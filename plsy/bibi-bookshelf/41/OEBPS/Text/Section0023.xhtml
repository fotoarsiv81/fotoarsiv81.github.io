<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>XIX</h2>

  <h2 id="sigil_toc_id_48">Gece Nöbeti</h2>

  <h3 id="sigil_toc_id_49" style="text-align: right;"><b>DERRY KİTAPLIĞI / SAAT 1.15</b></h3>

  <p>Ben Hanscom’un gümüş kurşunlar hikâyesi sona erdiği zaman diğerleri konuşmak istediler. Ama Mike onlara biraz uyumalarının iyi olacağını söyledi. “Şimdilik bu kadarı yeter,” dedi. Ama asıl canına tak eden kendisiymiş gibi bir hali vardı. Yüz hatları gerilmişti, bitkindi. Beverly’ye, hastalanmış gibi de geldi.</p>

  <p>Eddie, “Ama daha işimiz bitmedi ki,” dedi. “Ya gerisi? Ben hâlâ hatırlamıyorum...”</p>

  <p>Bill atıldı. “Mike h-h-haklı. O-olanları ya hatırlayacağız ya da hatırlamayacağız. Zaten gerekenleri hatırladık.”</p>

  <p>Richie mırıldandı. “Belki de bizim yararımıza olanları. Öyle değil mi?”</p>

  <p>Mike başını salladı. “Yarın buluşuruz.” Sonra saate bir göz attı. “Yani bugün, daha sonra.”</p>

  <p>Beverly, “Burada mı?” diye sordu.</p>

  <p>Mike yine başını salladı ama pek yavaş salladı. “Bence Kansas Sokağında buluşmamız daha doğru olur. Bill’in bisikletini sakladığı yerde.” “Çorak Yer’e gidiyoruz.” Eddie birdenbire ürperdi.</p>

  <p>Mike baş işaretiyle onayladı.</p>

  <p>Bir sessizlik oldu. Birbirlerine baktılar. Sonra Bill ayağa kalktı. Diğerleri de onu izlediler.</p>

  <p>Mike, “Bu gece sabaha kadar çok dikkatli davranmanızı istiyorum,” dedi. “‘O’ buradaydı. Gideceğiniz her yere gelebilir. Ama bu toplantı sayesinde kendimi daha iyi hissetmeye başladım.” Bill’e baktı. “Bence yine de yapılabilir. Öyle değil mi, Bill?”</p>

  <p>Bill, “Evet,” diye cevap verdi. “Yine de yapılabilir.”</p>

  <p>Mike, “Bunu ‘O’da anlayacak,” dedi. “Durumu kendi yararına çevirmek için de gereken her şeyi yapacak.”</p>

  <p>Richie sordu. “‘O’ ortaya çıkarsa ne yapacağız? Gözlerimizi yumup burnumuzu mu tıkayacağız? Üç defa olduğumuz yerde dönecek ve iyi şeyler mi düşüneceğiz? ‘O’nun suratına sihirli bir toz mu üfleyeceğiz? Elvis Presley’nin eski şarkılarını mı söyleyeceğiz? Ne yapacağız?”</p>

  <p>Mike içini çekti. “Bunu sana söyleyebilseydim, o zaman bir sorun da kalmazdı. Öyle değil mi? Benim bütün bildiğim şu: Bir güç daha var. Hiç olmazsa biz küçükken vardı. Sağ kalmamızı ve bu işi başarmamızı isteyen bir güç.” Yorgun yorgun omzunu silkti. “Bu geceki toplantı saatine kadar içinizden üçünün kaybolacağını düşünüyordum. ‘Ya ölecek ya da ortadan kaybolacaklar,’ diyordum. Ama buraya gelmeniz umutlanmama neden oldu.”</p>

  <p>Richie saatine baktı. “Biri çeyrek geçiyor. İnsan eğlenirken zaman ne de çabuk geçiyor, değil mi, Saman Yığını?”</p>

  <p>Ben neşesizce güldü. “Öyle, Richie.”</p>

  <p>Bill, “Derry Konağına kadar benimle yürümek i-ister misin, Beverly?” diye sordu.</p>

  <p>“Olur.” Beverly mantosunu giyiyordu. Kitaplık çok sessizdi artık. Gölgeli, korkutucu. Bill birdenbire son iki günün bütün ağırlığını üzerinde hissetti. Sadece yorgunluk duysaydı, buna aldırmayacaktı. Ama ona çıldırmaya başlıyor, hayaller görüyormuş gibi geliyordu. Sanki biri onu gözetliyordu.</p>

  <p>“Y-ya sen, R-Richie?”</p>

  <p>Richie başını salladı. “Saman Yığını’yla Kaspbrak’ın beni eve götürmelerine izin vereceğim. Öyle değil mi, çocuklar?”</p>

  <p>“Tabii.” Ben, Beverly’ye bir göz attı. Beverly, Bill’e yaklaşmıştı. Mimar adeta unutmuş olduğu o acıyı duydu. Bir anısı titreşti, sonra tekrar kayboldu.</p>

  <p>Bill, Mike’a döndü. “Y-ya sen, M-M-Mike? Bev’le ve benimle gelir misin?”</p>

  <p>Mike, “Hayır, benim...” diye başladı.</p>

  <p>Aynı anda Beverly bir çığlık attı. Acı dolu, tiz feryadı sessizliği yardı, sesi kubbede yankılandı. Bill ona doğru döndü. Richie iskemlesinin arkasından aldığı spor paltosunu düşürdü; Eddie’nin kolu boş cin şişesine çarparak yere yuvarlandı, şişe müthiş bir şangırtıyla kırıldı.</p>

  <p>Beverly onlardan geri geri uzaklaşıyordu. Yüzü kâğıt kadar beyazdı. Ellerini ileri doğru uzatmıştı. Çevresi morarmış gözleri yuvalarından uğrayacak gibi açılmıştı. Kadın, “Ellerim!” diye haykırıyordu. “Ellerim!”</p>

  <p>Bill, “Ne...” diyecek oldu, sonra Beverly’nin titreyen parmakları arasından akan kanları gördü. Öne doğru birkaç adım attı, kendi ellerinde can acısıyla karışık bir sıcaklık hissetti. Avuçlarındaki o eski yaralar kanıyordu. İngiltere’de tekrar ortaya çıkan o izler. Bill yan gözle Eddie Kaspbrak’a baktı. Eddie aptal aptal kendi ellerini inceliyordu. Onun parmakları da kanıyordu. Mike’ınkiler de. Richie’ninkiler de. Ve Ben’inkiler de.</p>

  <p>Beverly sordu. “Sonuna kadar gideceğiz, değil mi?” Ağlamaya başlamıştı. Boş ve sessiz kitaplıkta hıçkırıkları yankılanıyordu. Sanki bina da kadınla birlikte ağlıyordu. “Tanrı yardımcımız olsun, sonuna kadar gideceğiz.”</p>

  <p>“Ç-ç-çâbuk.” Bill, Eddie’nin elini yakaladı.</p>

  <p>“Ne...”</p>

  <p>“Çabuk!” Bill diğer elini uzattı. Beverly kısa bir duraklamadan sonra bu eli tuttu. Hâlâ ağlıyordu.</p>

  <p>Mike, “Evet,” dedi. Sersemlemiş, sanki uyuşturucu almış gibi bir hali vardı. “Evet, öyle değil mi? Her şey yeniden başlıyor. Öyle değil mi, Bill? Her şey yeniden başlıyor.”</p>

  <p>“E-e-evet, b-b-bence...”</p>

  <p>Mike, Eddie’nin elini tuttu. Richie de Beverly’nin diğer elini. Ben bir an onlara baktı, sonra da sanki uykudaymış gibi kanlı ellerini kaldırdı. Mike’la Richie’nin arasına girerek onların ellerini yakaladı. Böylece daire tamamlanmış oldu.</p>

  <p>(Ah Chüd... bu Chüd ayini ve Kaplumbağa bize yardım edemez)</p>

  <p>Bill haykırmak istedi ama sesi çıkmadı. Eddie’nin başını arkaya attığını gördü. Boynundaki damarlar ortaya çıkmıştı. Bev kalçalarını iki defa hızla oynattı. Mike ağzını garip bir biçimde çarpıttı. Sanki hem gülüyor, hem de yüzünü buruşturuyordu. O sessizlikte kitaplığın kapılan gürültüyle açılıp kapanmaya başladı. Dergi Salonunda dergiler tayfuna yakalanmış gibi uçuşmaya başladı.</p>

  <p>Bill insanı yücelten bir güç hissetti. Saçlarının dimdik olduklarının hayal meyal farkındaydı. Tamamlanmış dairedeki güç inanılacak gibi değildi.</p>

  <p>Kitaplıktaki bütün kapılar aynı anda kapandı.</p>

  <p>Kütüphane memurunun yazı masasının arkasındaki büyük saat bir defa çaldı.</p>

  <p>Ve sonra o etki kayboldu. Biri bir düğmeyi çevirmişcesine.</p>

  <p>Gruptakiler birbirlerinin ellerini bırakarak sersem sersem bakıştılar. Güç azalırken Bill de korkunç bir tehlike sezgisinin altında ezildi. Arkadaşlarının hatları gerilmiş, bembeyaz suratlarına baktı, sonra da gözleri kendi ellerine döndü. Parmakları kanlıydı, Ama Stan Uris’in 1958’de gazoz şişesinin sivri camıyla açtığı yaralar yine kapanmış, geride çarpık beyaz izler kalmıştı. Bill, o gün yedimiz son defa bir araya gelmiştik, diye düşündü... “Çorak Yer”de. Stan’in bu kesikleri yaptığı gün. Stan burada değil. Öldü o. Ve biz altımız son defa bir araya geldik. Bunu biliyorum. Seziyorum.”</p>

  <p>Beverly ona sokulmuş titriyordu. Bill kolunu kadının omzuna attı. Hepsi ona bakıyordu. Loşlukta irileşmiş gözleri parlıyordu.</p>

  <p>Bill boğuk sesle, “Bu kadarı yeter,” dedi. “Bir akşam için bu kadar eğlence yeterli. Baloyu başka bir geceye erteleyeceğiz.”</p>

  <p>Beverly mırıldandı. “Her şeyi hatırladım...” Gözleri iyice irileşmiş, solgun yanakları ıslanmıştı. “Her şeyi hatırladım. Babamın siz, çocuklarla dolaştığımı öğrenmesi. Koşarak kaçışım. Bowers ve Criss ve Huggins. Tünel... Kuşlar... ‘O’... Her şeyi hatırlıyorum.9”</p>

  <p>Richie, “Evet,” dedi. “Ben de öyle.”</p>

  <p>Eddie başını salladı. “Tulumba...”</p>

  <p>Bill ona baktı. “Eddie, şimdi...”</p>

  <p>Mike, “Artık gidin,” dedi. “Biraz dinlenin. Geç oldu.”</p>

  <p>Beverly ona döndü. “Bizimle gel, Mike.”</p>

  <p>“Olmaz. Kapılan kilitlemem gerekiyor. Bazı şeyleri yazmak istiyorum. Ama fazla gecikmem. Siz gidin.”</p>

  <p>Kapıya doğru yürüdüler. Fazla konuşmuyorlardı. Bill’le Beverly yan yanaydılar. Eddie, Richie ve Ben de onların peşinden geliyorlardı. Bill kadının çıkması için kapıyı açtı. Bir taraftan da, ne kadar genç duruyor, diye düşünüyordu. Ne kadar savunmasız... Belki de Beverly’ye tekrar âşık olmaya başlıyordu. Audra’yı düşünmeye çalıştı. Ama karısı sanki çok uzaklardaydı. Herhalde Audra şimdi Fleet’teki evlerinde uyuyordu.</p>

  <p>Yolda yürürlerken Beverly, Bill’in parmaklarına dokundu. Bill minnetle kadının elini tuttu.</p>

  <p>Beverly, “Biz hazır olmadan, ‘O’ harekete geçti,” dedi.</p>

  <p>“A-acaba hiç hazır olabilecek miydik?”</p>

  <p>“Sen hazır olursun, Koca Bill.”</p>

  <p>Kadının elinin dokunuşu birdenbire Bill’e çok iyi geldi. Hem çok iyi, hem de gerekli bir şeydi bu. Bill, sana âşıktım, Beverly, diye düşündü. Şimdi de âşığım. Ben de sana âşıktı... Hâlâ da âşık. O günlerde seni seviyorduk... Şimdi de seviyoruz. Sevmemiz de gerekiyor. Çünkü felaket başlıyor. Artık kurtuluş da yok. Bill geriye baktı. Richie’yle Eddie kütüphanenin önündeki merdivenlerin en üst basamağında duruyorlardı. Ben kaldırıma inmiş, onların arkasından bakıyordu. Sanki yine on bir yaşındaydı.</p>

  <p>Beverly birdenbire, “Babam sizlerle dolaşmamdan hoşlanmıyordu,” dedi. “Babamın kızdığı zaman bana neler söylediğini sana hiç anlattım mı?”</p>

  <p>“Hayır. Neler söylerdi?”</p>

  <p>“Senin için kaygılanıyorum, Bevvie,’ derdi. ‘Çok kaygılanıyorum.’” Beverly güldü ama aynı anda titredi de. “Beni böyle yaralamaya çalışırdı. Birçok bakımdan çok tuhaf bir adamdı. Ama onu severdim. Çok severdim. Bir yandan... ondan nefret de ederdim...’ Bunu şimdiye kadar hiç kimseye söylemedim. Bu duygumu yüksek sesle açıklarsam Tanrı’nın beni öldüreceğine inanırdım.”</p>

  <p>“O halde tekrar söyle.”</p>

  <p>“Hayır, ben...”</p>

  <p>“Haydi. Bu sana rahatlık verecek. Ama içindeki yaranın çok uzun süre iltihaplandığı anlaşılıyor.”</p>

  <p>Beverly, “Babamdan nefret ederdim,” dedi ve çaresizlik içinde hıçkırmaya başladı. “Ondan nefret ederdim. Korkardım. Babamın takdir edeceği kadar iyi bir kız olamayacağıma inanırdım. Ondan nefret ederdim. Ama kendisini yine de severdim.”</p>

  <p>Bill durup kadına sarıldı. Beverly paniğe kapılmış gibi kollarını yazarın boynuna doladı. Gözyaşları Bill’in boynunu ıslattı. Kadın, “Sabah saatlerini orada geçirdik,” diye mırıldandı. “Koşmaca oynadık. Ya da öyle bir şey. Zararsız bir oyun. O gün ‘O’dan da söz etmedik... Hiç olmazsa o saatlerde... Ama her gün, er geç ‘O’nun konusu açılırdı. Hatırlıyor musun?”</p>

  <p>Bill, “Evet,” dedi. “E-e-er geç. Hatırlıyorum.”</p>

  <p>“Hava kapalıydı. Çok da sıcaktı. Bütün sabah oyun oynadık. On bir buçuğa doğru eve gittim. Duş yapacak, ondan sonra çorba içecek ve sandviç yiyecektim. Sonra da tekrar geri dönüp oyuna katılacaktım. Annemle babam çalışıyorlardı. İkisi de. Ama babam evdeydi. Beni...”</p>

  <h3 id="sigil_toc_id_50" style="text-align: right;"><b>ANAYOL / 17.30</b></h3>

  <p>Beverly daha kapıdan girerken babası onu yakaladığı gibi karşıya fırlattı. Kız şaşkınlıkla bağırdı ama sonra omzu duvara çarparken çığlığı yanda kesildi. Beverly yayları bozuk kanepeye çöktü kaldı. Babası sokak kapısını çarparak kapattı. Durup kızına baktı.</p>

  <p>“Senin için kaygılanıyorum, Bevvie. Bazen çok kaygılanıyorum. Bunu biliyorsun. Bunu sana sık sık söylüyorum, öyle değil mi? Tabii söylüyorum.”</p>

  <p>“Baba, ne...”</p>

  <p>Al Marsh ağır ağır kızına doğru geliyordu. Yüzünde düşünceli, kederli, öldürücü bir ifade vardı.</p>

  <p>Şırrak!</p>

  <p>Adam, Beverly’nin suratına tokatı indirdi. Kızın başı duvara çarptı. Al Marsh başparmaklarını kemerine sokarak kızını öldürücü ama tarafsız bir merakla inceledi. Beverly alt dudağının sol tarafından sıcak bir kanın aktığını hissetti.</p>

  <p>“Senin büyüdüğünü gördüm...”</p>

  <p>Beverly alçak ve titrek bir sesle, “Baba, neden söz ediyorsun?” diye sordu.</p>

  <p>“Bana yalan söylersen seni gebertinceye kadar pataklarım, Bevvie.”</p>

  <p>Kız mırıldandı, “Yalan söylemeyeceğim, baba,” dedi. “Ne oldu?” Gözleri dolmuştu.</p>

  <p>“Bir sürü çocukla o Çorak Yer’e gittin, değil mi?”</p>

  <p>Beverly’nin kalbi durdu sanki. “Bazen orada oynuyo...”</p>

  <p>Al Marsh’ın sert nasırlarla kaplı eli yine kızın suratına indi. Babasının yüzündeki ifade kızı korkutuyordu. Bir şey olmuştu. Babası gitgide daha da kötüleşiyordu.</p>

  <p>“Onların sana neler yapmasına izin verdin?”</p>

  <p>“Baba, ne dernek...”</p>

  <p>Al, Beverly’yi omuzlarından sıkıca yakaladı. Parmakları kızın etine batıyordu. Beverly haykırdı. Adam kızını kaldırdı ve ilk kez gözlerinin içine baktı. Beverly babasının gözlerini görünce bir çığlık daha attı. Babası ortadan kaybolmuştu. Beverly birdenbire evin içinde ‘O’nunla yalnız olduğunu anladı.</p>

  <p>Adam kızı yana itti. Beverly kahve masasına çarparak yere yuvarlanırken bağırdı. Bir taraftan da, işte böyle oluyor, diye düşünüyordu. Durumu anlaması için bunu Bill’e söyleyeceğim. ‘O’, Derry’nin her yerinde... Yalnızca... yalnızca boş yerleri dolduruyor, işte o kadar. Beverly yerde yuvarlanarak doğruldu. Babası ona doğru geliyordu. Kız yerde kayarak adamdan uzaklaşmaya çalıştı. Saçları gözlerine düşmüştü.</p>

  <p>Al Marsh, “Çorak Yer’e gittiğini biliyorum,” dedi. “Bana bunu söylediler. Önce inanmadım. Bevvie’min bir sürü oğlanla dolaşacağına inanamazdım. Sonra bu sabah seni kendi gözlerimle gördüm. Bevvie’im bir sürü oğlanın arasındaydı. Kızım daha on iki yaşında bile değil ama oğlanlarla kırıştırıyor! Daha on iki yaşında bile değil!” Ayağını kaldırıp kızının kalçasına iki tekme attı. Beverly haykırdı. “On iki yaşında bile değil! On iki yaşında bile değil! ON İKİ yaşında bile değil!” Yine tekme atmaya çalıştığı sırada kız kayarak ondan kaçtı. Al Marsh kükredi. “Benden kaçma, Bevvie. Bunu yapma, yoksa senin için daha kötü olur. Bana inan. Babana inan, kızım. Çok ciddi bir sorun bu. Erkeklerle dolaşıyor, kimbilir onların sana neler yapmalarına izin veriyorsun. Ve daha on ikisinde bile değilsin. Çok ciddi bir sorun bu.” Beverly’yi omzundan yakalayarak ayağa kaldırdı. “Sen güzel bir kızsın. Güzel bir kızı mahvetmeyi çok kimse ister. Pek çok güzel kız da mahvolmayı. O çocukların yanında küçük bir fahişe rolü mü oynuyorsun, Bevvie?”</p>

  <p>Sonunda Beverly, ‘O’nun babasının kafasına nasıl bir kuşku sokmuş olduğunu anladı. Ama kız yine de, bir bakıma bu fikrin her zaman babasının kafasında olduğunu, ‘O’nun da yalnızca bundan yararlandığını anlıyordu. “Hayır, baba. Hayır baba...”</p>

  <p>Adam, “Senin sigara içtiğini gördüm!” diye böğürdü. Tokadı Beverly’nin yüzünde şakladı. Kız sarhoş gibi yalpalayarak geri geri gitti ve masaya çarptı.</p>

  <p>“Bevvie?”</p>

  <p>“Baba, biz yalnızca oyun oynuyoruz. Hepsi o kadar. Oyun oynuyoruz.. Öyle... öyle kötü şeyler yapmıyoruz...”</p>

  <p>Adam kızına yaklaşarak, “Senin sigara içtiğini gördüm,” diye tekrarladı. Sonra Beverly’yi daha da korkutan çocuk sesiyle, şarkı söyler gibi ekledi. “Çiklet çiğneyen bir kız sigara da içer. Sigara içen bir kız içki de içer. Ve içki içen bir kızın neler yapacağını da herkes bilir.”</p>

  <p>Beverly’yi tekrar omuzlarından tutarken kız, “BEN KÖTÜ BİR ŞEY YAPMADIM!” diye bağırdı. Babası şimdi canını yakmıyordu. Elleri şefkatliydi. Bu da nedense kızı daha çok korkuttu.</p>

  <p>Al Marsh saplantısı olanlara özgü o tartışılmayacak delice mantıkla, “Beverly,” dedi. “Seni oğlanlarla gördüm. Şimdi bana bir kızın o oğlanlarla Çorak Yer’de ne yapabileceğini söyle. Bu kız sırtüstü yatmaz da ne yapar?” Beverly babasına, “Yakamı bırak!” diye bağırdı. İçinde, hiç kuşkulanmadığı bir yerden müthiş bir öfke fışkırıyordu. Babası onu hep korkutmuş, utandırmış, canını yakmıştı. “Benimle uğraşma.”</p>

  <p>Adam şaşırdı. “Babanla böyle konuşma.”</p>

  <p>“Söylediklerini yapmadım. Hiçbir zaman.”</p>

  <p>“Belki yaptın, belki de yapmadın. Anlayacağız.”</p>

  <p>“Bunu sana kim söyledi?”</p>

  <p>“Bevvie...”</p>

  <p>“Sana orada oynadığımızı kim söyledi? Bir yabancı mıydı söyleyen? Üzerinde gümüşlü turunculu bir kılık mı vardı? Eldiven giymiş miydi? Palyaçoya mı benziyordu? Adı neydi?”</p>

  <p>“Bevvie, buraya bak...”</p>

  <p>Kız, “Hayır, asıl sen buraya bak,” dedi.</p>

  <p>Al Marsh yumruğunu salladı. Bu sefer kızının kemiklerini kırmak niyetinde olduğu anlaşılıyordu. Beverly eğildi. Babasının yumruğu ıslık çalarcasına başının yukarısından geçti ve duvara indi. Adam inleyerek kızını bıraktı. Yumruğunu ağzına götürdü. Beverly kısa adımlar atarak geri geri gidip babasından uzaklaştı.</p>

  <p>“Buraya gel!”</p>

  <p>Beverly, “Hayır,” dedi. “Beni yaralamak istiyorsun. Seni çok seviyorum, baba. Ama böyle davrandığın zaman senden nefret ediyorum. Bundan sonra canımı yakamayacaksın. Bütün bunları sana ‘O’ yaptırıyor. Ama sen de ‘O’nu içine aldın.”</p>

  <p>Adam homurdandı. “Neden söz ettiğini bilmiyorum. Ama yanıma gel. Bunu bir daha tekrarlayacak değilim.”</p>

  <p>“Hayır.” Beverly tekrar ağlamaya başladı.</p>

  <p>“Beni oraya getirme, Bevvie. Bunu yapmak zorunda kalırsam çok pişman olursun. Buraya gel!”</p>

  <p>Kız, “Çorak Yer’e gittiğimi sana kim haber verdi, onu söyle,” dedi. “O zaman gelirim.”</p>

  <p>Al Marsh bir kedi çevikliğiyle kızına doğru atıldı. Ama Beverly kapıyı açtığı gibi dışarı fırladı.</p>

  <p>Babasının arkasından, “GERİ DÖN, BEVVİE, YOKSA SENİ KIRBAÇLA YA KIRBAÇLA YA DERİNİ YÜZERİM!” diye bağırmasına da aldırmadı. Al Marsh’ın gözlerindeki öldürme isteğini görmüştü. ‘O’ vardı babasının gözlerinde. Beverly koşarak kaçtı. ‘O’ndan kaçıyordu.</p>

  <p>Beverly soluk soluğa durdu. Artık koşacak hali kalmamıştı. “Tanrım, artık koşamayacağım. Bana yardım et. Babamın beni bulmasına izin verme.”</p>

  <p>Birdenbire aklına korkunç bir şey geldiği için bütün vücudu buz gibi oldu. “Aynı şeyler diğerlerinin başına da geliyor mu? Ya da buna benzer olaylar? Arkadaşlarımı uyarmalıyım. ‘O’nu yaraladık. Belki ‘O’ da şimdi bir daha yaralanmamak için önlemler alıyor... Arkadaşlarımdan başka kimim var? Bill... Bill ne yapılması gerektiğini bilir.”</p>

  <p>Beverly sağa, Kansas Sokağına saparak Çorak Yer’e doğru yürümeye başladı. Son evlerin önünden geçerken başını iyice eğmişti. Arkasından gelenlerin ayak seslerini duyduğu yoktu. Çocuklar da ayak seslerini işitmemesi için ellerinden geleni yapıyorlardı. Beverly daha önce onlardan hızla koşarak kaçmıştı. Bu kez aynı şeyin olmasına izin vermeyeceklerdi. Çocuklar bir kedi sessizliğiyle yürüyerek kıza yaklaştılar. Geğirti’yle Victor gülüyorlardı ama Henry’nin yüzünde hem aptalca, hem de ciddi bir ifade vardı. Saçları karmakarışıktı, hiç taranmamıştı. Gözleri boş boş bakıyordu. Tıpkı Al Marsh’ınkiler gibi.</p>

  <p>Henry Bowers bütün o yaz boyunca usul usul bir uçurumun kenarına yaklaşmıştı. Patrick Hocstetter’in kendisini okşamasına izin verdiği o gün, uçuruma doğru eğilmiş, bu sabah da aşağıya yuvarlanmıştı. Henry ayağında sararmış yırtık beyaz külotuyla avluya çıkarak gökyüzüne bakmıştı. Geceki ayın hayali hâlâ oradaydı. Henry ona bakarken ay değişmiş, gülen bir kurukafa halini almıştı. Henry dehşet içinde dizüstü düşmüş, aydan yayılan bir fısıltı kulağına kadar gelmişti. “Geğirti’yle Victor’u bul. Öğle vakti Kansas Sokağıyla Costello Caddesinin köşesinde bekleyin. O zaman ne yapılması gerektiğini de anlayacaksın.” Ve gerçekten de Beverly denilen o sürtük çıkagelmişti. Henry o zaman durmuş, o sesin yeni emrini beklemişti. Beverly’ye yaklaşırlarken aradığı cevabı da buldu. Ama ses aydan değil, önünden geçtikleri kanalizasyon ızgarasından gelmişti. Hafif ama berrak bir sesti. Geğirti’yle Victor ızgaraya adeta ipnotize olmuş gibi sersem sersem bakmış, sonra da Beverly’ye doğru dönmüşlerdi.</p>

  <p>Kanalizasyondan yükselen ses, “Kızı öldürün,” diye emretmişti.</p>

  <p>Henry Bowers elini kot pantolonunun cebine sokarak sustalı bıçağını çıkardı, üzerindeki küçük krom düğmeye bastı. Uçtan uzanan bıçak on beş santim boyundaydı. Henry bıçağı avcuna vurdu ve adımlarını sıklaştırdı. Hâlâ sersem sersem bakınan Geğirti’yle Victor ona yetişmek için hızlandılar.</p>

  <p>Beverly aslında onların ayak seslerini duymadı. Henry Bowers aradaki mesafeyi kapatırken kızın geriye bakmasının nedeni bu değildi. Henry yüzünde donuk bir gülümsemeyle, dizlerini bükmüş, ayaklarını sürüyerek kızılderili gibi sessizce ilerliyordu. Hayır, Beverly yalnızca birilerinin gözlerini kendisine dikmiş olduklarını sezmişti.</p>

  <h3 id="sigil_toc_id_51" style="text-align: right;"><b>DERRY KİTAPLIĞI / 1.55</b></h3>

  <p>Mike Hanlon’a biri onu gözetliyormuş gibi geliyordu. Dolmakalemini masaya bırakarak gölgeli salonda çevresine bakındı. Görünüşte her şey normaldi. Ama Mike orada yalnız olmadığını seziyordu. Artık yalnız değildi.</p>

  <p>Mike diğerleri gittikten sonra salonu toplamış, kınları şişenin parçalarını süpürmüştü.</p>

  <p>Bu işleri yaparken bir yandan da diğerlerinin anlattıklarını kafasından geçiriyordu. Özellikle onların açıklamadıkları şeylerin üzerinde duruyordu. “Onlar her şeyi hatırladıklarını sanıyorlar. Bill'e Beverly’nin hemen hemen her şeyi hatırladıkları kesin. Ama dahası da var. Zamanla bunlar da akıllarına gelecek... Tabii zamanları kaldıysa. 1958’de hazırlık yapmak fırsatı bulamadık. Sonra da Henry’yle arkadaşları bizi kovaladılar. Belki bizimkilere her şeyi söylemeliydim. Ama nedense bir şey bunu engelledi. Kaplumbağanın sesi sanırım...”</p>

  <p>Mike temizlik işini bitirdikten sonra masanın başına geçerek on beş dakika kadar yazı yazmıştı. Şimdi de ona, biri kendisini gözetliyormuş gibi geliyordu. Zenci yerinden kalkarak, “Kim var orada?” diye seslendi. Sesinin yankılan bir an irkilmesine neden oldu. Mike dudaklarını yalayarak yeniden denedi. “Bill? Ben?” Ona yine yankı karşılık verdi. “Bill-ill-ill... Ben-en-en...” Mike birdenbire eve gitmeye karar verdi. Not defterini yanına alacaktı. Deftere uzandığı sırada hafif bir hışırtı duydu. Bir ayak sesi. Tekrar başını kaldırdı. Ama hiçbir şey göremedi. Bekledi. Kalbi hızla çarpıyordu. Ayak sesi tekrar duyuldu. Mike o zaman sesin ne taraftan geldiğini de anladı. Koridorda biri vardı. Ya da bir şey.</p>

  <p>Mike usulca kütüphane memurunun masasına yaklaştı. O sırada koridordaki kimse bir adım daha attı. Mike adamın ayakkabılarını gördü. Eski ayakkabılar, paçaları büzülmüş kot pantolon, çıplak ayak bileklerinden bir metre seksen santim yukarıda pırıldayan gözler. Zenci yarım daire biçimindeki masanın üzerini yokladı, madeni bir şeyi yakaladı. Onu telaşla kavradı ve loş koridora baktı. Dışarıdaki bir adım daha attı. Sonra bir adım daha. Şimdi Mike bu gece konuğunun bir gorili andırdığını görebiliyordu. S açlan karmakarışıktı.</p>

  <p>“Kimsin sen?”</p>

  <p>Adam cevap vermeksizin orada durdu. Mike’ı süzüyordu.</p>

  <p>Mike hâlâ korkuyordu ama yine de kendisini toplamaya başlamıştı. Koridordaki adam bir adım daha attı ve daha o konuşmadan zenci kimin geldiğini anladı.</p>

  <p>Kara gölge, “A, zenci buradaymış,” dedi. “E, şuna buna hâlâ taş atıyor musun? O pis köpeğini kimin zehirlediğini öğrenmek ister misin, zenci?”</p>

  <p>Gölge ilerledi, ışık Henry Bowers’ın suratını aydınlattı. Adamın yüzü şişmanlamış, sarkmıştı. Cildi sağlıksız bir renkte, mum gibiydi. Sarkık yanaklarını uzamaya başlayan sakalları gölgeliyordu. İyice kır düşmüştü bu sakallara. Henry kalın kaşlarını kaldırmış, alnında üç derin çizgi belirmişti. Kalın dudaklarının iki yanında çizgiler vardı. Küçücük gözlerinde yine haince bir pırıltı seziyordu. Kanlı ve sabit bakışlı gözlerinin altı şiş ve mor lekeliydi. Henry otuz dokuzundaydı ama yetmiş üç yaşında gözüküyordu. Öte yandan bu surat hâlâ on iki yaşındaki bir çocuğun suratıydı.</p>

  <p>Henry, “Merhaba demeyecek misin, zenci?” diye sordu.</p>

  <p>“Merhaba, Henry.”</p>

  <p>Henry domuz gözüne benzeyen küçücük gözleriyle Mike’ı süzdü. Sonra dudakları anlatılamayacak kadar iğrenç bir gülümsemeyle aralandı, çürük dişleri ortaya çıktı. “Sesler... Sesler duyuyor musun, zenci?”</p>

  <p>“Hangi sesleri, Henry?” Mike ellerini arkasına götürdü, zarf açacağını sol elinden sağına geçirdi.</p>

  <p>Henry, “Aydan gelen sesleri,” diyerek elini cebine soktu. “Türlü ses.” Bir an durdu. Hafifçe kaşlarını çatarak başını salladı. “Birçok ses... ama aslında yine bir tek. ‘O’nun sesi.”</p>

  <p>“Sen ‘O’nu gördün mü, Henry?”</p>

  <p>Henry, “Evet,” dedi. “Frankestein o. Victor’un kafasını kopardı. Çıkan sesi duymalıydın. Sanki biri koskocaman bir fermuarı açıyordu. Sonra Geğirti’ye saldırdı. Geğirti ‘O’nunla boğuşmaya kalkıştı.”</p>

  <p>“Öyle mi?”</p>

  <p>“Evet. İşte ben bu sayede kaçabildim.”</p>

  <p>“Yani arkadaşlarını ölüme mi terk ettin?”</p>

  <p>“Böyle söyleme!” Henry’nin yanakları kızardı. “Sakın böyle söyleme. Yoksa beni de öldürürdü.”</p>

  <p>“Bizi öldüremedi.”</p>

  <p>Henry’nin gözlerinde pis, neşeli bir pırıltı belirdi. “Henüz öldürmedi. Ama öldürecek. Tabii önce ben hepinizi temizlersem, ‘O’na da öldürecek kimse kalmaz.” Elini cebinden çıkardı. Şimdi parmaklarının arasında ince uzun bir sustalı vardı. Bıçağı avucuna vurarak masaya doğru daha hızlı birkaç adım attı. “Bak, ben ne buldum! Tabii nerede arayacağımı biliyordum.” Edepsiz bir ifadeyle kızarmış gözlerinden birini kırptı. “Bana bunu aydaki adam söyledi.” Yine çürük dişlerini göstererek sırıttı.” Gündüz saklandım, gece otostop yaptım. Arabadaki yaşlı bir adamdı. Başına vurdum. Galiba öldü. Arabayı Newport’ta bıraktım. Tam Derry’ye yaklaşırken o sesi duydum. Kanalizasyona baktım, bu elbiseleri gördüm. Bu bıçağı da. Eski sustalımı.”</p>

  <p>“Bir şey unutuyorsun, Henry.”</p>

  <p>Henry sırıtarak başını salladı.</p>

  <p>“Biz kaçtık. Sen de öyle. ‘O’ bizi istiyorsa, seni de istiyor dernektir.” “Hayır.”</p>

  <p>“Bence istiyor. Belki siz serseriler ‘O’nun işlerini gördünüz. Ama ‘O’nun sizi sevdiği de yoktu. Öyle değil mi? ‘O’, iki arkadaşını öldürdü senin. Geğirti ‘O’nunla boğuşurken sen kaçtın. Ama şimdi geri döndün. Bence ‘O’ seni yanda kalmış bir iş sayıyor, Henry. Ben buna inanıyorum.”</p>

  <p>“Hayır!”</p>

  <p>“Belki Frankestein’ı göreceksin. Yoksa Kurt Adamı mı? Belki de vampiri. Palyaço’yu belki de, Henry! Belki ‘O’nun gerçek yüzünü göreceksin. Biz gördük. Bunu sana anlatmamı ister misin? Sen...”</p>

  <p>Henry, “Kes sesini!” diye haykırarak Mike’ın üzerine atıldı.</p>

  <p>Mike yana kaçarak bir ayağını uzattı. Henry buna takıldı, yere yuvarlanıp eski fayansların üzerinde kaydı. Başını grubun o gece oturduğu masanın bacağına vurdu. Bir an sersemledi. Şimdi bıçağı gevşek tutuyordu.</p>

  <p>Mike bıçağı Henry’nin elinden almak için eğildi. Aslında o anda serseriyi kolaylıkla öldürebilirdi. Ama ani bir düşünce onu durdurdu. Henry’yi öldürürsem ‘O’nun işini yapmış olacağım... Henry de beni öldürürse ‘O’na yardım etmiş olacak... Ayrıca Henry’nin suratındaki ifade onu engelledi. Adamın yüzünde eziyet edilen bir çocuğun yorgun ve şaşkın ifadesi vardı. Henry, Butch Bowers gibi hasta kafalı bir adam tarafından büyütülmüştü. Herhalde ‘O’nun varlığından haberi bile olmadığı o günlerde, canavarın pençesine düşmüştü.</p>

  <p>Mike bu yüzden zarf açacağını Henry’nin savunmasız boynuna saplayacağı yerde, eğilerek bıçağı kaptı. Sustalı sanki birdenbire canlanmış gibi avucunda döndü. Mike can acısını hemen duymadı. Ama kesilen üç parmağından kanlar yara izli avucuna doğru aktı.</p>

  <p>Mike geriledi. Henry döndü ve bir atılışta bıçağı tekrar kaptı. Burnu kanıyordu. Mike’ın da parmakları.</p>

  <p>Henry başını sallarken çevreye kan damlaları sıçradı. “Hepiniz de kendinizi pek akıllı sanırdınız. Muhallebi çocuklan! Doğru dürüst kavgada hiçbirimizi alt edemezdiniz.”</p>

  <p>Mike usulca, “O bıçağı bırak, Henry,” dedi. “Polis çağırırım. Gelip seni alırlar. Tekrar Juniper Hill’e götürürler. Derry’den uzaklaşırsın. Güvende olursun.”</p>

  <p>Henry konuşmaya çalıştı ama başaramadı. Bu iğrenç zenciye Juniper Hill’de de, Los Angeles’ta da, Timbuktu’da da güvende olmayacağını anlatamadı. Er geç ay çıkacaktı. Kar kadar soğuk, kemik kadar beyaz bir ay. Henry hayaletlerin seslerini duyacaktı. Ay değişecek, ‘O’nun suratına dönecekti. Gülecek ve emirler verecekti.</p>

  <p>“Sen hiçbir zaman dürüst dövüşmedin?”</p>

  <p>Mike, “Sen dövüştün mü?” diye sordu.</p>

  <p>Henry, “Seni iğrenç aşağılık pis zenci!” diye haykırarak saldırdı.</p>

  <p>Mike serserinin hantal saldırısından kurtulmak için geriye doğru eğildi, ama dengesini kaybederek yere devrildi. Henry tekrar masaya çarptı. Dönerek Mike’ın kolunu yakaladı. Zenci zarf açacağını serserinin koluna batırdı. Henry haykırdı ama zenciyi bırakacağı yerde onu daha da sıkı tuttu. Mike onu itmeye çalıştı. Henry bıçağıyla havada ışıltılı bir yarım daire çizdi, on beş santimlik sustalı zencinin kalçasına, dibine kadar girdi. Henry bıçağı çekerek çıkarırken Mike can acısıyla bağırdı ve adamı itti. Kendisini zorlayarak ayağa kalktı. Ama Henry ondan daha çabuk ayağa fırladı. Mike bacağından kanlar aktığını hissediyordu. “Tanrım, beni fena yaraladı. Galiba bacağımdaki atardamarı kesti. Her tarafım kan içinde. Yerler de. Bu ayakkabıları bir daha giyemem. Oysa onları iki ay önce almıştım.”</p>

  <p>Henry tekrar saldırdı. Kızgın bir boğa gibi soluyordu. Mike sendeleyerek yana kaçtı ve zarf açacağını tekrar savurdu. Henry’nin gömleği yırtıldı. Bıçak serserinin göğsünde derin bir yara açtı. Mike onu tekrar iterken Henry homurdandı.</p>

  <p>Sonra da, “Sen çok pis dövüşüyorsun, aşağılık zenci!” diye inledi. “Bak şu yaptığına!”</p>

  <p>Mike, “Bıçağı at, Henry,” dedi.</p>

  <p>Birinin arkalarında kıkır kıkır güldüğü duyuldu. Henry baktı... büyük bir dehşetle çığlık attı. Mike’ın bakışları yazı masasına kaydı. “Tınnnk!” diye bir ses duyuldu. Sonra Stan Uris’in kafası masanın altından fırladı. Kanlar akan kesik kafasının altına bir yay takılmıştı. Tirbuşon gibi. Stan ağzını açtı, neşeli, cırlak bir ses işitildi. “Onu öldür, Henry! Zenciyi öldür! Bu aşağılık zenciyi! ÖLDÜR!”</p>

  <p>Mike telaşla Henry’ye döndü. Çaresiz bir oyuna geldiğini anlamıştı. Belli belirsiz, Henry kimin suratını gördü acaba? diye düşündü. Stan’inkini mi? Victor Criss’inkini mi? Yoksa babasınınkini mi?</p>

  <p>Henry çığlıklar atarak Mike’a saldırdı. Bıçak zencinin vücuduna bir dikiş makinesinin iğnesi gibi batıp batıp çıkmaya başladı. Henry, “Alçak zenci,” diye bağırıyordu. “Aşağılık zenci!”</p>

  <p>Mike geriledi ama Henry’nin daha önce yaraladığı bacağı bükülüverdi. Zenci yere yığıldı. Zaten bacağı iyice hissizleşmişti. Mike başını eğdiği zaman krem rengi pantolonunun parlak bir kırmızıya dönüşmüş olduğunu gördü.</p>

  <p>Henry’nin bıçağı burnunun ucunda ışıldadı. Serseri sustalıyı tekrar saplamak için elini havaya kaldırdığı sırada Mike zarf açacağını uzattı. Henry farkına varmadan bunun üzerine atıldı. Mike’ın eline sıcak kanlar aktı. Bir çatırtı duyuldu. Mike gerilediği zaman elinde yarım bir zarf açacağı kalmıştı. Ucu Henry’nin karnında kalmıştı çünkü.</p>

  <p>Henry tiz bir sesle, “Alçak zenci!” diye haykırdı. Elini karnına bastırırken parmaklarının arasından kan aktı. Henry eline, yuvalarından uğramış gözleriyle, olanlara inanamıyormuş gibi baktı. Yayın ucunda sıçrayıp duran kafa cırlak kahkahalar attı. Başı dönmeye, midesi bulanmaya başlamış olan Mike, kafaya baktı. Şimdi Geğirti Huggins’in kafası vardı karşısında. Mike acı acı inledi. Sesi sanki uzaklardan geliyormuş gibi kulaklarında yankılandı. Zenci sıcak kandan oluşan bir gölcüğün ortasında oturduğunun farkındaydı. Kendi kanından oluşan bir gölcüğün. “Bacağıma sıkıca bir şey bağlamazsam öleceğim...”</p>

  <p>Henry, “Ahhh... Ahhhh...” diye çığlıklar atıyordu. Bir eli hâlâ kanundaydı. Diğerinde ise bıçak ışıldıyordu. Serseri sendeleyerek Mike’dan uzaklaştı. Kapıya doğru giderken iskemlelerden birine çarparak devirdi. Sonunda sokak kapısına erişerek karanlık geceye çıktı.</p>

  <p>Mike bayılmak üzereydi. İyice hissizleşmiş olan parmaklarıyla çekiştirerek kemerini çıkardı, kasığının aşağısına, bacağına sıkıca doladı. Kemeri bir eliyle tutarak sürüne sürüne yazı masasına doğru gitti. Telefon oradaydı. Ama Mike masaya nasıl ulaşacağını bilmiyordu. Bütün dünya titriyor, bulanıklaşıyordu. Zenci dilini çıkararak şiddetle ısırdı. Can acısı yüzünden kendisine gelir gibi oldu. Bütün gücünü sağlam bacağına vererek doğruldu ve telefonu kendine doğru çekti. Titreyen parmağıyla hastanenin numarasını çevirdi. Telefon karşıda çalmaya başlarken zenci de gözlerini yumdu. Sonra da Palyaço Pennywise’ın cevap verdiğini duyarak gözlerini tekrar açtı.</p>

  <p>Pennywise tam güneyli zenci aksanıyla, “Merhaba kara çocuk,” diye bağırdı. Tiz kahkahası Mike’ın kulak zarını yırttı sanki. “E, nasılsın bakalım? Ne yapıyorsun? Bence ölüsün sen. Ne diyorsun buna? Bence Henry seni öldürdü! Balon ister misin, Mikey? Balon ister misin? E, ne haber? Ne haber?”</p>

  <p>Mike’ın masayı kavrayan parmakları kaydı, bir an sağlam bacağının üzerinde yalpaladı, sonra da yere yuvarlandı. Şimdi kulaklık, gözlerinin önünde bir sağa bir sola sallanıyordu. Mike boğuk boğuk, “Orada biri var mı?” dedi. “Duyduğum sesin arkasında konuşan biri? Lütfen bana yardım edin. Adım Michael Hanlon. Derry Kitaplığındayım. Kan kaybından ölmek üzereyim. Belki oradasınız ama sesinizi duyamıyorum. Sizi duymama izin vermiyorlar. Oradaysanız lütfen çabuk gelin.”</p>

  <p>Mike yan yatarak bacağındaki kemeri daha da sıktı.</p>

  <p>Pennywise sallanan telefondan haykırdı. “Hey ahbap, nasılsın? Ne haber pis zenci? Merhaba...”</p>

  <h3 id="sigil_toc_id_52" style="text-align: right;"><b>KANSAS SOKAĞI / 12.20</b></h3>

  <p>Henry Bowers, “Merhaba,” dedi. “Nasılsın küçük kaltak?”</p>

  <p>Beverly hemen tepki göstererek kaçmak için döndü. Diğerleri onun bu kadar çabuk tepki göstereceğini sanmamışlardı. Beverly belki kaçabilecekti de. Ama Henry onu uzun saçlarından yakaladı. Yüzünü kızınkine yaklaştırarak sırıttı. Sıcak soluğu pis pis kokuyordu.</p>

  <p>“E, nasılsın? Nereye gidiyorsun? O aşağılık arkadaşlarınla oynamaya mı? Şimdi burnunu kesip sana yedireceğim. Hoşuna gider mi?”</p>

  <p>Beverly kurtulmak için çırpındı, Henry güldü, kızın kafasını sağa sola salladı. Elindeki bıçak puslu ağustos güneşinde tehlikeli bir biçimde ışıldıyordu.</p>

  <p>Birdenbire biri uzun uzun koma çaldı. “Hey! Buraya bakın! Ne yapıyorsunuz? Kızı bırakın!”</p>

  <p>Eski arabadaki yaşlı bir kadındı. Otomobili kaldırıma yanaştırmış, eğilmiş, pencereden bakıyordu. Victor Criss kadının öfkeli yüzünü gördüğü zaman gözlerindeki o sersem ifade kayboldu. Kaygıyla Henry’ye bakarak, “Ne...” diyebildi.</p>

  <p>Beverly tiz bir sesle bağırdı. “Yalvarırım! Bıçağı var. Bıçağı.”</p>

  <p>Yaşlı kadının duyduğu öfkenin yerini şaşkınlık ve korku aldı. “Ne yapıyorsunuz siz? Kızı bırakın!”</p>

  <p>Henry dişlerini gösterdi ve birdenbire arabaya doğru koştu. Hâlâ saçlarından tuttuğu Beverly’yi de peşinden sürükledi. Kızın baş derisi korkunç acıyordu. Beverly saçlarının tutam tutam koptuğunun farkındaydı.</p>

  <p>Yaşlı kadın haykırarak camı telaşla kapattı. Hâlâ kükreyen Henry bıçağı salladı, ucu camdan kaydı. Kadın telaşla gaza bastı, araba sarsılarak biraz ilerledi. Henry çizmeli ayağını kaldırdığı gibi stop lambalarından birini kırdı. “Def ol buradan, kurumuş kocakarı!”</p>

  <p>Yaşlı kadın lastik gıcırtıları arasında hızla uzaklaştı. Henry sırıtarak tekrar Beverly’ye döndü. Kız o anda serserinin kasığına tekmeyi indirdi. Henry’nin yüzündeki gülümseme acı ifadesine dönüştü. Elindeki bıçak düştü, öbür eli de Beverly’nin saçlarının arasından kaydı. Çocuk ellerini kasıklarına bastırarak dizüstü düştü. Bağırmaya çalışıyordu. Beverly serserinin parmaklarının arasında bakır rengi saç tutamlarının parladığını gördü. Beverly derin bir soluk aldı ve olanca gücüyle Henry’nin kafasına tükürdü.</p>

  <p>Sonra da dönerek koşmaya başladı.</p>

  <p>Geğirti kızın arkasından hantalca üç adım attı, sonra durakladı. Victor’la ikisi Henry’nin yanına gittiler. Çocuk onları itti ve sendeleyerek ayağa kalktı. Elleri hâlâ kasıklarındaydı. Bu yaz daha önce de kasığına tekme yemişti. Eğilerek sustalıyı aldı, hırıltılı bir sesle, “Haydi,” dedi.</p>

  <p>Geğirti kaygıyla sordu. “Ne dedin, Henry?”</p>

  <p>Henry ona döndü. Terli yüzünde ıstırap ve delice bir nefret vardı. Geğirti bir adım geriledi. Henry zorlukla, “Gelin, dedim,” diye mırıldandı. Elleri kasıklarında, yalpalayarak Beverly’nin peşinden yürüdü.</p>

  <p>Victor korkuyla, “Artık onu yakalayamayız, Henry,” dedi. “Yürüyecek halde değilsin.”</p>

  <p>Henry, “Yakalayacağız,” diye soludu. Alnında beliren ter damlaları kızarmış yanaklarından akıyordu. “Onu yakalayacağız. Çünkü nereye gittiğini biliyorum. O aşağılık arkadaşlarıyla beraber olmak için Çorak Yer’e gidiyor.”</p>

  <h3 id="sigil_toc_id_53" style="text-align: right;"><b>DERRY KONAĞI OTELİ / 2.00</b></h3>

  <p>Beverly, “...Arkadaşlarımdınız,” dedi.</p>

  <p>“Hı?” Bill kadına baktı. Düşüncelere dalmıştı. Beverly’yle el ele yürüyorlardı. Bill kadının yalnızca sözlerinin sonunu duymuştu.</p>

  <p>“‘Sizler benim en iyi arkadaşlarımdınız,’ dedim. O günlerde sizden başka arkadaşım yoktu zaten.” Beverly gülümsedi. “Aslında ben kolay kolay arkadaş edinemem.”</p>

  <p>“Ben de öyle.” Bill ona gülümsedi. “Eski günlerde bi-bi-birbirimizden başkasına ihtiyacımız yoktu.”</p>

  <p>Beverly ona ciddi ciddi baktı. “Şimdi bir şeye ihtiyacım var.”</p>

  <p>“N-neye?”</p>

  <p>Beverly, “Beni öpmeni istiyorum,” dedi.</p>

  <p>Bill, Audra’yı düşündü ve ilk defa o zaman karısının Beverly’ye benzediğini anladı. Acaba Audra’yı başlangıçtan beri bu yüzden mi beğendim? diye düşünerek ani bir suçluluk duydu. Sonra çocukluk arkadaşı Beverly’yi kendisine çekti. Beverly’nin dudakları gergin, sıcak ve tatlıydı.</p>

  <p>Sonra kadın, “Haydi gel,” dedi. “Çabuk.”</p>

  <p>Beverly, Bill’e bakarak, “Pişman mısın?” diye sordu.</p>

  <p>Bill, “Pişmanlıklar,” dedi. “Ben her zaman pi-pişmanlık duyarım.” Gülümsüyordu.</p>

  <p>“Hiç duyma. Çünkü ben kocamdan nefret ediyorum.”</p>

  <p>Bill, kadına döndü. Artık gülümsemiyordu.</p>

  <p>Beverly, “Bunu ancak bu gece iyice kavradım,” diye açıkladı. “Ah, evet, herhalde başından beri de seziyordum. Tom bana vuruyor, canımı yakıyor. Onunla... babam her zaman benim yüzümden kaygılandığı için evlendim sanırım. Ne kadar çabalarsam çabalayayım, babam yine de kaygılanırdı. Ve galiba babamın Tom gibi bir damadı beğeneceğini düşünüyordum. Çünkü Tom da benim için kaygılanıyordu. Biri benim için kaygı duyduğu sürece kendimi güvende hissediyordum. Daha da önemlisi, o zaman gerçek bir evlilik değil, sadece bir kâbustu. İnsan neden böyle yapar, Bill? Niçin kendi isteğiyle aynı eski kâbusa döner?”</p>

  <p>Bill, “A-aklıma yalnızca bir n-neden geliyor,” dedi. “İnsan geriye, kendisini b-bulmak için döner.”</p>

  <p>Beverly mırıldandı. “Kâbus burada. Derry’de. Tom bunun yanında sönük kalır. Şimdi kocamı daha iyi görebiliyorum. Onunla birlikte geçirdiğim yıllar yüzünden kendimden nefret ediyorum... Tom’un bana neler yaptırttığını bilemezsin... Ve ben bunları memnunlukla yapıyordum. Çünkü Tom benim için kaygılanıyordu... Ağlamak geliyor içimden. Ama insan bazen çok utandığı için ağlayamıyor.”</p>

  <p>Bill usulca, “Yapma...” diyerek elini kadının parmakları üzerine koydu. Beverly onun elini sıkıca tuttu. Bill ekledi. “Herkes başarısızlığa uğrar. Ama bu bir s-sınav değil ki. İnsan elinden geleni yapar yalnızca.”</p>

  <p>Beverly’nin gözleri fazla parlaktı ama kadın ağlamıyordu. “Ben şunu söylemek istiyorum. Tom’a ihanet ettiğim ya da ondan intikam almaya kalkıştığım yok. Bence şimdi aramızdaki... normal, akıllıca ve tatlı bir şey... Seni seviyorum Bill...”</p>

  <p>Bill gülümsedi. “Ben de seni seviyorum...”</p>

  <p>“Haydi artık uyuyalım. İkimizin de dinlenmeye ihtiyacı var.” “Pe-pekâlâ...” Bill kendini gerçekten çok yorgun hissediyordu. Her şeyden çok uykuya ihtiyacı vardı. Ama yalnız yatmak istemiyordu. Özellikle bu gece. Bill uykuya dalacağı sırada, şimdi yanında Ben olmalıydı, Beverly, diye düşündü. Aslında öyle olması gerekiyordu. Ama neden Ben’i seçmedin?</p>

  <p>Beverly uykuya dalar dalmaz rüya görmeye başladı. Rüyasında koşuyor koşuyor koşuyordu.</p>

  <h3 id="sigil_toc_id_54" style="text-align: right;"><b>ÇORAK YER / 12.40</b></h3>

  <p>Beverly hızla koşuyor, zaman zaman da geriye bakıyordu. O çocuklar hâlâ peşindeler miydi? Henry ve arkadaşları görünürlerde yoktu. Beverly eski tahta köprünün altına baktı. Gümüş’ün orada olacağını umuyordu. Ama bisiklet yoktu. Kız patikada yürümeye başladı. Bir kere daha arkasına döndüğünde... o küçük serserileri gördü. Geğirti’yle Victor, Henry’yi aralarına almışlar, ona destek oluyorlardı, Henry’nin rengi iyice uçmuştu. Çocuk eliyle kızı işaret etti. Victor’la Geğirti onun yamaçtan inmesine yardıma çalıştılar. Beverly ipnotize olmuş gibi hâlâ onlara bakıyordu. Sonra döndü, köprünün altındaki ince dereyi hızla aştı. Patikadan telaşla indi. Sıcak soluğu boğazını yakıyordu. Bacak kaslarının titrediğinin farkındaydı. Fazla gücü kalmamıştı artık. Kulüp! Oraya ulaşabilirse belki güvende olabilirdi. Beverly sağa saparak ağaçların arasına daldı. Bir süre sonra açıklığa çıktı. Bu sık ağaçlarla dolu bölgeye Çorak Yer adının verilmiş olması garipti. Beverly hem dal ve yapraklarla saklanmış kapağın, hem de pencere yerine geçen yarığın açık olduğunu gördü. Kulüpten dışarıya rock and roll müziği yayılıyordu. Beverly’nin yaklaştığını duyan Ben Hanscom başını dışarı uzattı. Kızın halini görünce ağzı açık kaldı. “Beverly, ne oluyor...”</p>

  <p>Ama kız cevap vermek zahmetine katlanmadı. Yakınlarda bir yerde dallar çatırdıyor, birileri boğuk boğuk küfrediyordu. Galiba Henry kendisini toplamaya başlamıştı. Beverly deli gibi kapağa doğru atıldı. Ben telaşla aşağıya indi, Beverly atlarken onu beceriksizce yakaladı.</p>

  <p>Beverly soluk soluğa, “Her tarafı kapat,” dedi. “Ben, Tanrı aşkına çabuk ol! Geliyorlar!”</p>

  <p>“Kimler geliyor?”</p>

  <p>“Henry ve arkadaşları. Henry çıldırdı. Bıçağı var...”</p>

  <p>Bu kadarı Ben için yeterliydi. Çabucak kapağı çekti. Üzerini toprak parçalarıyla örtmüşlerdi. Beverly ayaklarının ucunda yükselerek pencereyi de kapattı. İki arkadaş karanlıkta kaldılar. Beverly korkuyla Ben’e sarıldı, çocuk da kısa bir kararsızlıktan sonra kollarını onun beline doladı. İkisi de dizlerinin üzerinde duruyorlardı. Sonra Beverly, Richie’nin transistörlü radyosunun hâlâ çaldığını fark etti. “Ben... Radyo... Duyacaklar...” Çocuk şişman kalçasıyla kıza çarptı. Az kalsın karanlıkta onu deviriyordu. Radyo yere düştü. Sonra bir çatırdı oldu ve radyo sustu.</p>

  <p>Ben, “Tüh be!” diye homurdandı. “Radyoyu ezdim. Richie çok kızacak.” Karanlıkta kızı bulmaya çalıştı.</p>

  <p>Beverly, Ben’i gömleğinden yakalayarak kendine doğru çekti. “Beverly, ne...”</p>

  <p>“Hişşş...”</p>

  <p>Ben sustu. Şimdi kollarını birbirlerinin bellerine dolamış, öyle oturuyorlardı. Başlarını kaldırmışlardı. Aslında kulüp tam karanlık da sayılmazdı. Kapağın bir yanından ince bir ışık sızıyordu. Pencerenin de üç tarafından. Bunlardan biri oldukça genişti. Beverly üç serserinin o yarığı görmemesi için dua etti. Henry’yle arkadaşlarının yaklaştıklarını duyuyordu. Önce onların ne söylediklerini pek işitemedi. Sonra gözlerini seçti. O zaman Ben’i daha da sıkıca tuttu.</p>

  <p>Victor, “Bambuların arasına girdiyse izini kolaylıkla buluruz,” diyordu.</p>

  <p>Henry, “Onlar buralarda oynuyorlar,” diye cevap verdi. Sanki zorlukla konuşuyordu. “Bunu bana Boogers Taliendo söyledi. Taşlarla kavga ettiğimiz gün de buradaydılar.”</p>

  <p>Geğirti, “Evet,” dedi. “Kovboyculuk filan oynuyorlar.”</p>

  <p>Birdenbire tepelerinden ayak sesleri geldi. Toprakla kaplı kapak sarsıldı, Beverly’nin suratına tozlar yağdı. Biri, ikisi belki de üçü kapağın üzerinde duruyorlardı. Beverly’nin midesine sancı girdi. Kız bağırmamak için dudağını ısırdı. Ben iri elini onun yanağına koyarak başını koluna dayadı. Kafasını kaldırmış bekliyordu. Serseriler orada olduklarını fark edecekler miydi? Yoksa aslında bunu biliyor, onlarla oynuyorlar mıydı?</p>

  <p>Henry, “Onların gizli bir yeri varmış,” dedi. “Boogers bana öyle söyledi. Bir ağacın tepesinde miymiş neymiş. Oradan ‘Kulübümüz’ diye söz ediyorlarmış.”</p>

  <p>Victor, “Ben onlara kulübü öğretirim,” diye söylendi. Geğirti gürültülü bir kahkaha attı.</p>

  <p>Henry, “Nehrin kıyısına bakalım,” dedi. “O kızın orada olduğundan eminim.”</p>

  <p>Victor mırıldandı. “Pekâlâ...”</p>

  <p>Güm güm güm. Serseriler gidiyorlardı. Beverly sıktığı dişlerinin arasından rahat bir soluk aldı. Ama sonra Henry, “Sen burada nöbet bekle, Geğirti,” diye bağırdı. “Patikayı gözetle.”</p>

  <p>“Tamam.” Geğirti bir aşağı, bir yukarı dolaşmaya başladı. Sık sık kapağın üzerinden geçiyordu. Aşağıya yine topraklar döküldü. Beverly’yle</p>

  <p>Ben birbirlerine baktılar. Hatları gerilmiş yüzleri toprak içindeydi. Beverly, Ben’e daha da sıkıca sarıldı. Onun iriyarılığı kıza güven veriyordu. Okul yaz tatiline girdiği sırada Ben belki yalnızca yüreği korku dolu şişman bir çocuktu. Ama şimdi durumu farklıydı. Hepsi gibi Ben de değişmişti. Geğirti onları fark ederse Ben serseriyi pek şaşırtabilirdi.</p>

  <p>Geğirti, “Ben onlara kulübün ne dernek olduğunu öğretirim,” diye söylendi. Sonra da pis bir kahkaha attı. “Kulüpmüş, öyle mi?”</p>

  <p>Beverly, Ben’in gövdesinin üst kısmının sarsıldığını fark etti. Çocuk kesik kesik soluk alıyordu. Beverly bir an kaygıyla, Ben’in ağlamak üzere olduğunu düşündü. Sonra çocuğun gülmemeye çalıştığını anladı. Ben’in yüzü adeta morarmıştı.</p>

  <p>“Kulüp de neymiş?” Geğirti ağır gövdesiyle tam kapağın ortasına oturdu. Bu sefer tavan daha da korkutucu bir biçimde sarsıldı. Kapağın üzerine yayılan toprağı taşısın diye konmuş olan desteklerden biri çatırdadı. Seksen kilo ağırlığındaki Geğirti Huggins’i taşımaları hesaplanmamıştı.</p>

  <p>Beverly, kalkmazsa kucağımıza düşecek, diye düşündü. Ben’in sinir krizi ona da bulaşıyordu. Kız kahkahalar atmamak için yüzünü Ben’in göğsüne gömdü.</p>

  <p>Çocuk, “Hışş...” diye fısıldadı. “Tanrı aşkına...”</p>

  <p>Çatırr. Ses bu kez daha yüksekti.</p>

  <p>Sonra Beverly, Henry’nin uzaklardan Geğirti’ye seslendiğini duydu.</p>

  <p>Geğirti, “Ne?” diye böğürdü. Gürültüyle ayağa kalkarken yine topraklar döküldü. “Ne diyorsun, Henry?”</p>

  <p>Henry bağırarak bir şeyler söyledi. Beverly yalnızca “Çalılar” ve “Kıyı” sözlerini seçebildi.</p>

  <p>Geğirti, “Pekâlâ,” diye bağırdı ve son defa kapağın üzerinden geçti. Bu sefer daha müthiş bir çatırdı duyuldu, bir tahta parçası Beverly’nin kucağına düştü. Kız bunu şaşkın şaşkın aldı.</p>

  <p>Ben, “Beş dakika daha kalsaydı,” diye fısıldadı. “Mahvolmuştuk. Geğirti kucağımıza düşerdi.”</p>

  <p>Birbirlerine bakarak alçak sesle gülmeye başladılar.</p>

  <p>Sonra Beverly, “O şiir için teşekkür ederim,” dedi.</p>

  <p>Ben birdenbire gülmekten vazgeçerek kızı dikkatle ciddi ciddi süzdü. Arka cebinden çıkardığı mendille yüzünü silmeye başladı. “Şiir mi?”</p>

  <p>Ben, “Hayır,” dedi. “Ben sana Haiku filan göndermedim. Çünkü benim gibi bir şişko böyle bir şey yaparsa kız ona güler.”</p>

  <p>“Ben gülmedim. Şiir çok güzeldi.”</p>

  <p>“Ben hiçbir zaman güzel bir şey yazamam. Belki Bill başarabilir. Ama ben yapamam.”</p>

  <p>Beverly başını salladı. “Bill yazar olacak. Ama o da hiçbir zaman o şiir kadar güzel bir şey yazamayacak. Mendilini kullanabilir miyim?”</p>

  <p>Ben mendili uzattı. Beverly yüzünü temizlemeye çalıştı.</p>

  <p>Sonunda çocuk, “Şiiri benim yolladığımı nereden anladın?” diye sordu.</p>

  <p>Kız, “Bilmem,” dedi. “Anladım işte.”</p>

  <p>Ben yutkunarak ellerine baktı. “Özel bir amacım yoktu.”</p>

  <p>Kız onu ciddi ciddi süzdü. “Asıl bu sözlerinde ciddi olmadığını umarım. Bu bütün günümü mahveder. Zaten her şey kötü.”</p>

  <p>Ben hâlâ ellerine bakıyordu. Sonra güç duyulan bir sesle, “Yani,” dedi. “Seni seviyorum, Beverly. Ama hiçbir şeyi bozmak da istemiyorum.” “Bozamazsın.” Beverly, Ben’i kucakladı. “Şu anda sevgiye çok ihtiyacım var.”</p>

  <p>“Ama sen Bill’den özellikle hoşlanıyorsun.”</p>

  <p>Beverly, “Belki öyle,” dedi. “Ama bu önemli değil. Büyük olsaydık belki önemli sayılırdı biraz. Ama ben aslında hepinizi de çok seviyorum. Sizden başka hiç arkadaşım yok. Ben seni de seviyorum, Ben.”</p>

  <p>“Teşekkür ederim...” Ben kendini zorlayarak açıkladı. “O şiiri ben yazdım.”</p>

  <p>Bir süre konuşmadan oturdular. Beverly kendisini güvende hissediyordu. Sonra Ben birdenbire, “Diğerleri de geleceklerdi,” dedi. “Ya o serserilere yakalandılarsa?”</p>

  <p>Beverly doğruldu. Uykuya dalmak üzere olduğunu fark etmişti. Bill’in Mike Hanlon’u öğle yemeğine evine davet ettiğini de hatırladı. Richie, Stanlara giderek sandviç yiyecekti. Eddie ise dama tahtasını getireceğine söz vermişti. Neredeyse geleceklerdi. Henry ve arkadaşlarının Çorak Yer’de olduğunu bilmeden...</p>

  <p>Beverly, “Onları bulmalıyız,” diye bağırdı. “Henry yalnızca benim peşimde değil.”</p>

  <p>“Dışarı çıktığımız sırada onlar da geri dönerlerse...”</p>

  <p>“Hiç olmazsa biz o serserilerin burada olduklarını biliyoruz. Bill’le diğerlerinin bundan haberleri yok. Eddie koşamıyor bile. Zavallının kolunu kırdılar zaten.”</p>

  <p>Ben, “Tanrım...” dedi. “Tehlikeyi göze almamız gerekiyor.”</p>

  <p>“Evet.” Beverly yutkunarak saatine baktı. “Ben...”</p>

  <p>“Ne var?”</p>

  <p>“Henry iyice çıldırdı. Gerçekten delirdi. Beni öldürecekti. Diğer ikisi de ona yardım edeceklerdi.”</p>

  <p>Ben, “Yok canım,” dedi. “Henry deli ama o kadar da değil. O yalnızca...</p>

  <p>Beverly, “Yalnızca ne?” diye sordu.</p>

  <p>Ben cevap vermedi. Düşünüyordu. Çok şey değişti, öyle değil mi? Okul tatil olduğu sırada Henry’den korkuyordum. Çünkü iriyarı bir zorbaydı. Birinci sınıftaki çocukları yakalayıp kollarını bükecek bir tip. Ama hepsi bu kadardı. Sonra Henry kamıma adının başharfini oydu. Arkasından taşlarla birbirimize girdik. Henry herkesin kafasına iri kaya parçalan atmaya başladı. O kayalar insanı kolaylıkla öldürebilirdi. Bu arada Henry’nin görünüşü de değişti... Sanki bir şey yakasına sarılmış, bırakmıyor. Birdenbire Ben’in kafasında başka bir düşünce belirdi. Çok güçlü ve adeta kesindi bu düşünce. ‘O’, Henry’yi kullanıyor. Belki diğer çocukları da. Ama onlardan Henry aracılığıyla yararlanıyor. Eğer bu doğruysa, o zaman Beverly haklı. ‘O’, Henry’yi kullanıyorsa, Henry de bıçak kullanır...</p>

  <p>Beverly, “Yaşlı bir kadın onların beni dövmeye kalktıklarını fark etti,” diyordu. “Henry kadına saldırdı. Bir tekmede stop lambasını kırdı.”</p>

  <p>Ben’i en çok bu kaygılandırdı. Henry, yaşlı bir kadına saldırdığına göre iyice çıldırmış dernekti.</p>

  <p>Beverly, Ben’in yüzündeki ifadeden çocuğun kendisine inandığını anladı ve rahatladı.</p>

  <p>“Gel, Kansas Sokağına çıkalım.” Ben birdenbire ayağa kalkarak kapağı itti. “Koşmaya hazır ol.” Başını delikten çıkararak etrafına bakındı. Açıklık çok sessizdi. “Haydi gel.” Ben, Beverly’nin yukarı çıkmasına yardım etti.</p>

  <p>Kız kaygıyla bakınarak saçlarını geriye itti.</p>

  <p>Ben, Beverly’nin elini tuttu. Ağaççıkların arasından Kansas Sokağına doğru yürüdüler. Ben, “Patikadan gitmesek daha doğru olur,” dedi.</p>

  <p>Beverly itiraz etti. “Olmaz. Acele etmemiz gerekiyor.”</p>

  <p>Ben başını salladı. “Tamam.”</p>

  <p>Patikaya çıkarak hızla yürümeye başladılar. Beverly bir ara yoldaki bir taşa takıldı.</p>

  <h3 id="sigil_toc_id_55" style="text-align: right;"><b>KİLİSE BAHÇESİ / 2.17</b></h3>

  <p>Henry sendeleyerek ay ışığının yaldızladığı kaldırıma yuvarlandı. Homurdanırken ağzından kan fışkırdı, çatlak betona yayıldı. Henry uzun bir süre kana şaşkın şaşkın baktı, sonra da çevreye bir göz atmak için başını kaldırdı.</p>

  <p>Kansas Sokağına derin bir sessizlik çökmüştü. Evler karanlıktı.</p>

  <p>Ah! Kanalizasyon ızgarası oradaydı. Demir çubuklarından birine bir balon bağlanmıştı. Üzerinde gülen bir insan suratı vardı. Balon hafif rüzgârda dalgalanıyordu.</p>

  <p>Henry tekrar ayağa kalktı. Yapış yapış elini yine karnına bastırmıştı. O pis zenci kendisini kötü yaralamıştı. Ama Henry de onun işini bitirmişti. Evet, kesinlikle. Zenciden yana, Henry durumdan pek memnundu. “Çocuk zıbardı,” diye homurdanarak yalpalaya yalpalaya balonun yanından geçti. Karnındaki yara kanamaya devam ederken parmakları parıltılı bir hal aldı. “Çocuk geberdi. Ahmağı temizledim. Hepsini de temizleyeceğim. Onlara taş atmanın ne dernek olduğunu öğreteceğim.”</p>

  <p>Henry’nin kafasının içinde ayrı bir kulak vardı sanki. O kulak, yayın sesini duyuyordu. Tingg! Başının içindeki başka bir göz, Victor’un o yayın ucunda sallanan başını görüyordu.</p>

  <p>Henry bulanık gözlerle sola baktı. Şimdi evlerin yerini yüksek, kara bir çit almıştı. Daha geride ise eski Teoloji Kilisesi kapkara bir gölge gibi yükseliyordu. Kilise 1974’de kapanmıştı. Henry ön kapıya giden bahçe yoluna vardı. Buraya kalın bir zincir gerilmişti. Üzerindeki madeni levhada “İçeri girmek yasaktır-Derry Polis Örgütü” yazılıydı. Henry’nin ayağı zincire dolaştı, koca cüsse tekrar yere yuvarlandı. Güüm! İlerde bir araba köşeyi dönerek Kansas Sokağına girdi, farları sokağı yaladı. Polis arabasıydı. Henry sürüne sürüne zincirin altından geçerek çitin arkasına süzüldü. Sıcak yanaklarını ıslatan çiy pek hoşuna gitti. Yüzükoyun yattı.</p>

  <p>Polis arabası duraklamadan kilisenin önünden geçti.</p>

  <p>Sonra birdenbire tepesindeki ışık yandı. Şimdi mavi bir ışık karanlığa yayılıyordu. Siren sesi çevrede yankılandı, tekerlekler inledi.</p>

  <p>Henry deli gibi, yakalandım, diye düşündü. Yakalandım. Sonra polis arabasının uzaklaştığını fark etti. Kısa bir süre daha geçince onu bir cankurtaran izledi. Henry şimdi soğuk çimlerin üzerinde titriyor, kusmamaya çalışıyordu. Kusarsa bütün bağırsaklarının ağzından fırlamasından korkuyordu.</p>

  <p>“Cankurtaran ve polis arabası? Nereye gidiyorlar? Kitaplığa tabii. Zenciye. Ama çok geç kaldılar. Ben onu temizledim bile. O sireni kapasanız daha iyi olur, çocuklar. Zenci bu sesi duyamayacak. Öldü o. O...”</p>

  <p>Ama Mike gerçekten ölmüş müydü? Henry kuru diliyle çatlak dudaklarını yaladı. Mike ölmüş olsaydı bu siren sesleri gecede yankılanmazdı. Belki de onları zenci çağırmıştı. Belki de... belki de zenci ölmemişti.</p>

  <p>Henry, “Olamaz,” diye soluyarak arkaüstü döndü, gökyüzüne baktı. Orada milyarlarca yıldız vardı. Henry ‘O’nun uzaydan geldiğini biliyordu. Gökyüzünde bir yerden... ‘O’...</p>

  <p>Henry titreyerek gözlerini yumdu. “Zenci öldü. Biri dövüştüğümüzü duydu ve polise haber verdi... Ama cankurtaran neden geldi? Kes sesini! Kes sesini!” Şimdi yine o eski, şaşkınlıkla kan şık öfkeyi duyuyordu. Eski günlerde o çocuklar onu nasıl da tekrar tekrar yenmişlerdi! Henry onları kıstırdığını sanmış, ama elinden kaçırmıştı köpekleri. O son gün de öyle olmuştu. Geğirti o küçük fahişenin Kansas Sokağından ‘Çorak Yer’e koştuğunu gördüğü zaman. Henry bunu hatırlıyordu. Çok iyi hatırlıyordu hem de. Biri kasığına tekmeyi indirirse, elbette unutmazdı. O yaz kaç defa öyle tekme yemişti.</p>

  <p>Henry kendini zorlayarak doğrulup oturdu. Bağırsaklarına saplanan bıçağın neden olduğu derin acıyla yüzünü buruşturdu.</p>

  <p>Victor’la Geğirti onun açıklığa kadar inmesine yardım etmişlerdi. Ama Henry ağacın tepesinde ev falan görememişti. Arkadaşları da öyle. Henry aynı hayal kırıklığını ve hiddeti bir daha duydu. Victor’la ikisi, Geğirti’y i açıklıkta bırakarak nehrin kıyısına inmişlerdi. Ama kızı orada da bulamamışlardı. Henry eğilerek yerden bir taş aldığını hatırlıyordu...</p>

  <h3 id="sigil_toc_id_56" style="text-align: right;"><b>ÇORAK YER / 12.55</b></h3>

  <p style="text-align: left;"><span style="text-align: justify; text-indent: 1em;">Henry taşı nehre doğru fırlattı. Öfkeli ve şaşkındı. Victor’a doğru hızla döndü. “Nereye cehennem oldu bu kız?”</span><br /></p>

  <p>Victor ağır ağır başını salladı. “Bilmem... A, kasığın kanıyor!” Henry başını eğerek baktı. Kot pantolonunun ağında para büyüklüğünde bir leke belirmişti. Sancı zonklama halini almıştı ama külotu çocuğa dar geliyordu artık. Hayaları şişmeye başlamıştı. Bunu o kız yapmıştı. Henry, Victor’a ıslık çalar gibi, “Nerede o?” diye sordu.</p>

  <p>Victor yine o ifadesiz sesle, “Bilmem,” dedi. Sanki güneş çarpmış ya da ipnotize olmuş gibi bir hali vardı. “Kaçtı herhalde. Belki de çoktan buradan uzaklaştı.”</p>

  <p>Henry homurdandı. “Hayır. Bir yere saklandı. Onların bir yeri var, kız da oraya gizlendi. Belki kulüp ağacın tepesinde değil. Belki başka bir yerde.”</p>

  <p>“Ne?”</p>

  <p>Henry, “Bilmiyorum!” diye kükredi. Victor irkilerek geriledi. Henry nehre girerek çevresine baktı. Altı metre kadar aşağıda, kıyıdan bir silindir yükseliyordu. Tulumba merkezine bağlıydı o silindir. Henry sudan çıkarak boruya doğru gitti. Yine o korkuyu duyuyordu. Derisi geriliyor, gözleri irileşiyordu. Böylece her şeyi daha iyi görebiliyordu sanki. Tulumba merkezinden hafif bir uğultu gelmekteydi. Bunun gerisinden bir boru, kıyıdan Kanduskeag nehrine doğru uzanıyordu. Borudan sulu bir çamur, sürekli olarak Kanduskeag’e boşalıyordu. Henry silindirin yuvarlak kapağına doğru eğildi.</p>

  <p>Victor kaygıyla seslendi. “Henry? Henry? Ne yapıyorsun?”</p>

  <p>Henry, ona aldırmadı. Kulağını silindirin tepesindeki deliklerden birine dayadı.</p>

  <p>“Bekle...” Bu ses silindirin içindeki karanlıklardan yükselmişti. Henry’ye bütün damarları birdenbire buz tutmuş gibi geldi. Ama aynı anda hiç bilmediği bir duyguya kapıldı. Sevgiydi bu. Henry’nin gözleri büyüdü, dudakları bir palyaçoya yakışacak gülümsemeyle gerildi. ‘O’ tulumba merkezindeydi... Aşağıda, kanalda.</p>

  <p>“Bekle... Gözetle...”</p>

  <p>Henry bekledi ama başka bir şey duyamadı. Victor’un yanına gitti. Arkadaşı kuşkuyla onu süzüyordu. Henry, Victor’a aldırmayarak Geğirti’ye seslendi. Bir süre sonra Geğirti geldi.</p>

  <p>Henry, “Haydi,” dedi.</p>

  <p>Geğirti sordu. “Ne yapacaksın, Henry?”</p>

  <p>“Bekleyeceğim. Gözetleyeceğim.”</p>

  <p>Üç arkadaş usulca açıklığa dönerek yere oturdular.</p>

  <p>Geğirti, “Henry, ne...” diye başladı.</p>

  <p>“Hişş...”</p>

  <p>Geğirti sustu. Henry iki kelime duymuştu ama bu her şeyi açıklıyordu. O köpekler burada oynuyorlardı. Diğerleri de çok geçmeden oraya döneceklerdi. O pis kızla yetinmesine ne gerek vardı? Yedi köpeği birden ele geçireceklerdi. Henry cebindeki sustalıyı düşündü. Bu sabah postadan çıkmıştı sustalı. Henry bıçağı alarak boş bira tenekelerinin arasında horlayan babasına yaklaşmıştı. Sustalıyı Butch Bowers’ın sıska boynuna dayamıştı. İçinden bir ses, her şeyin yolunda olduğunu söylemişti ona. Henry sustalının yanındaki düğmeye basmış, on beş santim boyundaki keskin çelik babasının gırtlağına girmişti. Butch’un gözleri açılmıştı. Ağzı da. Adam gargara yaparmış gibi bir ses çıkarırken kanlar ağzının yanlarından yanaklarına ve kulaklarına doğru akmıştı. Bir dakika sonra o hırıltı kesilmişti. Butch Bowers ölmüştü. Henry bıçağı çekerek babasının yatağındaki kirli çarşafa silmişti. İlgisizce Butch’a bakıyordu. Babasının yanına diz çökerek sustalıyı onun gırtlağına dayadığı zaman o ses, o gün neler yapacağını söylemişti. Her şeyi açıklamıştı ona. Henry de o yüzden diğer odaya geçerek Geğirti’yle Victor’u aramıştı.</p>

  <p>İşte şimdi üçü de buradaydılar. Hayalarının korkunç biçimde sızlamasına rağmen cebindeki bıçak onu rahatlatıyordu. Kısa bir süre sonra kesip biçmeye başlayacaktı. Babasının yanına diz çöktüğü sırada aydan gelen fısıltı ona, “O çocukların hepsini de öldür, Henry,” demişti. Evet, hepsini de öldürecek ve sonra eve gidecekti. Arka verandada oturup babasının biralarından birini içecekti. Radyo da dinleyecekti. Ama beysbol maçını değil. Rock and roll. Ama çocukların durdurulmaları gerekiyordu. Hemen. Bugün. O ses Henry’yi koruyacaktı. Çocuk bunu seziyordu. ‘O’na yardım ederse, o da kendisine yardım ederdi.</p>

  <p>Geğirti birdenbire Henry’yi kolundan yakaladı. “Şuraya bak, Henry! Tanrım! Şuraya bak!”</p>

  <p>Henry baktı ve her şeyi anladı. Açıklıkta bir kapak ağır ağır yükseli yordu.</p>

  <p>Victor, “Tanrım,” diye mırıldandı. “Tam tepelerinde duruyormuşuz." Delikten Ben’in kafasının çıktığını görerek saldırmaya hazırlandı. Ama Henry onu geri çekti.</p>

  <p>Ben yukarı çıkarken Victor, “Onları yakalamayacak mıyız, Henry?" diye sordu.</p>

  <p>Henry gözlerini şişkoya dikmişti. O köpek de kasığına vurmuştu Henry’nin. “Onları yakalayacağız. Kaygılanma.”</p>

  <p>Şişko şimdi o dişi köpeğin dışarı çıkmasına yardım ediyordu. Ben’le Beverly kısaca konuştular, sonra ağaççıkların arasına girerek gözden kayboldular.</p>

  <p>Henry, “Haydi,” dedi. “Onları izleyeceğiz. İkisine de fazla sokulmayın, gürültü de etmeyin. Bütün grubu yakalamak istiyorum.” Henry cebinden bıçağını çıkardı.</p>

  <h3 id="sigil_toc_id_57" style="text-align: right;"><b>HENRY ARABAYA BİNİYOR / 2.30</b></h3>

  <p>Henry sustalıyı çıkararak düğmesine bastı, ay ışığında dalgın dalgın bıçağa baktı. Saatin kaç olduğunu bilmiyordu. Artık zaman zaman gerçeklerle ilişkisi kesilmeye başlamıştı. Sonra bir gürültü duydu. Bir araba yaklaşıyordu. Henry bıçağı daha da sıkıca kavrayarak otomobilin geçmesini bekledi.</p>

  <p>Ama araba kilisenin önünde kaldırıma yanaşarak durdu. Henry yüzünü buruşturarak dizlerinin üzerinde doğruldu. Çiti oluşturan ağaççıkların dallarını aralayarak sokağa baktı. Arabanın siluetini ve farlarını görebiliyordu. Polis arabası mıydı bu?</p>

  <p>Ses, “Sana bir araba yolladım, Henry,” diye fısıldadı. “Bir tür taksi. Seni çabucak Derry Konağına göndermemiz gerekiyor. Sabah yaklaşıyor.” Ses tiz bir kahkaha attıktan sonra sustu.</p>

  <p>Henry zorlukla ayağa kalkarak bahçeden çıktı. Arabanın biçimi bir tuhaf geldi ona. Eski bir araçtı. Henry direksiyonda kimin olduğunu anlamaya çalıştı. Ama önce arabayı tanıdı. Babasının her zaman alacağına yelin ettiği bir 1958 Plymouth Fury’du. Butch Bowers sık sık, “O arabayı alacağım,” derdi. “Öldüğüm zaman beni Fury’yle gömerler.” Ama tabii adam o arabayı hiçbir zaman alamamıştı. Haykırarak canavarlardan söz eden Henry’yi akıl hastanesine kapattıktan sonra babasını da arabasız gömmüşlerdi. Masrafları eyalet karşılamıştı.</p>

  <p>Henry, eğer arabadaki babamsa buna dayanamam, diye düşünerek biti çağı sıkıca tuttu. Sarhoş gibi yalpalıyor, direksiyondaki gölgeye bakıyordu. Sonra Fury’nin kapısı açıldı ve tepe lambası yandı. Sürücü dönerek Henry’ye baktı. Geğirti Huggins! Bir gözü yoktu. Parşömen gibi yanağındaki çürümüş bir delikten kararmış dişleri gözüküyordu. Geğirti’nin başında öldüğü gün giydiği beysbol kepi vardı. Kepin vizyerini arkaya doğru çevirmişti. Vizyerden grimsi yeşil küfler sallanıyordu.</p>

  <p>Henry, “Geğirti!” diye haykırırken karnına müthiş bir sancı saplandı. Geğirti’nin ölü dudakları bir gülümsemeyle yayılarak çatladı. Ölü, çarpılmış elini Henry’yi çağırıyormuş gibi uzattı.</p>

  <p>Henry, durakladı. Sonra ayaklarını sürüyerek ilerledi, yığılırcasına arabaya bindi. Kapı kendiliğinden kapandı ve ışık söndü Henry, Geğirti’nin çürümüş elleriyle direksiyonu kavradığını gördü. Parmaklarının yarı dökülmüş etlerinin arasında eklemleri parlıyordu.</p>

  <p>Henry, “Nasılsın, Geğirti?” dedi. Tabii budalaca bir laftı bu. Geğirti burada olamazdı. Ölüler araba kullanamazdı.</p>

  <p>Geğirti cevap vermedi. Çukura batmış tek gözüyle yola bakıyordu. Yanağındaki delikte dişleri pırıl pırıldı. Henry, Geğirti’nin kokmuş olduğunu fark etti. Sonra torpido gözü birdenbire açıldı. Gözde yan dolu bir viski şişesi vardı. Henry şişeyi alarak bir hayli viski içti, kendini biraz daha iyi hissetmeye başladı.</p>

  <p>“Teşekkür ederim,” dedi.</p>

  <p>Geğirti başını ona doğru çevirdi. Tek gözüyle Henry’yi süzdü. Henry o zaman Geğirti’nin burnunun da yerinde olmadığını fark etti. Belki köpekler kemirmişti burnunu. Belki de fareler. Evet, farelerin kemirmiş olması akla daha yakındı. O küçük çocukları kovalayarak soktukları .tüneller fare doluydu o gün.</p>

  <p>Geğirti yine ağır ağır başını yola doğru çevirdi. Henry buna sevindi. Arkadaşı Geğirti’nin ona böyle bakması hoşuna gitmemişti. Geğirti’nin çukura batmış gözünde bir şey vardı. Sitem miydi bu? Yoksa öfke mi? Ne?</p>

  <p>“Arabanın direksiyonunda bir ölü var...” Tüyleri diken diken olan Henry biraz daha içki içti. Sonra da, “O gün seni yalnız bırakmak istemedim, Geğirti,” diye mırıldandı. “Yani belki bunu düşünüyorsun...”</p>

  <p>Geğirti yine dönerek tek gözüyle ona baktı. Dudakları o korkunç gülümsemeyle geriledi. Grimsi kara diş etleri ortaya çıktı. Diş etleri de küflüydü.</p>

  <p>Henry kendi kendine, “Nasıl bir gülümseme bu?” diye sordu. “Geğirti’nin beni bağışladığını mı gösteriyor? Gülümsemesi dostça mı? Yoksa bu gülümseyişle bana, ‘Seni cezalandıracağım’mı diyor? ‘Beni ve Vic’i terk ettiğin için cezalandıracağım.’ Nasıl bir gülümseme bu?”</p>

  <p>Henry, “Durumu anlamalısın,” dedi, sonra da durakladı. Sahi o gün neler olmuştu? Henry’nin kafası karmakarışıktı. Şişko oğlanla o küçük dişi köpeği Kansas Sokağına kadar izlemişlerdi. Sonra ağaççıkların arasında durarak onların kıyıdan yukarı tırmanmalarını seyretmişlerdi. İki arkadaş parmaklığa dayanarak konuşmaya başlamışlardı. Bir taraftan da sokağa bakıyorlardı. Sonra ne olmuştu? Ne...</p>

  <p>Kemikli, kayış gibi bir el Henry’nin kolunu yakaladı. Henry bir çığlık attı. Döndü. Geğirti yüzünü onunkine iyice yaklaştırmıştı. Henry soludu, sonra da buna pişman oldu. Geğirti gerçekten pek pis kokuyordu. Henry’nin midesi kalktı.</p>

  <p>O anda birdenbire olayın sonunu hatırladı. Daha doğrusu Geğirti’yle Victor’un sonlarını. Kanalizasyon ızgarasının altında, kanalda durmuşlardı.</p>

  <p>Karanlıkların arasından bir şey çıkmıştı. Bir şey... Henry onun ne olduğunu anlayamamıştı. Sonra Victor, “Frankestein!” diye haykırmıştı. Gerçekten de karşılarındaki Frankestein’ın yarattığı o canavardı. Boynunda vida somunları, alnında da derin dikişler vardı. Vic bağırmıştı. “Frankestein! Fr...” Sonra Vic’in kafası yerinden uçmuş, tünelin taş duvarına çarpmıştı. Canavar sulu sarı gözleriyle Henry’ye bakmış, çocuk olduğu yerde donmuştu. Birdenbire mesanesi boşalmış, sıcak sıvı bacaklarından akmıştı.</p>

  <p>O yaratık sendeleyerek Henry’ye doğru gelmişti. Ve Geğirti... Geğirti...</p>

  <p>Henry,-“Dinle,” dedi. “Kaçtığımı biliyorum. Bunu yapmamalıydım. Ama... ama...”</p>

  <p>Geğirti yalnızca baktı.</p>

  <p>Henry arkadaşına kendisinin de her şeyin bedelini ödediğini açıklamak istiyormuş gibi fısıldadı. “Yolumu kaybettim...” Gerçekten de o pis kokulu karanlık yerde saatlerce dolaşmış, sonunda haykırmaya başlamıştı. Bir süre sonra da nehre erişmeyi başarmıştı. Adrian Mellon’un yirmi altı yıl sonra öleceği o yere. Sonunda eve dönmüştü. Polisler orada kendisini bekliyorlardı.</p>

  <p>Ama bu o zaman olmuştu. Geğirti o gün Frankestein’ın canavarının önüne çıkmış, yaratık da çocuğun suratının sol tarafını soyuvermişti. Geğirti’nin kemikleri ortaya çıkmıştı. Henry kaçmadan önce bu kadarını görmüştü. Ve şimdi Geğirti geri dönmüştü. Ona bir şeyi gösteriyordu.</p>

  <p>Henry otelin önünde durduklarını fark etti. Birdenbire durumu anladı. Hepsi de burada olmalı, diye düşündü. Otelde. Geri kalanların hepsi. Yataklarında uyuyor, rüyalarında kanalizasyon tünellerini görüyorlar. Ben onları öldüreceğim. Teker teker. Hepsini de öldüreceğim. Şişeden tekrar viski içti. Yarasından kucağına taze kanlar aktığının farkındaydı. Geğirti’y e, “Dinle,” dedi. “Kaçtığım için çok üzgünüm. Neden kaçtığımı da bilmiyorum. Lütfen... bana kızma!”</p>

  <p>Geğirti o zaman ilk ve son defa konuştu. Ama kendi sesiyle değil Geğirti’nin ağzından çıkan ses kalın, güçlü ve dehşet vericiydi. Aydaki adamın sesi. Palyaçonun sesi. Henry’nin rüyalarında, kanalizasyon kanallarında, tünellerde duyduğu sesti bu.</p>

  <p>Ses, “Konuşmayı bırak ve onları temizle,” diye emretti.</p>

  <p>Henry inledi. “Tabii. Olur. Bunu istiyorum. Sorun değil...” Şişeyi torpido gözüne koyarken oradaki kâğıdı gördü. Alıp açtı. Kâğıda parlak kırmızı kalemle, “Pennywise’dan pusula,” diye yazılmıştı. Bunun altında da Bill, Ben, Eddie, Beverly ve Richie’nin oda numaralan vardı. Bu kâğıt Henry’nin zaman kazanmasını sağlayacaktı.</p>

  <p>Henry, “Teşekkürler, Ge...” diye başladı. Ama Geğirti ortadan kay bölmüştü. Şimdi direksiyonda kimse yoktu. Koltukta yalnızca beysbol kepi duruyordu. Vizyeri küflüydü. Henry şaşırarak baktı. Kalbi sanki boğazında atıyordu. Sonra arka kanepede bir şeyin kımıldadığını hissetti. Telaşla arabadan indi. Az kalsın kaldırıma yuvarlanıyordu. Yürümek çok zordu. Her adımda karnı parçalanıyordu sanki. Ama Henry yine de lobiye girerek asansöre binmeyi başardı.</p>

  <p>Henry cebinden sustalısını çıkardı, kuru dudaklarını yaladı, sonra da kapıya vurdu. Ama içeriden ses gelmedi. Henry kapıyı yumrukladı.</p>

  <p>“Kim o?” Ses uykuluydu.</p>

  <p>Henry, iyi, diye düşündü. Yan uyanık halde kapıyı açar açmaz bıçağı gırtlağına saplayacağım. Sonra da, “Garson, efendim,” dedi. “Karınızdan haber geldi de.” Acaba Eddie Kaspbrak’ın karısı var mıydı? Belki budalaca bir laf etmişti? Henry bekledi. Soğukkanlılıkla, tetikte. İçerden terlikli birinin ayak sesleri geldi.</p>

  <p>“Myra’dan mı?” Eddie’nin sesi kaygılıydı. İyiydi bu. Eddie birkaç dakika sonra daha da kaygılanacaktı.</p>

  <p>“Herhalde, efendim. Ad yok. Yalnızca ‘Karın’ yazılı.”</p>

  <p>Eddie kapıdaki zinciri açarken Henry gülerek sustalının düğmesine bastı. Eddie sürgüyü çekti. Henry bıçağı kaldırdı. Bir dakika sonra bunu o sıska budalanın boğazına saplayacaktı. Kapı açıldı ve Eddie eşikte belirdi.</p>

  <h3 id="sigil_toc_id_58" style="text-align: right;"><b>KAYBEDENLER BİR ARADA / 13.20</b></h3>

  <p>Eddie, Stan’la Richie’nin Costello Caddesindeki marketten çıktıklarını gördü. “Hey!” diye bağırdı. “Beni bekleyin!”</p>

  <p>İki çocuk döndüler. Stan elini salladı. Eddie elinden geldiği kadar hızlı koşarak onlara katıldı. Çocuğun bir kolu alçılıydı. Diğerinin altına ise dama tahtasını sıkıştırmıştı.</p>

  <p>Richie, güneyli centilmen taklidi yaparak, “E, ne haber, Eddie?” dedi. “Nasılsın, evlat? Ah, ah, çocuğun kolu kırılmış. Şimdi iyi bir insan gibi davranıp dama tahtasını ben taşıyacağım, Stan.”</p>

  <p>“Tahtayı ben taşırım.” Eddie biraz kesik kesik soluyordu.</p>

  <p>Richie, “Kentte herkes uyuyor galiba,” diye söylendi. “Ortalık ne kadar sessiz, değil mi?”</p>

  <p>Bill Denbrough, arkalarından seslendi. “H-h-hey, çocuklar! B-beni bekleyin!”</p>

  <p>Eddie döndü. Her zaman olduğu gibi, Koca Bill’in sesini duyduğuna yine sevinmişti. Bill bisikleti Gümüş’le caddenin köşesini dönüyordu. Mike’ı da geçmişti. Oysa Mike’ın bisikleti yepyeniydi.</p>

  <p>Bill, Yalnız Kovboy’un yaptığı gibi, “Haydi Gümüş!” diye bağırdı. Hızla ilerledi. Sonra da fren yaparak durdu.</p>

  <p>Richie, “Kekeme Bill,” dedi. “Nasılsın bakayım, evlat?”</p>

  <p>Bill, “1-i-iyiyim,” diye cevap verdi. “B-B-Ben ya da B-B-Beverly’yi gördünüz mü?”</p>

  <p>Mike da o sırada yanlarına geldi. Yüzü ter içindeydi. “O bisikletin hızı ne kadar?”</p>

  <p>Bill güldü. “P-p-pek bilmiyorum. Ama çok hızlı.”</p>

  <p>Richie, “Onları görmedim,” dedi. “Herhalde kulüpteler. Şarkı söylüyorlardır. Çift sesli. Şı-bum-şı-bum-da-da-da-da!”</p>

  <p>Stan Uris, öğürüyormuş gibi sesler çıkardı.</p>

  <p>Richie, Mike’a baktı. “Çok kıskanıyor. Yahudiler şarkı söyleyemezler.”</p>

  <p>Çorak Yer’e doğru yürümeye başladılar. Eddie, Bill’in yüzünde kaygılı bir ifade olduğunu fark etti. Belki kentin sessizliği onu da etkilemeye başlamıştı.</p>

  <p>Eddie, “Ortalık gerçekten çok sessiz,” diye mırıldandı. Bill yalnızca başını salladı.</p>

  <p>Kansas Sokağına saptılar. Az sonra Beverly’yle Ben’in koşakoşa onlara doğru geldiğini gördüler. Kızın hali Eddie’yi çok şaşırttı. Beverly’nin üstü başı her zaman tertemiz, saçları da taralı olurdu. Ama şimdi toz toprak içindeydi. Ben, Beverly’nin gerisinde kalmıştı. Soluyor, karnı titriyordu.</p>

  <p>“Çorak Yer’e gidemeyiz.” Beverly kesik kesik soluyordu. “O çocuklar... Henry... Victor... Orada bir yerdeler... Bıçak... Henry’nin bıçağı var...”</p>

  <p>Bill yine farkına varmadan duruma hâkim oldu. “Y-yavaşla bakalım.” Yanakları kızarmış olan Ben’e baktı. Çocuğun göğsü kalkıp kalkıp iniyordu.</p>

  <p>Ben, “Beverly, Henry’nin çıldırdığını söylüyor, Bill,” dedi.</p>

  <p>Richie sordu. “Yani eskiden akıllı mıydı?” Dişlerinin arasından tükürdü.</p>

  <p>“K-kes s-s-sesini Richie.” Bill, Beverly’ye döndü. “A-anlat.” Eddie elini cebine sokarak inhalatörüne dokundu. Ne olduğunu bilmiyordu ama durumun kötüye gittiği belliydi.</p>

  <p>Beverly kendini zorlayarak olanları anlattı. Ama çok utandığı için babasının yaptıklarından söz etmedi.</p>

  <p>Kızın sözleri sona erdiği zaman Bill bir an düşündü. H-h-haydi, dedi. Oraya gidelim.</p>

  <p>“Bil...” Ben’in yüzünde kaygı vardı. “Beverly, Henry’nin iyice çıldırdığını söyledi. Onu öldürmek istediğini...”</p>

  <p>“O-orası onların malı değil.” Bill aşağıyı yemyeşil Çorak Yer’i işaret etti. “A-a-artık o-o-onlardan korkmaktan bıktım. O üçünü t-t-taş atarak yendik. G-g-gerekiyorsa t-tekrar yeneriz.”</p>

  <p>Eddie, “Ama Bill,” dedi. “Bu işe karışanlar yalnız o üçü değilse?”</p>

  <p>Bill, Eddie’ye döndü. Çocuk o zaman arkadaşının yüzünde pek yorgun bir ifade olduğunu görerek sarsıldı. Ama bunun anlamını çok sonra anlayacaktı. Kitaplıktaki toplantıdan sonra, tam uykuya dalacağı sırada. Bu ifade çıldırmak üzere olan bir çocuğun ifadesiydi. Belki de Henry gibi artık normal olmayan, kendi kararlarını kontrol edemeyen bir çocuğun ifadesi. Ama Bill’in diğer yanları hâlâ kaybolmamıştı. O korku dolu gözlerden dışarı bakıyordu... Öfkeli ve kararlı Bill’in gözlerinden.</p>

  <p>Bill, “N-n-ne olmuş?” dedi.</p>

  <p>Kimse ona cevap vermedi. Gök gürlemeye başlamıştı.</p>

  <p>Bill ekledi. “Ş-ş-şimdi size bir şey söyleyeceğim. İ-i-istemiyorsanız b-b-benimle gelmeyin. K-kararınızı kendiniz verin.”</p>

  <p>Richie usulca, “Ben geliyorum, Bill,” dedi.</p>

  <p>Ben atıldı. “Ben de.”</p>

  <p>Mike omzunu silkti. “Tabii bende.”</p>

  <p>Beverly’yle Stan, geliyoruz, der gibi başlarını salladılar. Eddie de öyle.</p>

  <p>Richie, “Bence sen gelme, Eddie,” dedi. “Kolunun hali pek de iyiye benzemiyor.”</p>

  <p>Eddie, Bill’e baktı.</p>

  <p>Bill içini çekti. “O-o-onun gelmesini istiyorum. S-s-sen yanımdan ayrılma, Eddie. B-b-ben sana göz kulak olurum.”</p>

  <p>Eddie, “Teşekkür ederim, Bill,” dedi. Yan çıldırmışa benzeyen arkadaşının yorgun yüzü ona pek güzel gözüktü. Bill’in o sevgili yüzü! Eddie hafif bir şaşkınlık duydu, istese onun için ölebilirim, diye düşündü. Ne biçim bir güç bu? Ama Bill’in şu haline bakıyorum da... Bu kolay taşınacak bir güç değil sanırım. Gök tekrar gürledi. Rüzgâr şiddetlenmeye başlıyordu.</p>

  <p>Bill, Stan’a bakarak pek garip bir şey söyledi. “Ku-kuşlar kitabını getirdin mi?”</p>

  <p>Stan elini arka cebine vurdu.</p>

  <p>Bill diğerlerine baktı. “H-h-haydi, gidelim.”</p>

  <p>Tek sıra halinde kıyıdan indiler. Bill söz verdiği gibi Eddie’nin yanındaydı. Aşağıya vardıklarında Richie, Gümüş’ü köprünün altına soktu. Sonra durarak çevrelerine bakındılar. Şimşekler birbirini izliyordu.</p>

  <p>Ben kaygıyla, “Sabahki hava raporunda yağmurdan söz edilmiyordu,” dedi. “Gazetede, ‘Sıcak ve sisli,’ yazıyordu.”</p>

  <p>Mike gökyüzüne bakıyordu. “Fırtına hızla yaklaşıyor. Hiç böyle hızlı gelenini görmemiştim.” Gök gürültüsü sanki bu sözlerini onayladı.</p>

  <p>Bill, “H-h-haydi,” dedi. “E-E-Eddie’nin dama tahtasını kulübe götürelim.”</p>

  <p>Bentteki olaydan sonra açtıkları yolda ilerlemeye başladılar. Bill’le Eddie en öndeydi. Diğerleri onların peşinden geliyordu.</p>

  <p>Eddie usulca, “Bill?” diye mırıldandı.</p>

  <p>“Ne var?”</p>

  <p>“Böyle şeylerin yalnızca filmlerde olduğunu sanırdım ama...” Eddie hafifçe güldü. “Bana biri beni gözetliyormuş gibi geliyor.”</p>

  <p>Bill, “Eh,” dedi. “B-b-buurada o-o-o-oldukları kesin.”</p>

  <p>Eddie kaygıyla çevresine bakınarak dama tahtasını vücuduna iyice yapıştırmıştı.</p>

  <h3 id="sigil_toc_id_59" style="text-align: right;"><b>EDDIE’NİN ODASI / 3.05</b></h3>

  <p>Eddie oda kapısını açtı, çizgi romanlara yakışacak bir canavarla karşılaştı. Karşısında kanlar içinde bir hortlak duruyordu. Bu ancak Henry Bowers olabilirdi. Adamda mezarından fırlamış bir ceset hali vardı. Yüzü bir nefret maskesi gibiydi. Elini kaldırmıştı. Eddie’nin gözleri irileşti, düşünmeden kapıyı itti. Kapı Henry’nin koluna çarptı. Bıçak Eddie’nin boynunun yakınından geçti. Sonra Henry’nin kolu kapının arasına sıkıştı ve sustalı elinden düştü. Eddie bıçağa bir tekme attı, bıçak televizyonun altına kaydı. Henry kapıya dayandı. Eddie’den elli kilo daha ağırdı. Eddie bir oyuncak gibi geri geri gitti ve arkası üstü yatağa devrildi. Henry odaya girerek kapıyı kapattı. Sürgüyü iterken Eddie karyolada doğruldu. Gözleri irileşmiş, hırıltılı hırıltılı soluk almaya başlamıştı.</p>

  <p>Henry, “Pekâlâ, şorolo,” dedi. Gözleriyle bıçağı aradı ama göremedi. Eddie elini başucu masasına doğru uzattı, orada duran kapalı maden suyu şişesini aldı. Henry kendisine doğru gelirken şişenin boynunu masanın kenarına vurdu. Maden suyu köpürerek aktı. Masanın üzerindeki hap şişelerinin çoğu su içinde kaldı.</p>

  <p>Henry’nin gömleği ve pantolonu kan içindeydi. Kanların bir kısmı taze, bir kısmı da yan kurumuştu. Sağ eli şimdi bileğinden acayip bir biçimde sarkıyordu. Henry, “Seni bebek şorolo,” dedi. “Sana taş atmayı öğreteceğim.” Yatağa ulaşmayı başardı, Eddie’ye doğru uzandı.</p>

  <p>Eddie neler olduğunu hâlâ doğru dürüst kavrayamamıştı. Henry onu yakalamaya çalıştı. Eddie kırık şişeyi kaldırdı. Şişe Henry’nin sağ yanağını yardı ve gözüne girdi. Henry soluğu kesilmiş gibi bir çığlık attı, geriledi. Yarık gözü yanağına doğru sarkmıştı. Yanağından kanlar fışkırıyordu. Eddie, Henry’den daha tiz çığlıklar atıyordu. Yataktan kalkarak ona doğru gitti. Belki de Henry’ye yardım etmek istiyordu. Pek emin değildi. Ama Henry sendeleyerek yine onu yakalamaya çalıştı. Eddie şişeyi bir kılıç gibi ileriye doğru uzattı. Henry’nin dizleri bükülürken cüssesi ağaç gibi devrildi, camın kırık uçlan göğsüne girdi. Şişe Eddie’nin elinde kırılırken sol koluna müthiş bir sancı saplandı. Galiba kolu o eski yerden tekrar kırılmıştı. Eddie’nin üzerine taze kanlar aktı. Bunlar kendi kanları mıydı, yoksa Henry’nin mi? Eddie bunu bilmiyordu artık. Henry yerde oltaya gelmiş balık gibi çırpınıyordu. Sonra vücudu kaskatı kesildi. Şişenin yarısı göğsündeydi hâlâ. Henry, “Gaa...” dedi. Hepsi o kadar. Gözleri tavana dikili öyle yatıyordu. Eddie onun ölmüş olabileceğini düşündü.</p>

  <p>Bayılmamaya çalışarak başucu masasına doğru gitti. Kırık kolu sallanırken can acısı biraz kendisini toplamasını sağladı. Su içinde kalmış olan inhalatörünü aldı. Ağzına sokarak tetiği çekti. Sonra halının üzerinde yatan cesede baktı. Bu Henry olabilir miydi? Evet, olabilirdi. Henry yaşlanmış, saçları iyice kırlaşmıştı. Artık vücudu şişman ve beyazdı. Bir sümüklüböceğe benziyordu. Ama yine de Henry’di. Ve Henry ölmüştü. Bunca yıl sonra ölmüştü sonunda.</p>

  <p>Kalbi hızla çarpan Eddie telefona uzandı. “Bay Denbrough’nun odasını bağlayın. Çabuk lütfen.”</p>

  <p>Kâtip, “Emin misiniz?” dedi. “Saat üçü on geçiyor.”</p>

  <p>Eddie az kalsın avaz avaz bağıracaktı. “Evet, evet. Çabuk olun.” IV lef onu tutan eli titriyordu.</p>

  <p>Kâtip, “Tamam, tamam,” dedi. “Sinirlenmeyin.”</p>

  <p>Bir şıkırtı oldu. Şimdi telefon Bill’in odasında çalıyordu. Eddie, “Haydi, Bill,” dedi. “Haydi...” Sonra aklına korkunç bir şey geldi. “Ya Henry daha önce Bill’in odasına gittiyse? Yada Richie’nin? Ben’in? Beverly’nin? Yoksa Henry önce kitaplığa mı gitti? Onun daha önce bir yere uğramış olduğu belli. Biri daha önce Henry’yi yaralamamış olsaydı, şimdi yerde ben yatacaktım... Ya hepsi de öldülerse?” Bu düşünce öyle korkunçtu ki, Eddie telefona cevap alamazsa olanca sesiyle haykırmaya başlayacağını anladı. “Lütfen, Koca Bill,” diye fısıldadı. “Lütfen odanda ol.”</p>

  <p>Telefon açıldı ve Bill kendisinden beklenmeyecek bir kararsızlıkla, “A-a-a-allo?” dedi.</p>

  <p>Eddie neredeyse saçmalayacaktı. “Bil... Bill! Çok şükür!”</p>

  <p>“Eddie? N-n-ne oldu?”</p>

  <p>Eddie, “Henry Bowers,” dedi. Tekrar yerdeki cesede baktı. Ceset yerini mi değiştirmişti? “Bill, Henry buraya geldi... Henry’yi öldürdüm. Bıçağı vardı. Galiba...” Sesini alçalttı. “O gün yanında olan sustalı. Kanalizasyona indiğimiz gün. Hatırlıyor musun?”</p>

  <p>“H-h-hatırlıyorum.” Bill’in sesi sertti. “Eddie, beni dinle.”</p>

  <h3 id="sigil_toc_id_60" style="text-align: right;"><b>ÇORAK YER / 13.55</b></h3>

  <p>Bill, “Eddie, beni dinle,” dedi. “G-g-geri dön ve B-B-Ben’e buraya gelmesini söyle.”</p>

  <p>“Peki.” Eddie hemen yavaşladı. Artık açıklığa yaklaşıyorlardı. Bulutlu gökyüzü gürlüyor, ağaççıklar, şiddetlenen rüzgârda hışırdıyordu. Grup açıklığa çıkarken Ben, Bill’e yaklaştı. Kulübün kapağı açıktı. Nehrin şıpırtısı iyice duyuluyordu. Bill birdenbire delice bir şey düşündü. Çocukluk çağında bu sesi son defa duyuyor, bu yeri son defa görüyordu.</p>

  <p>Ben, “Ne var?” diye sordu.</p>

  <p>Bill, “Neden bi-bizi yakalamaya ka-kalkışmadılar?” dedi. “O-o-onlar buradalar. E-E-Eddie bu bakımdan haklı. Onların bi-bizi gözetlediklerini hissediyorum.”</p>

  <p>Ben mırıldandı. “Evet. Herhalde kulübe girecek kadar aptal olduğumuzu sanıyorlar. O zaman bizi kıstıracaklar.”</p>

  <p>“Be-be-belki.” Bill kekelediği için ani, çaresiz bir öfke duydu. Hızlı konuşamıyordu. Belki de düşüncelerini açıklaması kolay olmayacaktı. Ama çocuk, Henry’nin kafasından geçenleri anladığını sanıyordu.</p>

  <p>“Henry burada durup dövüşeceğimizi sanıyor.</p>

  <p>‘O’ burada durup dövüşeceğimizi düşünüyor.</p>

  <p>Ve öldürüleceğimizi.”</p>

  <p>Bill’in kafasının içinde soğuk ve beyaz bir ışık parlar gibi oldu. “George’un ölümünden beri Derry’ye rahat vermeyen katilin kurbanı olduğumuzu sanacaklar. Cesetlerimiz belki bulunacak, belki de bulunmayacak. Bu ‘O’nun Henry’yi koruyup korumayacağına, bunu isteyip istemeyeceğine bağlı. Geğirti ve Victor’u koruyup korumayacağına da. Evet, Kenttekiler bizim katilin kurbanı olduğumuzu sanacaklar. Aslında bu doğru. Ölmemizi ‘O’ istiyor. Bu iş için Henry’yi kullanacak. Dışarı çıkmak zorunda kalmamak için. Önce ben öleceğim sanırım. Beverly’yle Richie, diğer iki serseriyi durdurabilirler. Ya da Mike. Ama Stan korkuyor. Ben de öyle. Sanırım Ben, Stan’dan daha güçlü. Eddie’nin de kolu kırık. Onları neden buraya getirdim? Tanrım, neden?”</p>

  <p>Ben kaygıyla, “Bill?” dedi. Diğerleri de onların yanma gelmişti.</p>

  <p>“Bil...” Bu sefer konuşan da Richie’ydi.</p>

  <p>“Hişş...” Diğer çocuklar, Bill’in ateş saçan gözlerini görünce sustular. Çocuk, Kansas Sokağına doğru giden patikaya bakıyordu. Her şeyi anlıyordu artık. “Bir uçta George, bir uçta da ben ve arkadaşlarım. O zaman olaylar bir kere daha sona erecek. Evet. Bir kere daha. Çünkü bu daha önce de oldu. Sonunda bir fedakârlık gerekiyor. Olayları durduracak korkunç bir şey.” Bill, “O-o-onlar buna göz yumacaklar,” diye mırıldandı. “T-t-tabii ya...”</p>

  <p>Beverly yalvarırcasına, “Bill?” dedi.</p>

  <p>Çocuk, buna göz yumuyorlar, diye düşündü. Her zaman... Ortalık sakinleşiyor. ‘O’... ‘O’ uyuyor. Ya da bir ayı gibi kış uykusuna yatıyor... Sonra her şey yeniden başlıyor... Ve onlar bunu biliyorlar... Kentliler bunu biliyor... ‘O’ ancak böyle yaşıyor...”</p>

  <p>Bill yumruklarını sıktı. “S-s-sizi aşağıya indireceğim. Ç-ç-çünkü hiçbir yer güvenli değil. Aslında Derry, ‘O’! B-b-beni anlıyor musunuz? ‘O’! D-D-Derry! N-n-nereye gidersek gidelim, ‘O’ b-b-bizi öldürecek. O-o-onlar görmeyecek, duymayacak, bilmeyecekler.” Arkadaşlarına bakışlarıyla yalvarıyordu. “N-n-nasıl olduğunu anlamıyor musunuz? B-b-biz a-a-a-ancak başladığımız i-i-işi bitirebiliriz.”</p>

  <p>Beverly için için tekrarladı. “Onlar görmeyecek, duymayacak, bilmeyecekler. Ve babam da beni öldürmek niyetindeydi!”</p>

  <p>Mike, Bill’le yediği öğle yemeğini düşünüyordu. Bill’in annesi bir hayaller alemine dalmış gibiydi. Sanki ikisi de görmüyordu. Çocuklar sandviç yaparak ayaküstü yerlerken kadın Henry James’in bir romanını okumuştu. Richie’nin ise aklına Stan’in tertemiz ama bomboş evi gelmişti. Stan annesinin evde olmamasına şaşmıştı. Eddie de annesini düşünmekteydi. Çocuk koltuğunun altında dama tahtasıyla evden ayrılırken annesi onu hiç uyarmamıştı. “Dikkatli ol, Eddie! Yağmur yağarsa bir yere gir, Eddie! Sert oyunlara katılma, Eddie!” Oğluna inhalatörünü yanına alıp almadığını da sormamış, eve vaktinde dönmesini söylememişti. Sanki Eddie hiç yokmuş gibi televizyonu seyretmişti. Eddie sanki yokmuş gibi!</p>

  <p>Çocukların hepsinin aklından da buna benzer şeyler geçiyordu. Sanki sabahla öğle arasında birdenbire birer hayalet halini almışlardı.</p>

  <p>Birer hayalet...</p>

  <p>Stan sert bir sesle, “Bill, ” dedi. “Kestirmeden gitsek? Eski Burun’ dan geçerek...”</p>

  <p>Bill başını salladı. “O-o-olmaz... B-b-bizi bambuların a-a-arasında yakalarlar... Y-y-ya da ba-ba-ba batağa saplanırız. Ve-ve-veya K-K-Kenduskeag’da gerçek pi-pi-piranalar belirir. Y-y-ya da buna benzer bir şey.”</p>

  <p>Richie, “Kentten kaçmayı başarabilseydik...” diye mırıldandı, gök, olmaz! der gibi gürlerken yüzünü buruşturdu. Yağmur yağıyordu artık. Biraz sonra daha da şiddetlenecekti. “Bu lanet olasıca kentten bir kaçabilirsek güvende oluruz.”</p>

  <p>Beverly, “Ben,” diye başladı. Aynı anda karışık yapraklı ağaççıkların arasından fırlayan bir taş Mike’ın başının yanına çarptı. Zenci çocuk sendeleyerek geriledi. Kıvırcık saçlarının arasından kan sızmaya başladı. Bill tutmasaydı yere yığılacaktı.</p>

  <p>Henry alayla, “Taş atmasını öğren!” diye bağırdı.</p>

  <p>Bill diğerlerinin irileşmiş gözlerle çevrelerine bakındıklarını gördü. Her biri ayrı altı yöne kaçmaya hazırdı. Bunu yaparlarsa her şey sona erecekti.</p>

  <p>Bill sert sert, “B-ben!” dedi.</p>

  <p>Ben ona baktı. “Kaçmalıyız! Onlar...”</p>

  <p>Ağaççıkların arasından iki taş daha uçtu. Bunlardan biri Stan’in oyluğuna geldi. Çocuk can acısından çok, şaşkınlıkla bağırdı. Beverly yana kaçarak ikinci taştan kurtuldu.</p>

  <p>Bill gök gürültüsü arasında bağırdı. “B-b-buraya ilk geldiğin g-g-günü hatırlıyor musun? O-o-okulun t-t-tatil olduğu günü?”</p>

  <p>“Tabii.” Ben acı içinde, her tarafa birden bakmaya çalışıyordu.</p>

  <p>Bill, “D-d-dehliz,” dedi. “Tulumba m-m-merkezi. G-g-gitmemiz gereken yer orası. Bizi oraya götür!”</p>

  <p>“Ama...”</p>

  <p>“Bi-bi-bizi o-o-oraya götür!”</p>

  <p>Ağaççıkların arasından taşlar yağdı. Bill, Victor Criss’in suratını gördü bir an. Çocuk hem korkmuştu, hem de heyecanlıydı. Ayrıca uyuşturucu almış gibi bir hali vardı. Bir taş Bill’in elmacık kemiğine geldi. Bu kez de Mike onun yere yığılmasına engel oldu. Bill’in yanağı kanamaya başladı.</p>

  <p>Henry yan gülermiş gibi bağırdı. “Sana taş atmasını öğreteceğim, kekeme köpek!”</p>

  <p>Bill haykırdı. “Bi-bi-bizi oraya götür!” Çocuk artık neden Eddie’ye Ben’i çağırmasını söylediğini biliyordu. Gitmeleri gereken yer tulumba merkeziydi. Ben orayı biliyordu. “‘O’nun y-y-yeri orası! İ-içeriye oradan girebiliriz. ‘O’nu bulabiliriz.”</p>

  <p>Beverly, “Bunu bilemezsin ki!” dedi.</p>

  <p>Bill ona da, diğerlerine de haykırdı. “Bilyorum!”</p>

  <p>Ben dudaklarını yalayarak Bill’e baktı. Sonra açıklıkta, nehre doğru koşmaya başladı. Müthiş bir şimşek Bill’in olduğu yerde sallanmasına neden oldu. Yumruk kadar bir taş burnunun ucundan geçerek Ben’in kaba etine çarptı. Çocuk can acısıyla bağırarak elini oraya götürdü.</p>

  <p>Henry yine yan gülermiş gibi, “Ya, şişko!” diye bağırdı. Dallar titredi ve Henry şiddetlenen yağmurda ortaya çıktı. Bütün dişlerini göstererek sırıtıyordu. “Hepinize de taş atmasını öğ...”</p>

  <p>Mike yerde bir tahta parçası bulmuştu. Alıp fırlattı. Tahta Henry’nin alnına çarptı. Küçük serseri haykırarak elini alnına götürdü ve hızla yere oturdu.</p>

  <p>Bill haykırıyordu. “K-Koşun! B-Ben’in peşinden gidelim.”</p>

  <p>Yine ağaççıklar sarsıldı. Çocuklar Ben’in peşinden koşarlarken Victor’la Geğirti de ortaya çıktılar.</p>

  <p>Ben hızla koşuyor, yavaşlamaya başladığı zaman Bill onun sırtına vuruyordu. Ben, ya tulumba merkezini bulamazsam? diye düşünüyordu. Nehrin kıyısında öyle yer çok. Ya Bill’in istediği yeri bulamazsam?</p>

  <p>Zorlukla nefes alıyor, taşın geldiği yer de hâlâ sızlıyordu. Beverly Henry’yle arkadaşlarının onları öldürmeyi istediklerini söylemişti. Ben şimdi buna inanıyordu. Evet, inanıyordu. Çocuk nehrin kıyısına birdenbire vardı. Az kalsın suya yuvarlanıyordu.</p>

  <p>Bill bağırdı. “N-n-nerede?”</p>

  <p>Ben önce sağa, sonra sola baktı. Hiç zamanı olmadığını biliyordu. “Bilmiyorum,” diye başladı, aynı anda ağacı ve altındaki mağarayı gördü. İlk gün oraya saklanmıştı. “İşte!” diye bağırdı. “Şu taraftan!”</p>

  <p>Birdenbire müthiş bir gürültü oldu ve ağaca yıldırım düştü. Ben üzüntüyle derin bir soluk aldı. Devrilen ağacın gövdesinden, ateşten bir top kaydı sanki. Sonra kayboldu. Şimdi durmadan gök gürlüyordu. Ama yukarda değil, çevrelerinde.</p>

  <p>Bill, Ben’in omzuna vurarak onu daldığı düşüncelerden uyandırdı. “H-h-haydi!”</p>

  <p>Ben hızla ilerleyip ağacın üzerinden aştı. Diğerleri onu izlediler. Bill en gerideydi. Çocuk ağacın üzerinden aşarken Henry ve iki arkadaşının nehirde sulan şapırdatarak yaklaştıklarını gördü.</p>

  <p>“T-taş!” diye bağırdı. “Taş atın!”</p>

  <p>Kıyıda taş çoktu. Devrilmiş ağaç da korunmalarını sağlayabilirdi. Bir dakika sonra yedisi birden Henry ve arkadaşlarını taş yağmuruna tuttular. Serseriler gerilemek zorunda kaldılar. Taşlar yüzlerine, göğüslerine, kollarına ve bacaklarına gelirken can acısı ve öfkeyle bağırıyorlardı.</p>

  <p>Richie, “Dernek bize taş atmasını öğreteceksiniz,” diye bağırdı. Elindeki yumurta büyüklüğünde taşı Victor’a doğru attı. Taş çocuğun omzuna geldi. Victor can acısıyla inlerken Richie haykırdı. “Ah, öğretin, öğretin, evlat. Biz çabuk öğreniriz.”</p>

  <p>Mike çığlıklar atıyordu. “Yiiiii! Ee, hoşunuza gidiyor mu? Gidiyor mu?”</p>

  <p>Henry’yle iki arkadaşı taşların erişemeyeceği bir yere çekilerek aralarında konuştular, sonra da ağaççıkların arasına girerek gözden kayboldular.</p>

  <p>Richie kayan gözlüğünü iterek, “Arkamızı çevirecekler,” dedi.</p>

  <p>Bill, “Z-z-zararı yok,” diye cevap verdi. “H-haydi, Ben. B-b-biz sem izleriz.”</p>

  <p>Ben kıyıda biraz koştu, sonunda aradığı silindiri buldu. Bundan o hafif homurtu gelmiyordu artık. Tulumba bozulmuştu anlaşılan. Ben dönerek Bill’e baktı. Hem düşünceli, hem de korkulu bakışlarla.</p>

  <p>Bill dönüp Richie, Stan ve Mike’a baktı. “K-k-kapağı çıkarmamız g g-gerekiyor. B-b-bana yardım edin.”</p>

  <p>Demir kapağın kulpları vardı ama inanılmayacak kadar da ağırdı. Çocuklar silindirin çevresinde durdular.</p>

  <p>Bill, “H-haydi!” diye bağırdı. Beşi birden asıldılar. Kapak çirkin, kulak tırmalayıcı bir sesle oynadı.</p>

  <p>Beverly, Richie’nin yanından uzandı, Eddie de sağlam olan koluyla kapağı itti.</p>

  <p>“Bir iki üç! İtin!”</p>

  <p>Ben gözlerinin önünde kırmızı benekçikler uçuşuncaya kadar itti.</p>

  <p>Mike, “Geri çekilin,” diye haykırdı. “İşte! İşte!”</p>

  <p>Çocuklar gerilediler. Daire biçimindeki büyük kapak sallandı, sonra da yere devrildi. Bill içeriye baktı. Demir basamaklar aşağıdaki kara suya doğru iniyordu. Suya yan gömülmüş olan tulumba çalışmıyordu. Bill dehşetle, oraya inmemiz gerekiyor, diye düşündü. “Oraya...”</p>

  <p>“E-E-Eddie, sırtıma bin.”</p>

  <p>Eddie, Bill’e şaşkın şaşkın baktı.</p>

  <p>“Sırtıma çık ve sağlam kolunla boynuma sarıl.” Bill eliyle işaret etti.</p>

  <p>Eddie onun ne dernek istediğini anladı. Ama kararsızlık içinde durakladı. İsteksizdi.</p>

  <p>Bill, “Çabuk ol,” diye homurdandı. “O-o-onlar neredeyse gelirler.”</p>

  <p>Eddie kolunu Bill’in boynuna doladı. Stan’la Mike onun çocuğun sırtına çıkmasına yardım ettiler. Bill silindirin içine girerken, Stan, Eddie’nin gözlerini sıkıca yummuş olduğunu fark etti.</p>

  <p>Bill yağmurun şıpırtısı arasında başka sesler duydu. Kınlan dallar, homurtular, Henry, Victor ve Geğirti yaklaşıyorlardı. Bill beton silindirin ağzına tutunarak dikkatle aşağıya inmeye başladı. Demir basamaklar kaygandı. Eddie de boğazını sıkıyordu.</p>

  <p>Eddie, “Korkuyorum, Bill,” diye fısıldadı.</p>

  <p>“Be-be-ben de.”</p>

  <p>Bill silindirin ağzını bırakarak üst basamağa tutundu. Bir an durarak Çorak Yer’e, Kanduskeag’e, gökyüzünde birbirini kovalayan bulutlara baktı. İçinde bir ses, korkmayan, keskin bir ses ona, “İyice bak,” diyordu. “Bunları bir daha görmeyebilirsin.” Bill baktı, sonra sırtında Eddie’yle aşağıya inmeye devam etti.</p>

  <p>Eddie zorlukla, “Daha fazla dayanabileceğimi sanmıyorum,” diye mırıldandı.</p>

  <p>Bill, “B-b-buna gerek yok,” dedi. “G-g-geldik bile.” Ayaklarından biri buz gibi suya girdi. Bill alt basamaktaydı şimdi. Sonra kendisini tulumbanın yanında buldu. Su dizlerine kadar geliyordu. Bill, Eddie’nin inmesi için çömeldi. Soğuk su pantolonunu ıslatırken yüzünü buruşturdu. Eddie sırtından indi. Bill derin bir soluk aldı. Burası pek de hoş kokmuyordu ama Eddie artık boğazını sıkmadığı için rahatlamıştı. Bill silindirin ağzına doğru bakarak diğerlerine, “Haydi,” diye seslendi. “Teker teker inin! Çabuk!”</p>

  <p>Önce Beverly silindirin içine süzüldü. Onu Stan izledi. Sonra da diğerleri. Richie en sona kalmıştı.</p>

  <p>Birdenbire Victor’un sesi yankılandı. “Henry! Bak, orada! Tozier!”</p>

  <p>Richie döndü, serserilerin kendisine doğru koştuklarını gördü. Victor öndeydi. Birden Henry onu şiddetle itti, Victor bu yüzden kayarak dizüstü düştü. Henry’nin elinde gerçekten upuzun bir bıçak vardı. Richie silindirin içine baktı. Ben’le Stan, Mike’ın merdivenden inmesine yardım ediyorlardı. Richie silindirin kenarını aştı. Henry onun ne yapmak istediğini anlamıştı. Ciyak ciyak bağırdı. “Orada gebereceksin!”</p>

  <p>Richie güldü. “Kanıtla bunu!” Bu beton kuyuya girme fikri onu dehşete düşürüyordu ama çocuk yine de gülüyordu. Elinde değildi. İrlandalı polis aksanıyla, “Öyle ya, evlat,” dedi. “İrlandalıların şansı hiçbir zaman ters dönmez.”</p>

  <p>Henry koşarken ıslak otların üzerinde kaydı ve arkasıüstü düştü. Richie zaferden sarhoş olmuş gibiydi. “Hey, muz ayaklı!” diye bağırarak demir basamaklardan indi. Bill’le Mike onun alt basamaktan sulara atlamasına yardım ettiler.</p>

  <p>Aynı anda Henry’nin suratı yukarıda belirdi. “Pekâlâ. Ben de geliyorum. Artık sizi kıstırdım.”</p>

  <p>Ayağını içeriye atarak ilk basamağı buldu.</p>

  <p>Bill yüksek sesle, “İyice a-a-aşağıya indiği zaman,” dedi. “O-onu y-yakalar, kafasını suya sokarız. Anladınız mı?”</p>

  <p>Richie titreyen eliyle selam verdi. “Tamam, komutanım!”</p>

  <p>Ben, “Anladım,” dedi.</p>

  <p>Stan ne olduğunu anlayamayan Eddie’ye göz kırptı. Çocuk yalnızca Richie’nin çıldırmış olduğunu düşünüyordu. Henry Bowers... hepsinin ödünü patlatan Henry Bowers aşağıya iniyordu. Onları yağmur suyu dolu bir fıçıya düşmüş fareler gibi öldürecekti. Ve Richie deli gibi gülüyordu.</p>

  <p>Stan bağırdı. “Hazırız Bill!”</p>

  <p>Henry donmuş gibi kaldı. Omzunun üzerinden Kaybedenler’e baktı. Yüzünde ilk kez kuşku dolu bir ifade belirdi.</p>

  <p>Eddie birdenbire durumu anladı. Üç hayta aşağıya teker teker inmek zorundaydılar. Oysa aşağıda yedi arkadaş onları bekliyordu.</p>

  <p>Bill nazik nazik, “H-h-haydi, gelsene, Henry,” dedi. “N-n-ne bekliyorsun?”</p>

  <p>Richie de atıldı. “Doğru ya! Sen çocukları dövmekten çok hoşlanıyorsun. Öyle değil mi? Haydi, gel, Henry.”</p>

  <p>“Bekliyoruz, Henry.” Beverly’nin sesi çok tatlıydı. “Buradan hoşlanacağını sanıyorum ama istiyorsan aşağıya in.”</p>

  <p>Ben de ekledi. “Tabii korkuyorsan o başka.” Richie’yle birlikte gülerek alay etmeye başladılar. Henry bıçağı sol elinde, onlara baktı. Yüzü tuğla rengiydi şimdi. Hakaretlere otuz saniye kadar dayandı, sonra da silindirden çıktı.</p>

  <p>“T-t-tamam...” Bill sesini alçaltmıştı. “O k-k-künke girmemiz gerekiyor. Ç-ç-çabuk!”</p>

  <p>Beverly, “Neden?” diye sordu ama Bill’in cevap vermesine gerek kalmadı. Henry yukarıdan futbol topu büyüklüğünde bir taş attı. Beverly haykırdı. Stan boğuk boğuk bağırarak Eddie’yi kenara çekti.</p>

  <p>Bill yine, “Ç-ç-çabuk!” dedi. Çocuklar tulumba merkezine açılan künkün önüne koştular. Çapı bir buçuk metre kadardı. Bill arkadaşlarını boruya teker teker soktu, en son da kendisi içeri süzüldü. O arada iri bir taştan korunmaya da çalıştı. Çocuklar künkten dışarı bakarlarken yukarıdan taşlar yağdı. Bunların arkası kesilecek gibi değildi.</p>

  <p>Ben, “Güçler eşit,” dedi. “Onlar aşağı inemeyecekler. Biz de yukarı çıkamayacağız.”</p>

  <p>Bill usulca, “Bi-bi-bizim yukarı çıkmamamız gerekiyor,” diye cevap verdi. “H-h-hepiniz de bunu biliyorsunuz. B-b-bir daha çıkmayacağımızı düşünüyorlar.”</p>

  <p>Çocuklar gözlerinde acı ve korkuyla ona baktılar.</p>

  <p>Henry yukarıdan bağırdı. “Burada bütün gün bekleyebiliriz, budalalar!” Öfkesini alayla örtmeye çalışıyordu.</p>

  <p>Beverly künkün ilerisine doğru baktı. “Bill, bunu yapmamız şart mı?”</p>

  <p>Bill omzunu silkti. Bu hareketiyle her şeyi açıklıyordu. Evet, bunu yapmak zorundaydılar. Başka ne yapabilirlerdi? Çorak Yer’de Henry, Victor ve Geğirti tarafından öldürülmeleri daha mı iyi olacaktı? Ya da kentte daha kötü bir şey tarafından parçalanmaları? ‘O’nunla hesaplaşmak daha iyiydi. Bu daha cesur ve temiz bir davranış sayılırdı.</p>

  <p>Richie sordu. “Bize anlattığın ayin neydi, Koca Bill? Şu, kütüphane den aldığın kitapta yazılı olan?”</p>

  <p>Bill hafifçe gülümsedi. “Ch-Ch-Ch-Chüd.”</p>

  <p>“Chüd.” Richie başını salladı.</p>

  <p>“E-e-evet.”</p>

  <p>“Sonra fıkralar anlatılıyor.”</p>

  <p>Bill başını salladı.</p>

  <p>Richie karanlık künke baktı. “Tuhaf şey. Aklıma bir tek fıkra bile gelmiyor.”</p>

  <p>Ben, “Benim de öyle,” dedi. Korku göğsünün üzerine yayılmış bir ağırlık gibiydi. Onu boğuyordu.</p>

  <p>Stan, Bill’e, “Bu borunun nereye gittiğini biliyor musun?” diye sordu.</p>

  <p>Bill, hayır, der gibi başını salladı.</p>

  <p>“‘O’nu nasıl bulacağını biliyor musun?”</p>

  <p>Bill başını iki yana salladı yine.</p>

  <p>Richie birdenbire, “‘O’na yaklaştığınız zaman bunu anlarız,” diyerek derin derin, titrek titrek soluk aldı. “Madem bunu yapmamız gerekiyor, o halde gidelim.”</p>

  <p>Bill, “Ö-ö-önce ben,” diye açıkladı. “S-s-sonra Eddie. B-b-ben. Beverly. Stan. M-M-Mike. S-Sen en son R-Richie. H-herkes e-elini önündekinin omzuna koysun. İ-ilerisi karanlık.”</p>

  <p>Henry cırlak bir sesle onlara bağırdı. “Yukarı çıkacak mısınız?” Richie mırıldandı. “Bir yerden çıkacağız... sanırım...”</p>

  <p>Çocuklar körler gibi sıraya dizildiler. Sonra Bill Denbrough eğildi ve arkadaşlarını hemen hemen bir yıl önce kardeşi için yaptığı kayığın gittiği karanlıklara doğru götürdü.</p>
</body>
</html>
