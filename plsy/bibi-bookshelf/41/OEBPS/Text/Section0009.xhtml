<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>VI</h2>

  <h2 id="sigil_toc_id_16">1958 Yazından Bir Hikâye</h2>

  <p>Hanlon Çiftliği nisan ve mayısta kış uykusundan uyanırdı. Küçük Mike baharın geldiğini, annesinin mutfak penceresinin altında çiğdemler açtığı zaman değil, babası eski kamyonu garajdan çıkarmasına yardım etmesi için ona seslendiği zaman anlardı.</p>

  <p>Küçük zenci çocuk hem okula gider, hem de çiftlikte babasına yardım ederdi. Babası Mike’ın eğlenmesini de sağlardı. Bazen ona balık tutmaya gitmesini söyler, bazen de çocuğu gezmeye götürürdü. Mike bir keresinde babasıyla polis merkezine, tavan arasındaki o korkunç, “Serseri İskemlesini görmeye de gitti. Demirden yapılmış, pek ağır bir şeydi iskemle. Polis Müdürü Borton, Mike’ın oraya oturmasına ve takılı kelepçeleri denemesine de izin verdi.</p>

  <p>Çocuk ilk heyecanı geçtikten sonra babasıyla Müdür Borton’a baktı. Sanki onlara, neden eskiden bu iskemle serseriler için korkunç bir ceza sayılıyormuş? diye soruyordu.</p>

  <p>Müdür Borton güldü. “Sen küçük bir çocuksun. Kaç kilosun? Otuz mu? Otuz beş mi? Şerif Sully’nin eski günlerde bu iskemleye oturttuğu serseriler senin iki kat ağırlığındaydı. İskemlede bir saat kadar oturduktan sonra rahatsız olmaya başlıyorlardı. Dört beş saat sonra dayanamayacak hale geliyorlardı. Yedi sekiz saat sonra ise bağırmaya başlıyorlardı. Aradan on altı, on yedi saat geçirdiği zaman hüngür hüngür ağlıyorlardı. Yirmi dört saatin sonunda ise, bir daha Derry’ye adımlarını atmayacaklarına yemin ediyorlardı.”</p>

  <p>Mike birdenbire paniğe kapılarak, “İskemleden kalkabilir miyim, efendim?” diye sordu.</p>

  <p>Daha sonra eve giderlerken de babasına, “Beni oraya neden götürdün?” dedi.</p>

  <p>Will Hanlon, “Bunu büyüdüğün zaman anlarsın,” diye cevap verdi.</p>

  <p>“Müdür Borton’dan hoşlanmıyorsun, değil mi?”</p>

  <p>“Hayır, hoşlanmıyorum.” Babasının sesi o kadar sertti ki, Mike başka soru soramadı.</p>

  <p>Mike’ın babası çoğu zaman oğlu için mutfağa not bırakıyordu. Yani çalışmasını istemediği günlerde. Çocuğa, “Şuraya gidebilirsin,” diye yazıyordu. Ya da, “Şöyle yapabilirsin...” diye.</p>

  <p>Mike’ın babasının 1958’de mutfağa bıraktığı pusulada şöyle yazılıydı. “İstiyorsan bisikletinle Mera Yoluna kadar gidebilirsin. Sol tarafta yıkılmış duvarlar ve eski makineler göreceksin. Orayı incele ve gelirken de bir hatıra getir. Sakın bodrum kapağına yaklaşma. Karanlık basmadan da eve dön. Nedeni biliyorsun.”</p>

  <p>Mike biliyordu.</p>

  <p>Çocuk annesine nereye gideceğini söylediği zaman kadın kaşlarını çattı. “En iyisi yanma Randy Robinson’u da al.”</p>

  <p>Mike, “Peki,” dedi. “Ona uğrarım.” Küçük zenci, arkadaşının evine uğradı da. Ama çocuk babasıyla Bangor’a gitmişti. Bu yüzden Mike, bisikletine binerek yalnız başına Mera Yolundan ilerledi. Sonra bisikletinden inip kırların ortasından yükselen Çelik fabrikasının kalıntılarına doğru gitti. Yanda, uzun otların arasında, fayanstan yapılmış dev bir silindir yatıyordu. Bu, fabrikanın anabacasıydı. Yansına kadar toprağa gömülmüştü. Mike bacaya doğru koştu. O kadar büyüktü ki, isteseydi içine girebilirdi. Ama bunu istemiyordu. Nedense bacanın içine bakarken birdenbire ürperdi. Vaktiyle fabrikada bir patlama olmuştu. Bayram olduğu için fabrika sahibinin dağıttığı çikolatadan yumurtalan almaya gelmiş olan sürüyle çocuk ölmüştü.</p>

  <p>Mike dönüp yürüdü. “Ya burada bir kurukafa bulursam? Çikolatadan Paskalya yumurtalan almaya gelmiş olan çocuklardan birinin kafatasını?... Haydi, haydi, saçmalama. O elli yıl önce olmuş. Herhalde bütün ölüleri toplayıp götürdüler...”</p>

  <p>Mike kendisini birdenbire bodruma açılan kapağın yanında buldu. Sıkıntı ve dehşet içindeydi. Aşağıya bakmak için önüne geçilmeyecek bir istek duyduğunu fark ediyordu. Titredi. “Bir hatıra bulmalı ve buradan hemen gitmeliyim...” Yerde gördüğü bir dişliyi çabucak cebine attı, sonra süngere dönmüş bir destek kirişine tutunarak delikten içeriye baktı.</p>

  <p>Aşağıya tünemiş olan kuş başını kaldırdı.</p>

  <p>Mike önce ne gördüğünü pek kavrayamadı. Vücudu gibi, kafası da donmuştu. Bunun tek nedeni dev kuşu görmenin yarattığı şok değildi. Böyle beklenmedik bir şey olması da gerçi çocuğu çok sarsmıştı. Mike aşağıda dev makineler olduğunu sanmış, oysa o dev kuş yuvasını görmüştü. Kuşun göğsü turuncu, diğer tüyleri ise kurşuniydi. Gözleri taze katran gibi kapkaraydı. Mike uğradığı felçten kurtulamadan, bu parlak gözlerde kendisini gördü.</p>

  <p>Sonra ayaklarının altında topraklar sallandı. Mike kaymaya başladığını fark etti. Haykırarak kendini geriye attı. Dengesini kaybedip yere yuvarlandı. Sonra kuşun kanatlarından çıkan o gürültüyü duydu. Çocuk dizlerinin üzerine kalktı, sürünerek ilerledi. Omzunun üzerinden baktığı zaman kuş bodrumdan çıkıyordu. Pullu pençeleri turuncuydu. Üçer metreden daha geniş olan kanatlarını çırparken otlar dalgalanıyordu. Kuş cızırtılı bir çığlığa benzeyen sesler çıkararak ötüyordu.</p>

  <p>Mike ayağa fırlayarak koşmaya başladı. Arkasına bakmıyor, bakmaya korkuyordu. Bu kuş çocuğa, babasıyla birlikte tevizyonda seyrettikleri bir filmi hatırlatıyordu. Daha doğrusu o filmdeki Rodan adlı dev kuşu. Bu yaratık Rodan’a pek benzemiyordu. Ama çocuk onun Rodan’ın ruhu olduğunu seziyordu. Mike sendeledi. Bir dizinin üzerine düştü, tekrar kalktı ve koşmasını sürdürdü.</p>

  <p>Kuşun o acayip cızırtılı çığlığı yine etrafta yankılandı. Mike’ın üzerine bir gölge düştü. Çocuk başını kaldırarak baktı. Kuş başının bir buçuk metre kadar yukarısındaydı. Kirli sarı gagasını açıp kapıyordu. Mike solda yükselen eski bacayı gördü, oraya doğru atıldı. Kuş çığlık çığlığa bağırdı. Mike onun kanat çırptığını duydu. Rüzgârın dolduğu yelkenlerden çıkardı böyle bir ses. Bir şey çocuğun başının arkasına vurdu. Mike’ın ensesine ateş düştü sanki. Sonra kanları başından gömleğinin yakasına doğru akmaya başladı.</p>

  <p>Kuş ilerleyerek döndü. Mike’ı pençeleriyle yakalayıp götürmek niyetindeydi. Atmacanın tarla faresine yaptığı gibi. Mike’ı yuvasına götürecek ve... onu yiyecekti.</p>

  <p>Kuş o korkunç gözlerini dikerek yaklaşırken Mike hızla sağa döndü. Kuş haykırdı. Çocuğa bu seste zafer tınısı varmış gibi geldi. Yaratık pençesiyle Mike’ın kolunu yakaladı. Çocuk, “Bırak beni!” diye haykırarak kolunu çekti. Gömleğinin kolu yırtıldı. Kuş yine bağırdı. Mike da kendini eski bacanın içine attı. Bunun içinde ne olduğunu düşünüp korkacak halde değildi.</p>

  <p>Kuş yine çığlıklar attı, bacanın tepesine tünedi. Mike onun bir insan budu kalınlığında olan zarlı bacaklarını görebiliyordu. Kuş başını yana eğerek aşağıya baktı. Mike yine o aşırı parlak, taze katran gibi kara gözleri gördü. Kuş gagasını şıkırdatarak açıp kapadı. Çocuk, gagası sivri, diye düşündü. Ve keskin. Herhalde kuşların gagalarının sivri olduğunu biliyordum. Ama bu ana kadar bunu pek düşünmedim.</p>

  <p>Kuş bacanın ağzından içeriye girmeye çalıştı.</p>

  <p>Mike, “Hayır!” diye haykırdı. “Bunu yapamazsın!”</p>

  <p>Kuş bacanın ağzını kapattığı için içerisi karanlıklaştı. Şimdi baca zifiri karanlıktı. Mike kuşun boğucu kokusunu alıyor, tüylerinin hışırtısını duyuyordu.</p>

  <p>Yere diz çökerek elleriyle etrafı araştırdı. Kırık bir fayans parçası buldu. Kolunu kaldırarak bunu fırlattı. Kuşun cızırtılı çığlığı etrafta çınladı.</p>

  <p>Mike haykırdı. “Def ol!”</p>

  <p>Bir sessizlik oldu. Kuş bacanın içine sığmaya çalışırken yine o hışırtılar duyuldu. Mike tekrar yeri araştırarak başka fayans parçalan da buldu. Bunları atmaya başladı. Bir taraftan da, “Lütfen Tanrım,” diye tekrarlıyordu. “Lütfen Tanrım, Lütfen Tanrım...” Sonra birdenbire aklına bir şey geldi. “Ya kuş bacağının ağzına sıkışıp kalırsa?... O zaman ikimiz de burada ölürüz! Çürürüz! Bu karanlıkta...” Mike haykırdı. “Tanrım Lütfen!” Ama bağırdığının farkında bile değildi. Bir fayans parçası daha fırlattı. Biri ko luna müthiş bir güç vermiş gibi geldi. Kuş can acısıyla bağırdı, kanat çırparak yükseldi. Silindirin içine ışık doldu. Mike ağlamaya başladı. Ama yine dizüstü çökerek fayans parçalarını topladı. Sonra bacanın ağzının ya kınına kadar süründü. Kuş oraya tünemişti. Yaratık başını eğdi. Mike o zaman son fayans parçasının kuşun gözüne gelmiş olduğunu anladı. Yaratığın sağ gözü kör olmuştu. O pırıltılı taze katran rengi gözün çukuru kanla doluydu şimdi. Bunun yanından beyazımsı gri yapışkan bir sıvı akıyordu. Bu irinin içinde küçücük asalaklar kaynaşıyordu.</p>

  <p>Kuş, Mike’ı görerek öne doğru eğildi. Çocuk yine fayans parçalarını atmaya başladı. Bunlar kuşun gagasına ve başına çarptı. Yaratık bir an geri çekildi, sonra tekrar başını eğerek gagasını açtı. Mike son fayans parçasını kuşun ağzının içine attı. Yaratık can acısı, hayal kırıklığı ve öfkeyle bağırarak çekildi. Mike bir an kuşun sürüngenlere benzeyen tırnaklarını gördü. Sonra yaratık kanat çırparak gözden kayboldu. Mike başını kaldırdı. Suratı toz ve kirden grimsi bir renk almıştı. Yüzündeki tek temiz yerler, gözyaşlarının bıraktığı çizgilerdi. Çocuk şimdi kuşun pençelerinin tıkırtısını dinliyordu. Tak tak. Yaratık yukarıda bir aşağı bir yukarı dolaşıyordu.</p>

  <p>Mike biraz geriledi. Yine fayans parçalan topladı. Bunları mümkün olduğu kadar bacanın ağzının yakınına yığdı. Dışarıda ortalık hâlâ aydınlıktı. Artık mayıs ayında oldukları için havanın kararmasına daha epey vardı. Ama kuş beklemeye karar verirse ne olacaktı? Yukardan yine o ses geldi. Tak-tak-tak. Sonra kuş kanat çırptı, bacanın ağzında belirdi. Mike fayans yığınının gerisine diz çökmüştü. Parçalan atmaya başladı. Bunlardan biri yaratığın plili gibi duran sarı bacağına geldi ve yaradan kuşun gözleri kadar siyah gözüken bir kan akmaya başladı. Mike zaferle haykırdı. Ama bu tiz sesini kuşun öfkeli çığlığı hemen hemen boğdu.</p>

  <p>Mike, “Def ol git!” diye bağırdı. “Sen gidinceye kadar taş atmayı sürdüreceğim. Tanrıya yemin ediyorum!”</p>

  <p>Kuş yine bacanın üzerine yükselerek dolaşmaya başladı.</p>

  <p>Mike bekledi.</p>

  <p>Sonunda kuş kanat çırptı. Mike kuşun sarı ayaklarının gözükmesini bekliyordu. Ama öyle olmadı. Çocuk bunun bir oyun olabileceğini düşünerek beklemeyi sürdürdü. Ama sonra asıl nedenin bu olmadığını anladı. Ihı güvenli yerden çıkmaktan korktuğu için bekliyordu.</p>

  <p>“Olmaz, olmaz! Ben tavşan değilim!”</p>

  <p>Çocuk gömleğinin içine sığdırabildiği kadar çok fayans parçası doldurdu. Avuçlarına da. Sonra bacadan çıktı. Bir anda her tarafa birden bakmaya çalışıyordu.</p>

  <p>Ama kuş ortalarda yoktu. Gerçekten gitmişti. Mike’ın sinirleri birdenbire boşalıverdi. Deli gibi koşarak bisikletine bindi, oradan çabucak uzaklaştı.</p>

  <p>Eve döndüğü zaman babası traktörün bujilerini değiştiriyordu. Will, Mike’ın toz toprak içinde kalmış olduğunu fark etti. Bunu oğluna söylediği zaman çocuk bir an durakladı, sonra da eve dönerken bisikletten düştüğünü anlattı.</p>

  <p>Will oğlunu süzdü. “Bir hatıra aldın mı?”</p>

  <p>“Evet.” Mike cebinden dişliyi çıkararak uzattı. Will bir göz attı, sonra oğlunun parmağına yapışmış olan küçük fayans parçacığını aldı. Sanki bu onu daha çok ilgilendirmişti.</p>

  <p>“İyi misin, oğlum? Biraz yorgun gibi gözüküyorsun?”</p>

  <p>Mike, “Evet, belki de yoruldum,” dedi. “Orası evden on üç on dört kilometre ötede. Dönüşü de unutma.”</p>

  <p>Will, “Bir daha oraya gitmeni istemiyorum,” diye başını salladı. “Hiç olmazsa şu olaylar sona erinceye kadar. O adamı yakalasınlar da... Sen o yıkıntıda kimseyle karşılaşmadın, değil mi? Kimse seni kovalamadı, sana bağırmadı ya?”</p>

  <p>Mike, “Hiçbir insanla karşılaşmadım,” dedi.</p>

  <p>Will bir sigara yaktı. “Seni oraya göndermekle hata ettim sanırım, öyle harap yerler... bazen tehlikeli olabilir.”</p>

  <p>Baba oğul bir an göz göze geldiler.</p>

  <p>Mike, “Peki, baba,” diye mırıldandı. “Ben de oraya gitmeyi istemi yorum. Yıkıntı biraz ürkütücüydü.”</p>

  <p>Babası başını salladı. “Bu konudan ne kadar az söz edilirse, o kadar iyi olur sanırım. Haydi git, üstünü başını temizle. Annene de tabağına birkaç sucuk daha koymasını söyle.”</p>

  <p>Mike da öyle yaptı.</p>
</body>
</html>
