<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>XXIII</h2>

  <h2 id="sigil_toc_id_90">Dışarısı</h2>

  <h3 id="sigil_toc_id_91" style="text-align: right;">DERRY / 9.00-10.00</h3>

  <p>Saat dokuzu on geçe fırtına artık kasırgaya dönüşmüştü. Kanaldaki su gitgide yükseliyordu.</p>

  <p>Parkta Paul Bünyan heykeli ağır ağır yana doğru eğilmişti. Şimdi Piza Kulesini andırıyordu.</p>

  <p>Birdenbire Kansas Sokağındaki on iki kadar ev temellerinden ayrılarak Çorak Yer’e uçtu. Hem de kolaylıkla. Onları su deposu izledi.</p>

  <h3 id="sigil_toc_id_92" style="text-align: right;">ÖLÜM / 10.12, 31 MAYIS 1985</h3>

  <p>Bill’le Richie, ‘O’nun döndüğünü gördüler. Çentik çentik ağzını açıp kapatıyordu. Tek gözüyle onlara öfkeyle bakıyordu. Bill, ‘O’nun vücudundan etrafa ışık yayıldığını fark etti. Ama bu ışık şimdi titrekti. Zaman zaman iyice sönükleşiyordu. ‘O’ kötü yaralanmıştı anlaşılan. Kafasından türlü düşünceler geçiyordu.</p>

  <p>“Beni bırakın! Beni bırakın! İstediğiniz her şeye kavuşursunuz. Para, ün, şans, güç! Size bütün bunları verebilirim.”</p>

  <p>Bill öne doğru bir iki adım attı. Gözlerini ‘O’nun tek kızıl gözüne dikmişti. İçindeki gücün arttığını hissediyordu. Richie de yanına geldi. Dudakları gerilmiş, dişleri ortaya çıkmıştı.</p>

  <p>“Sana karını geri verebilirim, Bill. Bunu yapabilirim. Yalnızca ben yapabilirim bunu. Audra hiçbir şeyi hatırlamayacak. Siz yediniz nasıl hatırlamadınızsa, o da öyle...”</p>

  <p>‘O’na iyice yaklaşmışlardı. Bill örümceğin iğrenç kokusunu duyuyordu. Ani bir dehşetle, bunun Çorak Yer’in kokusu olduğunu anladı. Onlar bu kokuya lağımların, pis derelerin ve yakılan çöplerin neden olduğunu sanmışlardı... Ama aslında buna inanmışlar mıydı? Bu ‘O’nun kokuşuydu. Bütün Derry’ye de bir sis gibi yayılmıştı. Kentliler buna alışmış, sonunda kokuyu fark etmez olmuşlardı.</p>

  <p>Bill, Richie’ye usulca, “İkimiz,” dedi. Arkadaşı gözlerini örümcekten ayırmadan başını salladı. ‘O’iğrenç, kıllı bacaklarını takırdatarak geriledi. Sonunda ‘O’nu köşeye kıstırmışlardı.</p>

  <p>“Sizi ölümsüz yapamam. Ama ikinize de dokunurum, o zaman uzun ömürlü olursunuz. İki, üç, hatta belki beş yüz yıl yaşarsınız. Sizi bu dünyanın tanrıları yaparım. Tabii beni bırakırsanız. Beni bırakın! Bırakın!”</p>

  <p>Richie boğuk bir sesle, “Bill?” diye sordu.</p>

  <p>Bill haykırmak üzereydi. Atıldı. Richie de onunla birlikte atıldı. İkisi de sağ yumruklarını indirdiler. Ama vurdukları aslında yumrukları değil, birbirlerine katılan güçleriydi. Bir başkası da onları destekliyordu. Onlannki anı ve isteklerin gücüydü. Daha da önemlisi sevgi ve unutulmayan çocukluğun gücü.</p>

  <p>Örümceğin çığlığı Bill’in kafasını doldurdu. Sanki beyni parçalandı yazarın. Bill yumruğunun titreyen bir ıslaklığa gömüldüğünü hissetti. Kolu omzuna kadar battı. Bill kolunu hemen çekti. Şimdi kolundan örümceğin kara kanları damlıyor, açtığı yaradan irin akıyordu. Richie, ‘O’nun şişkin vücudunun hemen altında, bir boksör gibi duruyor, kan damlayan yumruklarını durmadan indiriyordu. Üstü başı örümceğin kara kanları içindeydi.</p>

  <p>Örümcek bacaklarıyla onlara vurmaya çalıştı. Tırnağı Bill’in gömleğini yırttı ve gövdesinin yanını çizdi. ‘O’, iğnesini yararsızca yere vurup duruyordu. Hâlâ da haykırıyordu örümcek. Sonra hantalca saldırmaya, Bill’i ısırmaya çabaladı. Ama Bill öne doğru atıldı. Şimdi yalnızca yumruklarını değil, bütün vücudunu kullanıyordu. Bir torpil gibi ‘O’nun karnına daldı. Sonra anlaşılmaz bir şeyler haykırarak ‘O’nun pis etlerinde yüzüyormuş gibi ayaklarını vurdu. Üzerine ‘O’nun sıcak sıvıları aktı. Kulağına “Güm-güm, güm-güm” diye bir ses geldi. ‘O’nun kalbinin atışlarıydı bu ses.</p>

  <p>Bill ellerini örümceğin içine iyice daldırarak ‘O’nun kalbini aradı. ‘O’nun bağırsakları ve sıvıları yüzünden boğulacak gibiydi. Sonra ‘O’nun kalbi eline geldi. Koskocaman bir şeydi bu.</p>

  <p>“YAPMA YAPMA YAPMA!”</p>

  <p>Bill boğulurcasına, “Yapacağım,” diye bağırdı. “Al bakalım, dişi köpek!” Kalbi avuçlarının arasına aldı, sıktı, sıktı.</p>

  <p>‘O’nun kalbi ellerinin arasında patlarken yaratık son bir defa acı ve korkuyla bağırdı. Bill gerilerken ‘O’ ağır ağır yan devrildi. Buharları tüten yabancı bir et yığınıydı. ‘O’.</p>

  <p>Bill sendeleyerek uzaklaştı. Hırıltılı hırıltılı soluk alıyor, ‘O’nun ağzına bıraktığı iğrenç tattan kurtulmak için tükürüyordu. Kendi ayağına takılarak dizüstü düştü.</p>

  <p>Sonra başkasının sesini duydu. Kaplumbağa belki ölmüştü ama onu yöneten hâlâ yaşıyordu. “Çok başarılı oldun, evlat.” Sonra ses kesildi ve onun sağladığı güç de kayboldu.</p>

  <p>Ortalık iyice karanlıklaşmıştı. ‘O’ ölürken ışık da sönmüştü. Örümcek hâlâ titriyor, bacaklarını oynatıyordu.</p>

  <p>Bill soğuk ve titrek bir sesle, “Richie,” diye bağırdı. “Richie, neredesin?”</p>

  <p>Arkadaşı cevap vermedi. Bill cebinden kibrit kutusunu çıkardı: Ama kutu kan içinde kalmıştı. Kibritler yanmıyordu artık. Bill tekrar haykırdı. “Richie!” Ağlamaya başlamıştı. Yüzükoyun, sürüne sürüne ilerlerdi ve sonunda Richie’nin yüzüne dokundu. “Richie! Richie!” Arkadaşı yine cevap vermedi. Bill karanlıkta çabalayıp Richie’yi kucağına aldı. Yalpalayarak ayağa kalktı ve sendeleye sendeleye geldikleri yoldan döndü.</p>

  <h3 id="sigil_toc_id_93" style="text-align: right;">DERRY / 10.0010.15</h3>

  <p>Saat 10’da Derry’nin aşağı mahallelerindeki hafif sarsıntı iyice arttı. Kanal çöktü ve etrafı sular bastı. Uğultu gitgide artıyordu. Pencerelerdeki camlar kırılmaya, tavanlar çökmeye başladı.</p>

  <p>Belediyenin önündeki Paul Bünyan heykeli bomba gibi patladı. 10.02’de Derry’nin bütün aşağı mahalleleri su altında kalarak göçtü, anayolda derin çatlaklar belirdi.</p>

  <h3 id="sigil_toc_id_94">BILL</h3>

  <p>Bill, “Beverly,” diye bağırdı. Sırtı ve kolları zonkluyor, sızlıyordu. Richie ona gitgide daha ağırlaşıyormuş gibi geliyordu. Kafası, “Onu yere baksana,” diye fısıldıyordu. “Richie öldü. Onun öldüğünü pekâlâ biliyorsun. Neden onu yere bırakmıyorsun?” Ama bunu yapamazdı. “Beverly! Ben!” “Bill?” Konuşan Ben’di. Sesi yakından gelmişti. Titrek ve bitkindi bu ses. “Bill, nerdesin?”</p>

  <p>“Buradayım, Richie kucağımda. O... yaralandı.”</p>

  <p>“Konuşmanı sürdür.” Ben daha yakındaydı şimdi. “Konuşmaya devam, Bill.”</p>

  <p>Bill arkadaşının sesinin geldiği tarafa doğru gitti. “‘O’nu öldürdük. O dişi köpeği geberttik. Ama Richie öldüyse...”</p>

  <p>Ben telaşla bağırdı. “Öldüyse mi?” Karanlıkta elini uzatarak Bill’in burnuna usulca dokundu. “Ne dernek ‘öldüyse’?”</p>

  <p>“Ben... o...” Şimdi ikisi birden Richie’yi tutuyorlardı. Bill ekledi. “Onu göremiyorum. Mesele de bu. O-o-onu g-göremiyorum.”</p>

  <p>Ben, “Richie,” diye haykırarak adamı sarstı. “Richie haydi! Kendine gel, Richie!”</p>

  <p>Sonra karanlıkta Richie’nin sesi duyuldu. Öfkeli, uykulu, kendisini yeni toplamaya başlayan birinin sesiydi bu. “Pekâlâ, Saman Yığını, pekâlâ! Etrafı velveleye verme...”</p>

  <p>“Richie!” Bill’in sesi bir çığlıktan farksızdı. “İyi misin, Richie?” Richie bitkin bitkin mırıldandı. “O dişi köpek beni fırlattı. Sert bir şeye çarptım. Yalnızca bu kadarını hatırlıyorum... Beverly nerede?”</p>

  <p>Ben, “Şu tarafta,” dedi. Sonra da çabucak ekledi. “Yüzden fazla yumurtayı ezdim. Hepsini de ortadan kaldırdım sanırım.”</p>

  <p>“Umarım.” Richie’nin sesi daha normaldi şimdi. “Beni indir, Koca Bill. Artık yürüyebilirim... Suyun sesi daha mı yükseldi?”</p>

  <p>“Bill, “Evet,” dedi. “Başın nasıl?”</p>

  <p>“Çok acıyor... Ben bayıldıktan sonra ne oldu?”</p>

  <p>Bill olayı zorlukla açıklayabilirdi.</p>

  <p>Richie şaşkın, “Ve ‘O’ öldü, öyle mi?” diye mırıldandı. “Bundan emin misin, Bill?”</p>

  <p>Yazar, “Evet,” dedi. “Bu sefer gerçekten e-eminim.”</p>

  <p>Richie bağırdı. “Tanrı’ya şükürler olsun!”</p>

  <p>Üç arkadaş karanlıkta yürümeye başladılar. Sonra ben, “Beverly!” diye seslendi. “Beverly!”</p>

  <p>“Buradayım...” Kadının sesi hafifti. Suların uğultusu arasında zor duyuluyordu.</p>

  <p>Sonunda üç arkadaş Beverly’nin yanına vardılar. Bill ona kibriti olup olmadığını sordu. Kadın bir kutuyu onun eline sıkıştırdı. Bill bir kibrit çakarak diğerlerine baktı. Ben bir kolunu Richie’nin beline dolamıştı. Ünlü Disk Jokey kamburunu çıkarmış duruyordu. Sağ şakağından kan akıyordu. Beverly, Eddie’nin başı kucağında, öylece oturmaktaydı. Yazar sonra diğer tarafa döndü. Audra yerde yatıyordu. Üzerindeki tellerin çoğu erimişti.</p>

  <p>Kibrit sönerken Bill karısına doğru gitti. “Audra! Audra, beni duyuyormuşun?” Kolunu karısının gövdesinin altına soktu ve onun doğrulup oturmasını sağladı. Parmaklarını Audra’nın boynuna dayadı. Audra’nın nabzı ağır ağır, ama düzgün atıyordu. Evet, karısı sağdı ama dış çevreyle ilişkisi kesilmişti.</p>

  <p>Ben, “Suyun sesi hoşuma gitmiyor, Bill,” dedi. “Buradan gitmeliyiz."</p>

  <p>Richie mırıldandı. “Bu işi Eddie’siz nasıl başaracağız?”</p>

  <p>Beverly atıldı. “Başarabiliriz. Ben haklı, Bill. Gitmemiz gerekiyor."</p>

  <p>“Karımı da götüreceğim.”</p>

  <p>“Tabii. Ama hemen gitmeliyiz.”</p>

  <p>“Ne tarafa?”</p>

  <p>Beverly usulca, “Yolu sen bulacaksın,” diye cevap verdi. “‘O’nu öldürdün. Yolu bulacaksın, Bill.”</p>

  <p>Bill, Audra’yı kucağına alarak arkadaşlarının yanına yaklaştı.</p>

  <p>Ben, “Ne taraftan gideceğiz, Bill?” diye sordu.</p>

  <p>“Bi-bi-bi...” Bill bir an durakladı. Beverly’nin sözlerini düşünüyordu. “Haydi g-gelin. Bakalım y-yolu bulabilecek miyiz. Beverly ş-şunu al." Kibrit kutusunu kadına verdi.</p>

  <p>Beverly, “Eddie ne olacak?” dedi. “Onu da götürmemiz gerekiyor."</p>

  <p>Bill içini çekti. “B-b-bunu nasıl yaparız? Burası y-y-yıkılmaya başlı yor...”</p>

  <p>Richie, “Eddie’yi de götürmeliyiz,” diye bağırdı. “Haydi, Ben.” İki arkadaş Eddie’nin ölüsünü kaldırmayı başardılar. Beverly kibriti çaktı. Piri masallarına yakışacak o kapıya gittiler. Bill kucağında Audra’yla dışarı çıktı. Ben’le Richie de Eddie’yi kapıdan geçirmeyi başardılar.</p>

  <p>Beverly, “Eddie’yi yere bırakın,” dedi. “O burada kalabilir.”</p>

  <p>Richie hıçkırdı. “Burası çok karanlık. Bilyorsun, Eds...”</p>

  <p>Ben, “Hayır, hayır,” diye mırıldandı. “Belki de onun burada yatması gerekiyor. Evet, galiba öyle.”</p>

  <p>Ölüyü yere yatırdılar. Richie, Eddie’nin yanağını öptü, sonra yaşlı gözlerle Ben’e baktı. “Emin misin?”</p>

  <p>“Evet. Haydi gel, Richie.”</p>

  <p>Richie ayağa kalkarak kapıya doğru döndü. “Kahrol, dişi köpek!” diye bağırarak bir tekmede kapıyı kapattı.</p>

  <p>Beverly, “Bunu neden yaptın?” diye sordu.</p>

  <p>“Bilmiyorum...” Ama Richie pekâlâ biliyordu. Beverly’nin elindeki kibrit sönerken omzunun üzerinden geriye baktı. “Bill, kapının üzerindeki işaret...”</p>

  <p>Bill kesik kesik soluyordu. “Ne olmuş ona?”</p>

  <p>Richie, “İşaret kaybolmuş,” dedi.</p>

  <h3 id="sigil_toc_id_95" style="text-align: right;">DERRY/ 10.30</h3>

  <p>Büyüklerin kitaplığıyla çocukların kitaplığını birbirine bağlayan camlı koridor, göz kamaştırıcı bir ışık çıkararak birdenbire patladı. Neyse ki o gün kitaplık açılmamıştı. Yoksa ölenler olabilirdi. Bu da sevinilecek bir şeydi. Çünkü fırtına altmış yedi kişinin ölmesine ve üç yüz yirmi kentlinin de yaralanmasına neden olmuştu...</p>

  <h3 id="sigil_toc_id_96" style="text-align: right;">DIŞARISI / 10.54, 31 MAYIS 1985</h3>

  <p>Bill, “Durun,” diye soludu. “Bırakın da biraz dinleneyim.”</p>

  <p>Richie tekrar, “İzin ver de sana yardım edeyim,” dedi. Eddie’yi geride, örümceğin ini önünde bırakmışlardı. Hiçbiri de bu olaydan söz etmeyi istemiyordu. Ama Eddie ölmüştü. Audra ise sağdı. Daha doğrusu, öyle sayılabilirdi.</p>

  <p>Bill soluk almaya çalışıyordu. “Ben bu işi kendim başarırım.” “Saçmalama. Kalp krizi geçirirsin. İzin ver de sana yardım edeyim, Koca Bill.”</p>

  <p>“B-b-başın nasıl?”</p>

  <p>Richie, “Zonkluyor,” dedi. “Konuyu değiştirme.”</p>

  <p>Bill istemeye istemeye arkadaşının Audra’yı almasına razı oldu. “T-t-teşekkür ederim, dostum.”</p>

  <p>“Rica ederim... Benden sonra da sıra sende. Saman Yığını.”</p>

  <p>Ben, “Tamam, Richie,” dedi.</p>

  <p>Beverly, “Ne taraftan gideceğiz, Bill?” diye sordu. “Suyun gürültüsü daha da arttı. Burada boğulmak hiç hoşuma gitmez.”</p>

  <p>Bill, “Önce dümdüz gideceğiz,” dedi. “Sonra da sola sapacağız. Belki daha hızlı yürüsek iyi olur.”</p>

  <p>Yarım saat kadar ilerlediler. Bill kâh sağa, kâh sola sapmalarını söylüyordu. Suyun uğultusu gitgide artıyordu. Sonunda sanki çevrelerini sardı uğultu. Bill ıslak tuğlaları yoklayarak bir köşeyi döndü ve birdenbire ayakkabıları ıslandı. Su derin değildi, ama hızla akıyordu.</p>

  <p>Bill solukları çevrede yankılanan Ben’e, “Audra’yı bana ver,” dedi. “Akıntıya karşı gideceğiz.” Audra’yı Ben’den alarak omzuna vurmayı başardı. “Kaç kibrit kaldı, Beverly?”</p>

  <p>“Fazla değil. Altı kadar sanırım. Bill... Nereye gittiğini biliyor musun?”</p>

  <p>Yazar mırıldandı. “Ö-ö-öyle sanırım. Haydi...”</p>

  <p>Tekrar yürümeye başladılar. Akıntı onlara bayağı karşı koyuyordu. Sonra selin hızı azaldı ama su daha derinleşti.</p>

  <p>Bill birdenbire, “H-h-hey!” diye bağırdı. “Bir şey görüyor musunuz?” Beverly de bağırdı. “On beş dakikadan beri etraf aydınlanıyor! Neredeyiz, Bill? Bilyor musun?”</p>

  <p>Yazar gülmeye başladı. “Bildiğimi sanıyordum,” diyecekti. Ama vazgeçti. “Hayır! Haydi gelin!” Bill kanala yaklaştıklarını sanıyordu. Oysa burası çok aydınlıktı. Kentin altındaki kanal bu kadar aydınlık olamazdı. Şimdi tünelin dibine bir şeyler birikmiş olduğunu fark ediyordu. Beton parçalan, tuğlalar... buna benzer şeyler. İleride bir şey sudan çıkmıştı.</p>

  <p>Ben oraya doğru gitti, gözleri irileşti. Büyük bir levhaydı bu. Mimar üzerindeki yazıların görünen kısmını okuyabildi. Üstte “AL,” yazılıydı. Bunun altında da “GELE.” Ben birdenbire durumu anladı.</p>

  <p>“Bill! Richie!” Ben şaşkınlıkla gülüyordu.</p>

  <p>Beverly, “Nedir o, Ben?” diye bağırdı.</p>

  <p>Mimar levhayı yakalayarak havaya kaldırdı. Şimdi üzerindeki yazının hepsini görebiliyordu. “ALAADDİN - GELECEĞE YOLCULUK.”</p>

  <p>Bill fısıldadı. “Sokak çökmüş...” İrileşmiş gözlerle ileriye bakıyordu. Orası iyice aydınlıktı. “Kenti yine sel basmış! Burası anayol sanırım. Yani eski anayol.”</p>

  <p>Gruptakiler hızla yürüdüler. Sonunda yolun çökmüş olduğu yere vardılar.</p>

  <p>Bill, Richie’ye, “Audra’yı alır mısın?” dedi.</p>

  <p>Disk Jokey başını salladı. “Tabii, Bill. Tabii.” Audra’yı yazardan aldı. “Ben senin yukarı çıkmana yardım etsin, Bill,” dedi. “Sonra Beverly’yi yukarı çekersin. İkiniz karını benden alırsınız. Ondan sonra ne yapacağımızı da gösteririm.”</p>

  <p>“Yaşa, Richie.”</p>

  <p>“Asıl sen yaşa, Koca Bill.”</p>

  <p>Richie’nin dediği gibi yaptılar.</p>

  <p>Bill, Beverly’yi yukarı çekerken kadın, “Seni seviyorum, Koca Bill,” dedi. “Audra’nın iyileşmesi için dua edeceğim.”</p>

  <p>“T-teşekkür ederim, Beverly.” Bill’in gülümsemesi kadının gözlerinin dolmasına neden oldu. Yazar anayola çıkan Beverly’ye sarıldı. O sırada engelin gerisine toplanmış olan halk onları alkışladı. Derry Postasından bir muhabir, ikisinin fotoğrafını çekti. Fotoğrafın altında “Kurtulanlar” yazılıydı. Bu hem basit, hem de doğru bir sözdü. Bu yüzden Bill de resmi gazeteden keserek yıllarca cüzdanında taşıyacaktı.</p>

  <p>Maine’de, Derry’de, saat on bire geliyordu.</p>

  <h3 id="sigil_toc_id_97" style="text-align: right;">DERRY / AYNI GÜN DAHA SONRA</h3>

  <p>Saat 10.33’de yağmur birdenbire durdu. Fırtına da öyle. Bulutlar pek çabuk dağıldı. Derry’liler yıkıntılarla dolu sokaklarda şaşkın şaşkın dolaşmaya başladılar. İçlerinden bazıları kentten ayrılmayı düşünüyorlardı. Derry’nin sonu gelmişti artık...</p>

  <p>Hastabakıcının içi zaten dolu olan cankurtaranda Audra’yı yere yatırışını seyrettiler. Görevli kapıyı çarparak kapattı ve direksiyona geçti.</p>

  <p>Ben, “Şimdi ne yapacağız?” diye sordu. Gözlerinin altında iri mor lekeler belirmişti.</p>

  <p>Bill, “Derry Konağına gi-gi-gireceğim,” dedi. “O-o-on altı saat uyuyacağım.”</p>

  <p>Richie atıldı. “Ben de öyle.” Umutla Beverly’ye baktı. “Sigaran var mı, güzel kız?”</p>

  <p>Beverly, “Hayır,” dedi. “Galiba sigarayı tekrar bırakacağım.”</p>

  <p>“Fena fikir değil.”</p>

  <p>Dört arkadaş yan yana, yokuşu tırmandılar.</p>

  <p>Bill, “H-h-her şey sona erdi,” dedi.</p>

  <p>Ben başını salladı. “Bu işi başardık. Sen başardın. Koca Bill.”</p>

  <p>Beverly, “Hepimiz başardık,” diye düzeltti. “Keşke Eddie’yi yukarı çıkarabilseydik. En çok bunu isterdim.”</p>

  <p>Bill, “Geçen sefer dışarı nasıl çıktığımızı hatırlıyor musunuz?” diye sordu.</p>

  <p>Beverly başını salladı. “Eddie bizi Çorak Yer’e geri götürmeyi başardı. Ama nedense kendimizi Kenduskeag’ın diğer tarafında bulduk. Eski Burun tarafında.”</p>

  <p>Richie, Bill’e baktı. “Sen ve Saman Yığını o tulumba merkezlerinden birinin kapağını açmayı başardınız. Çünkü en güçlü olanlar ikinizdiniz.”</p>

  <p>Ben, “Evet,” dedi. “Öyle.” Hava açıktı. Ama güneş ufka yaklaşmıştı.</p>

  <p>Bill mırıldandı, “Evet... Yedimiz de beraberdik.”</p>

  <p>Richie, “Ama hiçbir şey sonsuza kadar dayanmıyor,” diye içini çekti. “Mesela... bakın...” Ellerini uzattı. Avucundaki küçük yara izleri kaybolmuştu.</p>

  <p>Diğerleri de ellerine baktılar. Avuçları kirliydi ama o yara izleri yoktu artık.</p>

  <p>Richie tekrarladı. “Hiçbir şey sonsuza kadar dayanmıyor.” Yaşlar kirli yanaklarından ağır ağır akıyordu.</p>

  <p>Ben, “Belki yalnızca sevgi dışında,” diye ekledi.</p>

  <p>Beverly, “İstekler’i unutmayın,” dedi.</p>

  <p>Bill gülümsedi. “Ya arkadaşlar’a ne diyorsunuz?” Ellerini uzattı. Dördü el tutuşarak birbirlerine baktılar. Şimdi Ben de ağlamaya başlamıştı. Ama bir taraftan da gülümsüyordu.</p>

  <p>“Hepinizi de çok seviyorum, çocuklar. Şimdi burada kahvaltı diye bir şey olup olmadığını öğrenelim mi? Sonra Mike’ı da aramalı, ona hayatta olduğumuzu haber vermeliyiz.”</p>

  <p>Richie, “İyi düşündünüz, Senyor,” dedi. “Bazen adama benzeyeceğine inanıyorum. Sen ne diyorsun, Senyor Koca Bill?”</p>

  <p>Bill, “Saçmalamayın, Senyor, diyorum,” diye güldü.</p>

  <p>Kahkahalar arasında otele girdiler. Beverly bir an cama vuran hayallerini gördü. Ama dört değil, altı kişiydiler. Çünkü Eddie, Richie’nin arkasında duruyordu, Stan da Bill’in. Hafifçe gülümsüyordu ikisi de.”</p>

  <h3 id="sigil_toc_id_98" style="text-align: right;">DIŞARISI / GRUP ZAMANI 10 AĞUSTOS 1958</h3>

  <p>Ufka yaklaşmış olan güneş kıpkırmızıydı. Bill, Stan’in yerden aldığı gazoz şişesini kırışını seyretti. Çocuk kırıkların arasından sivri uçlu bir parçayı seçti. Bill o zaman Stan’in amacını anladı ve bunu çok uygun buldu. Ellerini açarak arkadaşına yaklaştı.</p>

  <p>Stan suya girerek camla onun sol avucunu kesti. “Bill?”</p>

  <p>“Tabii. İkisini de.”</p>

  <p>Stan diğer avucuna da bir kesik yaptı. Bill’in canı acıdı, ama fazla da acımadı. Çocuk biran kanayan ellerine baktı, sonra arkadaşlarına döndü. Eddie bir elinde inhalatörünü tutuyordu. Sıkıca. Ben’in iri göbeği, çocuğun yırtılmış gömleğinin önünü geriyordu. Richie’nin gözlüğü olmadığı için yüzü adeta çıplak duruyordu. Mike ciddi bir tavırla sessizce bekliyordu. Beverly başını kaldırmıştı, parlak gözleri irileşmişti. Saçları toz ve kir içindeydi ama yine de güzeldi.</p>

  <p>Hepsi... Hepsi de oradalardı...</p>

  <p>Bill arkadaşlarına son kez baktı. Çünkü yedisinin bir daha böyle bir araya gelemeyeceğini seziyordu. Kimse konuşmuyordu. Beverly ellerini uzattı. Bir dakika sonra Ben’le Richie de onu izlediler. Mike’la Eddie de. Güneş ufukta kaybolurken, Stan onların avuçlarını da kesti. Ağaçların arasında bir kuş ötüyordu. Bill ilk sislerin suyun üzerine indiğini görüyordu.</p>

  <p>Hafif rüzgâr ağaçları hışırdatırken çocuk, burası çok güzel bir yer, diye düşündü. Burayı hiçbir zaman unutmayacağım. Burası çok güzel. Arkadaşlarım da öyle, Beverly’ye baktı. Kız ona gülümsüyordu. Bill, Beverly’nin sağ elini tuttu. Ben de sol elini. Bill kızın sıcak kanının kendininkine karıştığını hissediyordu. Kendi avuçlarını da kesmiş olan Stan onlara katıldı. Elele vererek bir daire oluşturdular. Stan, Bill’e hem korku, hem de ısrarla baktı.</p>

  <p>Bill, “G-g-geri döneceğinize y-yemin edin,” dedi. “Ö-ö-ölmemişse geri döneceğinize...”</p>

  <p>Ben, “Yemin ediyorum,” dedi.</p>

  <p>Richie onu izledi. “Yemin ediyorum.”</p>

  <p>Beverly, “Evet,” diye mırıldandı. “Yemin ediyorum.”</p>

  <p>Mike Hanlon başını salladı. “Yemin ediyorum.”</p>

  <p>“Evet, yemin ediyorum.” Eddie’nin sesi ince bir fısıltıdan farksızdı. Stan da. “Ben de yemin ediyorum,” diye fısıldadı.</p>

  <p>“B-b-ben de y-y-yemin ediyorum...”</p>
</body>
</html>
