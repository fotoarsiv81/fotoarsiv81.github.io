<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>IV</h2>

  <h2 id="sigil_toc_id_14">Ben Hanscom Yuvarlanıyor</h2>

  <p>Gece yansına doğru birinci mevki yolcularına servis yapan hosteslerden biri şok geçirdi. Bir an, İA9da oturan adamın ölmüş olduğunu sandı.</p>

  <p>Adam uçağa bindiği zaman genç kız, ah, Tanrım, başımız yine derde girecek, diye düşünmüştü. Bu adam içkiyi fazla kaçırmış.</p>

  <p>Ama içkilerin ısmarlandığı ilk servis arasında, bu viski kokan uzun boylu yolcu sadece soda istemişti.</p>

  <p>Şimdi görmeyen gözlerle ilerideki bir noktaya bakıyordu. Hostes, ah, Tanrım, diye düşündü. “Ölmüş bu. Uçağa binmeden önce içtiği içkiler... Demin ki sarsıntılar... Herhalde korktu ve yüreğine indi.</p>

  <p>Sonra yolcu birdenbire doğruldu, hostes de rahat bir nefes aldı. Adama yalandan gülümseyerek, “İyi misiniz, efendim?" diye sordu.</p>

  <p>Yolcu, “İyiyim,99 dedi. “Sadece eski günleri düşünüyordum...99 Sonra Ben Hanscom gözlerini yumdu. Okulu hatırlamıştı...</p>

  <p>Derry Okulunda zil çalarken beşinci sınıf öğrencileri neşeyle bağırdılar. Sesler hafiflerken, öğretmen Bayan Douglas, “Çocuklar,” dedi. “Son bir dakika sakin olmaya çalışır mısınız?”</p>

  <p>Sally Mueller arkasında oturan Beverly Marsh’a dönerek neşeyle, “Geçmişimdir umarım,” dedi. Sally zeki, güzel ve neşeliydi. Beverly de güzeldi ama okulun bu son gününde pek de keyifli sayılmazdı. Kız sıkıntılı sıkıntılı ucuz ayakkabılarına bakıyordu. Yanaklarından birinde sarıya dönüşmüş bir çürük vardı.</p>

  <p>Beverly, “Kaldıysam da kaldım,” diye söylendi. “Bu bana vız gelir.” Sally burnunu çekti. Böylece kibar kızların bu biçimde konuşmadıklarını açıklamış oluyordu. Sally daha sonra Greta Bowie’ye döndü. Ben, zaten okulun sona ermesi yüzünden duyduğu heyecan onu Beverly’le konuşmaya zorladı, diye düşündü. Sally Muller’le Greta Bowie zengin ailelerin kızlarıydılar. Kibar bir semtte oturuyorlardı. Beverly ise aşağı anayolda, eski ve sefil bir apartmanda yaşardı. Beverly Marsh’ın ucuz kazağına, eskiciden alındığı belli olan fazla bol eteğine ve ayakkabılarına bir bakan, babasının yoksul olduğunu hemen anlardı. Ama Ben yine de Beverly’den hoşlanıyordu. Kız diğerlerinden çok daha güzeldi. Ne var ki Ben bunu Beverly’ye söylemeye hiçbir zaman cesaret edemezdi.</p>

  <p>Öğretmen, “Şimdi adlarınızı teker teker okuyacağım,” dedi. “Lütfen sırayla yanıma gelin. Marcia Fadden... Frank Frick... Ben Hanscom.”</p>

  <p>Ben ayağa kalkarak Beverly’ye bir göz attı. Onu bu yaz bir daha göremeyeceğini düşünüyordu. Ben öğretmenin masasına doğru gitti. Çok şişmandı. Göbeği önünde bir sağa bir sola sallanıyordu. Çocuk her zaman bol tişörtler giyerdi. Çünkü göğüslerinden utanıyordu. Noel’den sonra, okul tekrar açıldığı zaman, annesinin hediye ettiği yeni gömleklerden birini giymişti. Altıncı sınıf öğrencilerinden olan Geğirti Huggins onu gördüğünde, “Çocuklar!” diye bağırmıştı. “Bakın Noel Baba Ben Hanscom’a ne getirmiş! İri bir çift göğüs!” Diğer çocuklar da gülmeye başlamışlardı. Hatta bir iki kız da! Yer yarılsaydı Ben o anda yarığa sevinerek kendisini atacaktı.</p>

  <p>Çocuk o günden beri hep bol tişörtler giyiyordu. Eğer o gün Beverly Marsh da gülmüş olsaydı, herhalde yere yığılıp ölürdü.</p>

  <p>Öğretmen Bayan Douglas çocuğa karnesini verirken, “Bu yıl bu sınıfta okuman bizim için bir zevk oldu, Benjamin,” dedi.</p>

  <p>“Teşekkür ederim, Bayan Douglas.”</p>

  <p>Arka sıradan, mahsus inceltilmiş, alaycı bir ses yükseldi. “Teşkür ederim, Baayan Douglas.” Bu Henry Bowie’ydi tabii. Aslında onun da, arkadaşları Geğirti Huggins ve Victor Criss’in de altıncı sınıfta olması gerekiyordu. Ama sınıfta kalmışlardı. Ben onun bu yıl da yine sınıfta kaldığını sanıyordu.</p>

  <p>Ben’in gözleri bir an endişeyle Henry Bowers’a döndü. Çocuk on iki yaşında olmasına rağmen iriyarıydı. Toprakla çalıştığı için kolları, bacakları iyice kaslıydı. Deli olduğu söylenen babasının, Kansas Sokağının dibinde küçük bir yeri vardı. Henry, Ben’e düşmandı. Bunun nedeni, Ben’in sınav sırasında Henry’nin kendi kâğıdından kopya çekmesine izin vermemiş olmasıydı. Okul zorbası ondan intikam alacağına yemin etmişti.</p>

  <p>Ben, herhalde okuldan sonra beni yakalayacak, diye düşündü. Ama belki elinden kaçmayı başarabilirim. İyice çabalarsam, kurtulabilirim. Henry de yaz boyunca öfkesini unutur.</p>

  <p>Bayan Douglas, “Arkada biri mi konuşuyor?” dedi. “Eğer öyleyse hemen susmasını istiyorum.”</p>

  <p>Sınıfa derin bir sessizlik çöktü ve bu on dakika sürdü. Sonra siyah gözleri kinle parlayan Henry fısıldadı. “Kendini ölmüş bil, şişko.”</p>

  <p>Ben elinde karnesi, okulun güneşli balkonuna çıktı. Önünde şahane bir yaz uzanıyordu. O sırada biri ona çarptı. Hem de hızla. Çocuk parmaklığa tutunmasaydı, taş basamaklardan kötü bir biçimde aşağıya yuvarlanacaktı.</p>

  <p>“Çekil önümden, yağ tulumu.” Onu iten Victor Criss’ti. Saçlarının önünü Elvis biçimi kabartmış, bol bol da briyantin sürmüştü. Basamaklardan inerek bahçe kapısına gitti. Ellerini kot pantolonunun ceplerine sokmuş, gömleğinin yakasını it biçimi kaldırmıştı. Kabaralı mühendis çizmeleri takırdıyordu. Korkusundan kalbi hızla çarpan Ben, Geğirti Huggins’in yolun karşısında durduğunu gördü. Sigara içiyordu. Victor yanına geldiği zaman sigarayı ona uzattı ve sonra da Ben’i işaret etti. İkisi gülmeye başladılar. Ben’in yüzü kıpkırmızı kesildi.</p>

  <p>Arkasından biri, “Burayı çok beğendin galiba?” dedi. “Akşama kadar burada mı duracaksın?”</p>

  <p>Ben döndüğü anda yüzü daha beter alev alev yanmaya başladı. Konuşan Beverly Marsh’tı. Omuzlarına düşen kızıl saçları göz kamaştıran bir buluta benziyordu. Güzel gözleri grimsi yeşildi. Ben müthiş bir sevgiyle sarsıldı. Utandı da.</p>

  <p>Boğuk boğuk, “Hayır,” diye mırıldandı. “Sanmıyorum.” Yüzünde bir gülümseme yayıldı.</p>

  <p>“Çok iyi. Bildiğin gibi okul sona erdi. Çok şükür!”</p>

  <p>“Şey...” Ben’in sesi bir gıcırtıdan farksızdı. Öksürmek zorunda kaldı. Yüzü daha da kızardı. “Güzel bir yaz geçirmeni dilerim, Beverly.”</p>

  <p>“Ben de. Gelecek yıl görüşürüz, Ben.”</p>

  <p>Kız basamaklardan hızla inerek kapıdan çıktı. Duvarın önündeki mazıların arkasında gözden kayboldu. Ben hafifçe inledi. Basamaklardan inerken yaşlı adamlar gibi bitkindi.</p>

  <p>Çocuk bir süre orada durdu, sonra Henry Bowers’ı hatırladı ve çabucak arka bahçeye yürüdü. Oradaki küçük kapıdan çıktı, koşmaya başladı. Daha öğle zamanıydı. Annesi işten ancak altıda dönecekti. Ben parka giderek bir süre bir ağacın altında oturdu. Sonra Costello Caddesine çıktı. Derry Kitaplığı oradaydı. Kansas Sokağıyla Costello’nun köşesinde. Çocuk karşıya geçerken sadece arabaların geldiği tarafa baktı. Eğer diğer tarafa da bir göz atmış olsaydı, ilerideki dev ağacın gölgesinde Geğirti Huggins, Victor Criss ve Henry Bowers’ın beklediğini görecekti.</p>

  <p>Victor biraz soluyordu. “Onu yakalayalım, Henry.”</p>

  <p>Henry şişkonun göbeğini sallayarak ilerlemesini seyretti. Bu bebek şoroloyu kitaplığa girmeden yakalayabiliriz, diye düşündü. “Ama bağırmaya başlayabilir. Ondan her şey umulur. Oysa ben işe büyüklerin karışmasını istemiyorum. Douglas denilen kadın bana matematikle İngilizceden kaldığımı söyledi. Ancak sınıfı yine de geçirdi. Buna karşılık yazın dört hafta çalışacakmışım. Sınıfta kalmayı tercih ederdim. Çünkü babam beni bir defa döverdi. Ama şimdi, çiftlikteki işleri bırakıp okula gittiğim için belki on defa dayak yiyeceğim. Hatta belki daha da fazla. Bütün bunların acısını bu şişko bebek homodan çıkaracağım.”</p>

  <p>Geğirti, “Evet,” dedi. “Haydi, onu yakalayalım.”</p>

  <p>“Hayır... Kitaplıktan çıkmasını bekleyelim, daha iyi.”</p>

  <p>Ben kitaplığa bayılıyordu. Burası her zaman sessiz ve yazın bile serindi. Çocuk kitaplara da âşıktı.</p>

  <p>Ben içeri girdi. Duvarlarda türlü posterler vardı. Bu parlak renkli afişlerin arasında beyaz bir levha hemen dikkati çekiyordu.</p>

  <p>“Sokağa çıkma yasağını unutmayın!”</p>

  <p>Saat 19’da evlerinizde olun.</p>

  <p>Derry Polis Merkezi.”</p>

  <p>Buna bakmak bile Ben’in buz gibi donmasına yol açtı. Karnesini almanın uyandırdığı heyecan, Henry Bowers’ın neden olduğu korku, Beverly’le konuşmanın ve yaz tatilinin başlamasının verdiği sevinç yüzünden, sokağa çıkma yasağını da, cinayetleri de unutmuştu.</p>

  <p>Kentliler öldürülenlerin sayısı konusunda tartışıyorlardı. Ama herkes kıştan beri en az dört cinayet işlenmiş olduğunu kabul ediyordu. George Denbrough’yla beş. Ama bazıları George’un acayip bir kazaya kurban gittiğine inanıyorlardı.</p>

  <p>Son çocuğun parçalanmış cesedi bulunduğu zaman annesi Ben’in yanına oturarak, dikkatle oğlunun yüzüne bakmıştı. “Ben, sen aptal mısın?” Ben endişelenmişti. “Hayır, anne.” Arlene Hanscom’un neden söz ettiğini anlayamıyordu.</p>

  <p>Kadın, “Hayır,” demişti. “Aptal olduğunu sanmıyorum.” Sonra da susarak pencereden dışarı bakmıştı. Henüz otuz iki yaşındaydı ama oğlunu yalnız başına büyütme çabalarının izleri yüzünde belirmeye başlamıştı.</p>

  <p>Haftada kırk saat Newport’taki iplik fabrikasında çalışıyordu. Bazı günler ciğerlerine kaçan pamuk zerrecikleri yüzünden kötü kötü öksürüyordu. Ben çok korkuyordu o zaman. Annesi ölürse ne yapardı? Arlene sert bir kadındı ama iyi bir anneydi. Ben de annesini çok seviyordu.</p>

  <p>Arlene tekrar oğluna baktı. “Cinayetleri duydun, değil mi?”</p>

  <p>Ben, evet, der gibi başını salladı.</p>

  <p>“Önce herkes bunların...” Arlene durakladı, sonra kendisini zorlayarak ekledi, “...birer seks cinayeti olduğunu sandı. Belki öyle, belki değil. Cinayetler belki sona erdi, belki ermedi. Artık kimse bir şeyden emin değil. Sadece dışarıda kurbanlarını çocukların arasından seçen bir delinin dolaştığını biliyorlar. Beni anlıyor musun, Ben?”</p>

  <p>Çocuk tekrar başını salladı.</p>

  <p>“Senin için endişeleniyorum, Ben. Seninle yeteri kadar ilgilenemediğimi düşünüyorum. Yalnız kalıyorsun. Çok yalnız. Her zaman dikkatli davranmalısın, Benny. Yaz geliyor. Tatilini mahvetmek istemem. Ama çok dikkatli davranmalısın, oğlum. Her gün tam altıda evde olmalısın. Akşam yemeği için eve gelmezsen hemen polise telefon eder, kaybolduğunu haber veririm. Anlıyor musun?”</p>

  <p>“Evet, anne.”</p>

  <p>“Belki de bu sözleri boşuna söylüyorum. Çocukların neler karıştırdıklarını bilmez değilim. Yaz tatilinde oyuna dalarlar... Arkadaşlarının nasıl çocuklar olduklarını biliyorum.”</p>

  <p>Ben yine ciddi ciddi başını sallayarak, hiç arkadaşım olmadığını bilmiyor, diye düşündü. Dernek ki bizim çocuklar konusunda da sandığı kadar fazla fikri yok. Ama böyle bir şeyi annesine hiçbir zaman söyleyemezdi.</p>

  <p>Arlene cebinden çıkardığı küçük plastik kutuyu oğluna uzattı. Bunun içinde bir kol saati vardı. Ben’in ağzı bir karış açık kaldı.</p>

  <p>Sevinç ve hayranlıkla, “Vay vay vay!” diye bağırdı. “Teşekkür ederim, anne.” Annesine heyecanla sarılarak onu yanağından öptü.</p>

  <p>Arlene gülümsedi, sonra da ciddileşti. “Artık bir de saatin olduğuna göre, eve geç dönmezsin. Yabancılardan şeker almayacak ve onların arabalarına binmeyecek kadar akıllısın. Yaşına göre de iriyarısın. Ama büyük bir adam, özellikle bir deli, eğer istiyorsa bir çocuğu kıskıvrak yakalayabilir. Onun için parka da, kitaplığa da arkadaşlarından biriyle git.”</p>

  <p>“Peki, anne.”</p>

  <p>Arlene pencereden dışarıya bakarak endişeyle içini çekti. “Bu kentin çirkin bir tarafı var. Her zaman hissettim bunu.” Tekrar oğluna döndü. “Sen çok dolaşıyorsun, Ben. Hiçbir şey görmedin, değil mi? Şüphe uyandıran bir şeyi ya da birini? Seni korkutan bir şeyi?”</p>

  <p>Ben bir şey söylemek için ağzını açtı, sonra da tekrar kapattı. Ocak ayında gördüğü ya da gördüğünü sandığı şeyi açıklarsa annesi bütün yaz onu eve hapsedebilirdi. Çocuk, “Hayır, anne,” diye cevap verdi.</p>

  <p>Ben’in gözü başka bir postere takıldı, bunun üzerinde, “İnsan kitaplıkta yazı da yazabilir,” deniliyordu. “Neden bu hafta bir arkadaşınıza bir kart göndermiyorsunuz?”</p>

  <p>Ben hemen pullu bir kart satın aldı. Masalardan birine giderek bunun üzerine Beverly Marsh’ın adresini yazdı. Okulda son hafta İngilizce sınıfında, öğretmenleri onlara Haiku’ları anlatmıştı. Japonların yazdıkları şiirlerdi bunlar. Kısa ve sade şeylerdi. Haiku’lar Ben’in pek hoşuna gitmişti. Çocuk yirmi dakika kadar uğraştıktan sonra karta bir Haiku yazdı. Kitaplıktan çıkarak kartı kapının önündeki posta kutusuna attı. Sonra da Kansas Sokağında ilerlemeye başladı. Nereye gittiğinin farkında değildi. Hayallere dalmıştı. Beverly o imzasız kartın ondan geldiğini anlayacaktı. Ben’e yaklaşacak, “Belki hakkımda kötü şeyler düşüneceksin,” diyecekti. “Ama seni öpmek istiyorum.”</p>

  <p>Ben sarhoş gibi tatlı tatlı gülümsedi. Arkasına baksaydı, Victor, Geğirti ve Henry’nin kendisine iyice yaklaşmış olduklarını fark edecekti.</p>

  <p>Ben hayalindeki Beverly’ye, “Beni öpmeni ben de istiyorum,” diye fısıldadı.</p>

  <p>Birdenbire biri Ben’i omzundan tuttu. Çocuk bağırdı. Telaşla döndü. Kansas Sokağının kaldırımını Vahşi Çorak Yer’den ayıran beyaz parmaklığa dayandı kaldı. Henry Bowers, Geğirti Huggins ve Victor Criss karşısında durmuş gülüyorlardı.</p>

  <p>Henry, “Merhaba güzel göğüslü,” dedi.</p>

  <p>Ben cesur bir tavır takınmaya çalıştı. “Ne istiyorsunuz?”</p>

  <p>Henry ciddi ciddi, “Seni pataklamak istiyorum,” diye cevap verdi.</p>

  <p>Siyah gözleri pırıl pırıldı. “Sana bir şey öğreteceğim, Göğüs. Buna sevineceksin. Sen yeni şeyler öğrenmekten hoşlanıyorsun, öyle değil mi?” Arkadaşlarına baktı. “Onu tutun.”</p>

  <p>Geğirti’yle Victor, Ben’i kollarından sıkıca yakaladılar. Ben bir çığlık attı.</p>

  <p>Victor, “Tanrım,” dedi. “Tıpkı domuz gibi bağırıyor.”</p>

  <p>Geğirti kıkır kıkır güldü. “Gerçekten öyle!”</p>

  <p>Henry, Ben’in tişörtünü tuttuğu gibi yukarı kaldırdı, çocuğun pantolonunun üzerine sarkan şiş göbeği ortaya çıktı.</p>

  <p>Henry şaşkınlık ve tiksintiye bağırdı. “Şu göbeğe bakın!”</p>

  <p>Arkadaşları yine güldüler.</p>

  <p>Henry cebinden bıçağını çıkardı. “Onu sıkı tutun da hiç kımıldamasın.”</p>

  <p>“Olur, Henry!” Ama Geğirti’nin sesinde hafif bir kaygı vardı. “Kaçamayacak. Merak etme.”</p>

  <p>Henry, Ben’e iyice sokuldu. Uzun ve sivri bıçağın üzerine Henry’nin adı kazılmıştı. Ben ağlamaya başladı.</p>

  <p>Henry, “Şimdi seni sınavdan geçireceğim, Göğüs,” dedi. “Sınav zamanı geldi. Hazır ol bakalım. İşte birinci som, Göğüs. Biri son sınav sırasında, ‘Kâğıdından kopya çekeceğim,’ derse, ona ne cevap verirsin?”</p>

  <p>Ben hemen haykırdı, “‘Evet,’ diye cevap veririm! ‘Evet, tamam! İstediğin kadar kopya çek!”’</p>

  <p>Henry bıçağın ucunu Ben’in karnına dayadı. Geğirti’yle Victor artık gülmekten vazgeçmişlerdi. Kaygılı bir halleri vardı. Hatta korkuyorlardı.</p>

  <p>Henry, “Bu cevap yanlış, Göğüs,” dedi. “Herhangi biri kâğıdından kopya çekmek isterse, ona vereceğin cevap beni hiç ilgilendirmez. Anlıyor musun?”</p>

  <p>“Evet.” Ben’in karnı hıçkırıklarıyla sarsılıyordu. “Anlıyorum.”</p>

  <p>“Şimdi önemli bir soruya geliyorum, Göğüs. Eğer ben, ‘Kâğıdından kopya çekeceğim,’ dersem ne cevap verirsin?”</p>

  <p>“‘Evet’, Hemen, ‘Evet,’ diye cevap veririm.”</p>

  <p>Henry gülümsedi. “İyi. Bu soruyu bildin, Göğüs. Şimdi üçüncü soru. Bunu unutmamamı nasıl sağlayacağım?”</p>

  <p>Ben, “Bi...bilmiyorum...” diye fısıldadı.</p>

  <p>Henry neşeyle bağırdı. “Ben biliyorum! Bilyorum, Göğüs. Adımı şiş karnına yazarak!” Bıçağı itti, ucu kolaylıkla Ben’in karnına girdi. Çocuğun soluk tenindeki parlak kırmızı yaradan kan akmaya başladı.</p>

  <p>Victor şaşkınlıkla, “Hey!” diye bağırdı.</p>

  <p>Henry öfkeyle dişlerini gösterdi. “Onu sıkı tutun! Sadece tutun. Beni duyuyor musunuz?” Hatları çarpılmış yüzü bir iblisinkine benziyordu.</p>

  <p>Geğirti kız gibi tiz bir sesle haykırdı. “Henry, onu gerçekten mi keseceksin? Yapma!”</p>

  <p>Ondan sonra her şey çok çabuk oldu. Ama Ben’e saatlerce sürmüş gibi geldi. Henry, çocuğun karnına bir çizgi daha yaptı. Sonra aralarına küçük bir çizgi daha. Ben’in karnı kan içindeydi.</p>

  <p>Geğirti’yle, Victor, Ben’i tutmuyorlardı artık. Henry’nin emrine rağmen çocuktan uzaklaşmışlardı. Dehşetle! Ben bu fırsattan yararlanması gerektiğini biliyordu. Kanlar külotuna yayılmaya başlamıştı artık.</p>

  <p>Henry bir an geri çekildi. Tablosunu inceleyen bir ressam tavrıyla yaptığına baktı. Ben, H’den sonra E geliyor, diye düşündü ve bu yüzden harekete geçti. Öne doğru iki adım attı. Henry onu itti. Ben geri geri giderek beyaz parmaklığa çarptı. Aynı anda ayağını kaldırarak Henry’nin kasığına tekmeyi attı. Zorbanın yüzünde beliren ifadeyi görünce de vahşice bir sevinç duydu. Sonra parmaklık çatırdayarak kırıldı. Ben geri devrilirken bir çığlık attı. Ama bu çığlık biraz da kahkahaya benziyordu. Victor’la Geğirti, Henry’yi aşağı yuvarlanmaması için telaşla tuttular.</p>

  <p>Ben taklalar atarak Çorak Yer’deki güdük otların üzerine düştü. Sonra kendini toplayarak çabucak kalktı.</p>

  <p>Yukardan bir çığlık geldi. Ben başını kaldırdı. Bıçağını dişlerinin arasına sıkıştırmış olan Henry, aşağıya atlıyor, bir taraftan da anlaşılmaz bir şeyler haykırıyordu. Ama Ben onun, “Seni öldüreceğim, Göğüs,” dediğini anladı. Henry bıçağını bir süngü gibi ileriye doğru tutuyordu. Sonra ayağı bir ağaç köküne takıldı ve sanki havalandı. Bıçağı elinden uçtu. Henry yere çarptı, hareketsiz kaldı. Ama bu sefer yukarıdan Geğirti’yle Victor, Ben’e taş atmaya başladılar.</p>

  <p>Ben soluk soluğa ağaççıkların arasından nehrin kıyısına indi. Düştüğü sırada kot pantolonunun sol paçası iyice parçalanmıştı. Bacağı karnından daha fazla kanıyordu. Ama galiba kırılmamıştı. Ben arkadan gelen seslerden Victor’la Geğirti’nin de ‘Reislerinin yanına inmek üzere olduklarını anladı. Birdenbire öfkelendi. Hayır, duyduğu öfkeden de öte bir şeydi. Beverly Marsh’ı öpmeyi hayal ederken başına neler gelmişti. Sol bileği şişmişti. Karnında Henry’nin adının başharfini taşıyordu. Ben birdenbire ağaççıkların arasından çıktı ve zorlukla ayağa kalkmış olan Henry’ye yaklaşarak serserinin hayalarına tekmeyi indirdi.</p>

  <p>Henry gıcırtılı bir sesle haykırdı. Ellerini kasıklarına bastırarak şaşkın şaşkın Ben’e baktı. “Ah...”</p>

  <p>Ben, “Evet,” dedi.</p>

  <p>Henry ağır ağır tekrar dizüstü çöktü. Hâlâ siyah gözlerinde müthiş bir şaşkınlıkla çocuğa bakıyordu. “Ah...”</p>

  <p>Ben, “Öyle ya!” dedi.</p>

  <p>Henry yana devrildi ve yerde yuvarlanmaya başladı. “Ah... Ah...”</p>

  <p>Ben belki orada dakikalarca öyle duracaktı. Henry ona saldıracak hale gelinceye kadar. Ama birdenbire çocuğun sağ kulağının yukarısına bir taş çarptı. Ben, Victor’la Geğirti’nin yamacın yansına kadar inmiş olduklarını gördü. Hemen dönerek ağaççıkların arasına girdi. Suyu aşıp karşı kıyıya vardı. İlerde bir yerden hafif bir homurtu geliyordu. Ben birkaç adını attı ve doksan santim yüksekliğindeki beton silindiri gördü. Çapı yüz yirmi santim kadardı. Üzerine delikli, demir bir kapak konmuştu. Ben deliklerden birine gözünü uydurdu ama bir şey göremedi. Doğrularak yeniden yürümeye başladı, beş dakika sonra da çocuk sesleri duydu. Dinlemek için durakladı. O zaman arkasından gelen dal çatırtılarını ve konuşmaları işitti. Victor, Geğirti ve Henry peşindeydiler. Bu kâbusun hâlâ sona ermemiş olduğu anlaşılıyordu. Ben bakındı, saklanacak bir yer aradı. İlerideki çocukların yanma gitmeyi çok istiyordu. Ama başı belaya girerse, onları da bu işe bulaştırması doğru olmayacaktı. Ben’in gözü birdenbire çarpık bir karaağaca ilişti. Bunun altında mağaramsı bir yer vardı. Ben ağacın kökleri arasından mağaraya süzüldü.</p>

  <p>Aynı anda Henry, Geğirti ve Victor ortaya çıktılar. Ağacın yakınında durdular. Ben elini uzatsa onlara dokunabilirdi.</p>

  <p>Geğirti, “Şu küçük köpeklerin onu gördüklerinden eminim,” dedi.</p>

  <p>Henry, “Öyleyse gidip soralım,” diye cevap verdi. Üç arkadaş hızla yürüdüler. Ben birkaç dakika sonra zorbanın, “Siz köpekler burada ne yapıyorsunuz?” diye böğürdüğünü duydu.</p>

  <p>Çocuklar cevap verdiler ama Ben onların ne söylediklerini anlayamadı. Su fazla gürültüyle akıyordu. Yalnız korktukları belliydi.</p>

  <p>Victor bağırdı. “Bebek barajı da neymiş?”</p>

  <p>Geğirti, “Onu yıkalım gitsin,” dedi.</p>

  <p>Çocuklar bağırarak itiraz ettiler. Bunu can acısıyla dolu bir çığlık izledi, biri ağlamaya başladı.</p>

  <p>Henry, “Tabii,” dedi. “Yıkın gitsin.”</p>

  <p>Su şakırtıları, bağırışmalar oldu. Geğirti’yle Victor gürültülü, aptalca kahkahalar atıyorlardı.</p>

  <p>Henry Bowers, “Kes sesini, kekeme manyak!” diye homurdandı. “Bugün kimseye acımayacağım.”</p>

  <p>Bir çatırdı oldu. Ben o zaman durumu anladı. Çocuklar bir bent yapmaya çalışmışlar, sonra Henry’le arkadaşları bunu yıkmışlardı. Ben, çocuklardan birinin kim olduğunu anladım sanırım, diye düşündü. “Derry Okulunda bir tek kekeme var. O da öbür şubedeki Bill Denbrough.”</p>

  <p>Biri korku dolu ince bir sesle bağırdı. “Bunu yapmanıza hiç gerek yoktu. Neden yaptınız bunu?”</p>

  <p>Henry kükredi. “Çünkü canım öyle istedi, solucan!” Bir şakırtı daha duyuldu, bunu acı dolu bir çığlık ve sonunda da hıçkırıklar izledi.</p>

  <p>Victor, “Kes sesini,” dedi. “Şu sulugözlüyü susturun. Yoksa kulaklarınızı uzatıp çenenizin altından bağlarım.”</p>

  <p>Ağlama sesi boğuk burun çekişlerine dönüştü.</p>

  <p>Henry, “Biz gidiyoruz,” dedi. “Ama gitmeden önce bir şeyi öğrenmek istiyorum. Şu son on dakika içinde şişko bir çocuk gördünüz mü? Orası burası, kesilmiş kanlar içinde bir şişko?”</p>

  <p>“Hayır...”</p>

  <p>Geğirti, “Emin misin?” diye sordu. “Emin olsan iyi edersin, pelte ağızlı.”</p>

  <p>Bill Denbrough, “E-E-Eminim,” diye cevap verdi.</p>

  <p>Henry, “Gidelim,” dedi. “Herhalde şişko tekrar karşıya geçti.” Victor, “Hoşçakalın, çocuklar,” diye seslendi. “Bu gerçekten bir bebek barajıydı. Yıktığımız iyi oldu.”</p>

  <p>Bu sözleri su şakırtıları izledi. Zorbalar suyun karşısına geçiyorlardı. O küçük çocuk tekrar ağlamaya başladı, diğer bir çocuk da onu avutmaya çalıştı. Ben orada iki kişi olduğuna karar verdi. Kekeme Bill ve o ağlayan çocuk.</p>

  <p>Gözlerini kapayıp uzandı, kısa bir süre sonra da daldı. Rüya görmeye başlamıştı.</p>

  <p>Çocuk rüyasında, ocak ayında başına gelen ve annesine açıklayamadığı o olayı görüyordu.</p>

  <p>Okul uzun Noel tatilinden sonra o gün ilk defa açılmıştı. Ben derslerden sonra sınıftan çıkmayıp Bayan Douglas’ın yeni gelen kitapları yerleştirmesine yardım etmişti.</p>

  <p>Okuldan çıktığı sırada hava kararmaya başlamıştı. Rüzgâr esiyordu. Hava çok soğuktu. Ben, Çorak Yer’e doğru yürümeye başladı. Kanal taşmış sular her tarafa yayılmıştı. Şimdi Çorak Yer’in o bölümü buzlar içindeydi. Ben parmaklığın önünde durup aşağıya baktı. Orada, buzların üzerinde biri duruyordu. Ben, orada biri olabilir, diye düşündü. Ama ya kılığı? Bu imkânsız, değil mi?</p>

  <p>Adamın üzerinde gümüşlü beyazlı bir palyaço kılığı vardı. Ayaklarında da koskocaman turuncu pabuçlar. Palyaço elbisesinin önündeki ponponlarla aynı renkteydiler bu pabuçlar. Bir elinde yığınla balon tutuyordu. Ben balonların kendisine doğru uçtuğunu gördüğü zaman gözlerine inanamadı. Gözlerini yumdu, ovuşturdu, sonra tekrar açtı. Ama balonlar hâlâ ona doğru uçuyordu.</p>

  <p>Buzun üzerinde duran palyaço, “Ben!” diye seslendi. “Balon ister misin, Ben?”</p>

  <p>Sesinde öyle korkunç, öyle kötü bir şey vardı ki, Ben koşarak kaçmak istedi. Ama ayakları sanki yere yapışmıştı.</p>

  <p>“Bunlar uçuyor, Ben. Hepsi de uçuyor. Birini dene, görürsün.” Palyaço çocuğa doğru yürümeye başladı.</p>

  <p>Ben yaklaşan yılana bakan kuş gibi, palyaçoyu seyrediyordu. Balonların bu soğuk havada patlamaları gerekirdi, diye düşünmekteydi. Ama patlamıyorlar. Üstelik öne doğru uçuyorlar. Oysa rüzgârın yönüne doğru, geriye doğru uçmaları gerekirdi. Ben bir şeyi daha fark etti. Güneşin son ışıkları buzları pembeye boyamıştı ama yere palyaçonun gölgesi düşmüyordu.</p>

  <p>Palyaço, “Buradan hoşlanacaksın, Ben,” dedi. “Yemin ederim. Karşılaştığım bütün küçük kızlar ve oğlanlar burayı seviyorlar. Burası Pinokyo’daki ‘Eğlence Adası’na benziyor. Peter Pan’daki ‘Olmayan Ülke’ye de. Çocuklar hiç büyümüyorlar. Bütün küçüklerin istediği de bu değil mi? Haydi gel. Etrafı dolaş, bir balon al, fiillere fıstık ver. Burayı çok seveceksin, Ben.”</p>

  <p>Ben bütün korkusuna rağmen yine de balonlardan birini almayı çok istiyordu. Hem de pek çok istiyordu... Derry Belediyesinin kulesindeki düdük çalıp saatin beş olduğunu haber vermeseydi, kimbilir olay nasıl sona erecekti? Ben bunu bilmiyor, bilmeyi de istemiyordu. Önemli olan düdüğün çalması ve tiz sesinin çevrede yankılanmasıydı. Palyaço o zaman şaşırmış gibi başını kaldırdı ve Ben de onun yüzünü gördü.</p>

  <p>Çocuk, mumya, diye düşündü. Tanrım! Bu mumya! Palyaçonun suratı, Ben’in filmlerde gördüğü mumyalara çok benziyordu. Çocuk duyduğu dehşetten bayılacak gibi oldu, parmaklığa sıkıca tutundu. Palyaçonun boynunda ve kollarındaki sargılar rüzgârda uçuşuyordu. Suratı çok kırışık, cildi parşömen gibiydi. Alnı yarılmıştı ama kanı akmıyordu. Ölü dudakları gerilmiş, ortaya mezar taşlarına benzeyen çarpık dişleri çıkmıştı. Gözçukurları kapkaraydı. Rüzgâr Ben’in burnuna, mumyanın kokusunu da getiriyordu. Tarçın ve baharat, çürümüş bez, kum, bayat kan kokusunu.</p>

  <p>Mumya palyaço boğuk boğuk, “Burada hepimiz yüzüyoruz...” diyerek üzerinden kuru etler sallanan kemikli ellerini uzattı.</p>

  <p>Ben o uyuşukluktan kurtuldu, dönüp koşmaya başladı. Bir taraftan da korkusundan ağlıyordu.</p>

  <p>Ben irkilerek uyandı. Her tarafı kaskatı kesilmişti. İki saat kadar uyumuştu çocuk. Gizlendiği yerden çıkarak sıkıntıyla kılığına baktı. Annesi kimbilir neler söyleyecekti ona. İçini çekerek ilerledi. Bendi yapan iki çocuk hâlâ oradaydılar. Biri gerçekten Kekeme Bill Denbrough’ydu. Diğer çocuk ise başını arkaya atmıştı. Ağzıyla burnunun çevresinde, boynunda kanlar kurumuştu. Bir elinde bir şeyi gevşekçe tutuyordu.</p>

  <p>Kekeme Bill hızla döndü ve Ben’i gördü. Ben diğer çocuğun durumunun kötü olduğunu anlayınca kaygılanmıştı. Bill’in ödünün patlamış olduğu da belliydi. Ben üzüntüyle, bugün hiç sona ermeyecek mi? diye düşündü.</p>

  <p>Bill Denbrough, “A-A-Acaba bana yardım e-e-edebilir misin?” dedi “E-E-Eddie’nin inhalatörü boşalmış. B-B-Belki de...” Sanki yüzü dondu. Kıpkırmızı kesildi. Bill, “Ö-ö-” diye kekelerken Ben diğer çocuğun ölebileceğinden söz edildiğini anladı.</p>
</body>
</html>
