<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>XV</h2>

  <h2 id="sigil_toc_id_43">Duman Töreni</h2>

  <p>Richie Tozier gözlüğünü yukarı doğru itti. Şaşkınlıkla, Mike kuştan ve babasının albümünden söz ederken odanın atmosferi değişti, diye düşündü. Odaya sanki insanı canlandıran, delice bir enerji yayılıyordu. Mike da artık kendisini toplamış gibiydi. Hepsi birden dinlenme odasına geçtikleri zaman, Disk Jokey bir an zenciye dehşetle bakmış, “Galiba çıldırmak üzere, ” demişti kendi kendine. “Belki de intihar eder... ” Ama Mike şimdi daha iyiydi.</p>

  <p>Eddie sessizliği bozdu. “Sizce ‘O’ yaptıklarımızın ne kadarını biliyor”</p>

  <p>Ben, “‘O’ buraya gelmiş ya... ” dedi. Eddie, “Bunun fazla önemli olduğunu sanmıyorum... ” diye mırıldandı.</p>

  <p>Bill başını salladı. “Bütün bunlar hayal. ‘O’nun her yaptığımızı gördüğü ya da planlarımızı öğrendiği anlamına geldiğini de sanmıyorum. ”</p>

  <p>Beverly başparmağıyla geriyi işaret etti. “Ama o balonlar hayal değil. Gerçek onlar. ”</p>

  <p>Richie, “Tabii...” diye başladı. Sonra durakladı. Gözleri irileşti. “Ah, Tanrım! Aklıma bir şey geldi! Gözlerimin yanması! Mike, gözlerimin yanması...” Zenci hafifçe gülümseyerek başını salladı.</p>

  <p>Bill sordu. “R-R-Richie, ne oldu?”</p>

  <p>Ama Disk Jokey onu duymadı bile. Hâlâ Mike9a bakıyordu. “‘O’nun gelişini gördük! ‘O’nun gelişini gördük, öyle değil mi?” Zencinin elini tuttu. “‘O’nu sen de gördün, değil mi Mikey? Yoksa yalnız ben mi?”</p>

  <p>Mike usulca, “Ben de gördüm,” diyerek Richie’nin elini sıktı. Disk Jokey rahatlayarak gözlerini yumdu.</p>

  <p>Eddie bir ona bakıyordu, bir zenciye, “Siz neden söz ediyorsunuz?”</p>

  <p>Richie, “Belki siz hikâyeyi bilmiyorsunuz, ” dedi. “Belki de hatırlamıyorsunuz. Çünkü siz kulüpten kaçtınız. Geride Mikey’le ben kaldık... Mike, California’ya, bana telefon ettiği zaman gözlerim yanmaya başladı. Bunun nedeni dumandı. Yirmi yıl önceki o duman...”</p>

  <p>Ben, “Geçen hafta kitaplıktan bir eser aldım,” diyordu. Yeşil Ovalardaki Hayaletler adlı bir kitap. Bunda yüz elli yıl önce batıda yaşayan kızılderililerden söz ediliyordu. Kulübümüze bakarken kızılderililerin yaptıkları bir töreni hatırladım. Duman Törenini. Kabileler bu yönteme, önemli bir karar vermeleri gerektiği zaman başvururlarmış. Yere büyük bir çukur kazar, üzerini dallarla örterlermiş. Yalnızca tepede küçük bir delik bırakırlarmış. Dallan tutuşturur, ateşin çevresine otururlarmış. Altı yedi saat. Sonunda hayaller görmeye başlarlarmış.”</p>

  <p>Mike, “Altı-yedi saat duman yutsaydım, ben de hayal görürdüm,” dedi. Hepsi de güldüler.</p>

  <p>Ben konuşmasını sürdürdü. “O hayaller kabilelere ne yapmaları gerektiğini açıklarmış. Kitapta bunların çoğunun doğru çıktığı da yazılıydı.” Bir sessizlik oldu. Hepsi de Bill’e bakıyorlardı şimdi. Çocuk sonunda, “B-bu hiç de fena bir fikir değil,” dedi. “B-belki öyle bir hayal bize s-sorunumuzu nasıl çözümleyebileceğimizi gösterebilir.”</p>

  <p>Stan sıkıntıyla, “Herhalde dumanlar yüzünden aşağıda bayılır ve ölürüz,” diye söylendi.</p>

  <p>Eddie sordu. “Bunu denemek istemiyor musun, Stan?”</p>

  <p>Çocuk içini çekti. “Şey... İstiyorum... Deliliğiniz bana da geçmeye başladı.” Eddie’ye döndü. “Bu senin astımın için hiç de iyi bir şey olmaz.” Eddie omzunu silkerek, “Ne zaman deneyeceğiz, Bill?” diye sordu. Bill, “H-hemen şimdi!” dedi.</p>

  <p>Bu sözleri şaşkınlık dolu bir sessizlikle karşılandı.</p>

  <p>Ben bağırdı. “Baltam burada. Dallan kesmeye kim yardım edecek?” Sonunda hepsi yardım ettiler.</p>

  <p>Alevler yükseliyor, çocukların ciddi yüzlerini aydınlatıyordu. Kulübün içi dumanla iyice dolmuştu. Bill ince bir sesle, “Hayal göreniniz var mı?” diye sordu.</p>

  <p>Stan, “Evet,” dedi. “Buradan çıkma hayalleri görüyorum.” Sonra birdenbire öksürmeye başladı. “Çok üzgünüm...” Tepedeki kapağı açarak zorlukla dışarı çıktı.</p>

  <p>İçeriye bir an taze hava girmiş olduğu için çocuklar biraz rahatladılar. Ama sonra Ben yerinden fırladı. Mike, “Ben de gidiyor,” diye mırıldandı. Bağdaş kurmuş, Richie’nin karşısında oturuyordu. Gözleri bir sansarınki gibi kıpkırmızıydı.</p>

  <p>Ben, Stan’in yardımıyla dışarı çıktı. Onlar daha kapağı kapatamadan, Eddie sendeleyerek ayağa kalktı. Yüzü sapsarıydı. Sıska göğsü kalkıp kalkıp iniyordu. Çocuk gıcırtılı bir sesle, “Çok üzgünüm,” diye fısıldadı. Stan’le Ben ellerine yapışıp onu yukarı çekmeseler yere yuvarlanacaktı. Beverly, Eddie’yi izledi.</p>

  <p>Bill, “Oda bayağı genişledi...” diye mırıldandı.</p>

  <p>Richie çevresine bakındı. Gerçekten de oda şimdi bir balo salonuna benziyordu.</p>

  <p>Mike, “Neredeyse hayal görmeye başlayacağımızdan eminim,” dedi.</p>

  <p>Bill, “E-evet,” diye cevap verdi. “Ama ben-ben-ben...” Öksürmeye başladı. Öksürüğü kontrol altına almaya çalıştıysa da başaramadı. Sendeleyerek ayağa kalktı ve kapağa doğru atıldı. Dışarıdakiler onu da yukarı çektiler. Geride Mike’la Richie kaldı.</p>

  <p>Mike ateşe birkaç dal daha attı. Ondan aşağı kalmak istemeyen Richie de öyle.</p>

  <p>Mike, “Nasılsın, Rich?” diye sordu. Richie gülümsedi. “Daha iyiyim sanırım. Ya sen?”</p>

  <p>Mike da başını sallayarak gülümsedi. “Kendimi hiç de fena hissetmiyorum.”</p>

  <p>Artık dumandan göz gözü görmüyordu. Richie uçmaya başladı. Daha iyi ya, diye düşündü. Dumanların ya da sislerin arasında hızla yükseldi.</p>

  <p>Artık toprağın altındaki odacıkta değillerdi. Şimdi ikisi de Çorak Yer’in ortasında duruyorlardı. Ama her şey çok farklıydı. Yapraklar yemyeşil, iri ve güzel kokuluydu. Richie dev ağaçlar sandığı şeylerin eğrelti otlan olduklarını anladı. Kenduskeag öyle sakin sakin değil, çılgınca akıyordu. Ortalık çok sıcaktı. Richie’yle Mike hiç konuşmadan acayip sarmaşıkların arasından geçtiler ve nehre doğru gittiler. Bir şeyler olacaktı... Bunu biliyorlardı.</p>

  <p>Richie, Mike’a, “Nerede olduğumuzu biliyor musun?” diye bağırdı.</p>

  <p>Mike da, “Tanrım, evet!” diye haykırdı. “Eski çağlardayız, Richie! eski çağlarda. Belki bir milyon yıl öncesine döndük! Belki de on milyon! Ama buradayız ve bir şeyler olacak.”</p>

  <p>Birdenbire havada bir titreşim başladı. Sonra titreşim müthiş bir gümbürtü halini aldı. Batıdaki bulutlar kızıla boyandı. Bu kızıllık onlara doğru yaklaştı. Gökyüzündeki şey hemen hemen bakılamayacak kadar parlaktı. Bundan etrafa yıldırımlar düşüyordu sanki.</p>

  <p>Richie, “Bu bir uzay gemisi,” diye bağırarak dizüstü çöktü. Elleriyle gözlerini yumdu. “Ah, Tanrım, bir uzay gemisi bu! Ama... yine de pek gemi değil.”</p>

  <p>Bir patlama oldu. Mike uzanarak Richie’nin elini tuttu. İkinci bir patlama daha yankılandı. Richie dehşetle Mike’a, “O!” diye haykırdı. “O!” “O!”</p>

  <p>Richie gözlerini açtı. Beverly yanına diz çökmüştü. Diğerleri de ciddi ciddi kızın arkasında duruyorlardı. Hepsinin korkmuş olduğu belliydi. Richie doğrulup oturdu, sonra da kusmaya başladı. Ama kısa bir süre sonra kendine geldi, ayağa kalkmayı bile başardı. Mike yandaki ağaca dayanmış duruyordu. Gözleri hâlâ kıpkırmızıydı. Richie onun yanına gitti.</p>

  <p>Zenci çocuk boğuk bir sesle, “Bir beyaz için başarılı sayılırsın,” diyerek bitkin bir halde onun omzuna vurdu.</p>

  <p>Richie ne diyeceğini bilemedi. Sonra çocuklara, “Bizi dışarı siz mi çıkardınız?” diye sordu.</p>

  <p>Bill, “B-ben,” dedi. “Bi-bizim mimar. Ben de ona yardım ettim. Olanca sesinizle bağırıyordunuz.”</p>

  <p>Mike mırıldandı. “Eğer hayal görmek buysa, bir daha böyle bir şey görmek istemem.”</p>

  <p>Ben’le Eddie aynı anda, “Ne oldu?” diye sordular.</p>

  <p>Richie’yle Mike bakıştılar. Sonra zenci çocuk, “Geçmişe döndük,” diye açıkladı. “Milyonlarca yıl önceye. Ve ‘O’nun gelişini gördük.”</p>

  <p>Stan, “Tanrım...” diye fısıldadı.</p>

  <p>Eddie inhalatörünü hemen ağzına soktu.</p>

  <p>Ben çok meraklanmıştı. “Uzay gemisiyle mi?”</p>

  <p>Richie’yle Mike yine birbirlerine baktılar. Sonra zenci çocuk derin bir soluk aldı. “Gökyüzünden geldi ‘O!’ dedi. “Ama uzay gemisinin içinde değildi. Meteora da benzemiyordu. Yalnız ‘O’ çok çok kötüydü. Bunu ‘O’na bakar bakmaz anlıyordu insan.”</p>

  <p>Richie de başını salladı. “O dışardan geldi... Evrenin dışından. Buraya indiği zaman koskocaman bir çukur açtı. Bir tepeyi hamura çevirdi. ‘O’, şimdi Derry’nin aşağı mahallelerinin bulunduğu yere indi.” Arkadaşlarına baktı. “Anlıyor musunuz?”</p>

  <p>Mike, “‘O’ her zaman buradaydı,” dedi. “Zamanın başlangıcından beri. İnsanlar ortaya çıkmadan önce. Buzul çağında da buradaydı. Buzların altında uyuyarak insanların gelmesini bekledi.”</p>

  <p>Richie de ekledi. “İşte şimdi bu yüzden kanalizasyon sisteminden ve borulardan yararlanıyor. ‘O’nun yolları onlar.”</p>

  <p>Stan birdenbire kısık bir sesle, “‘O’nu yakından gördünüz mü?” diye sordu.</p>

  <p>İki çocuk, hayır, der gibi başlarını salladılar.</p>

  <p>Eddie uzayan sessizlikte, “‘O’nu yenebilir miyiz?” dedi. “Öyle bir yaratığı?” Ona kimse cevap vermedi.</p>
</body>
</html>
