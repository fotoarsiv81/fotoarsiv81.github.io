<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>XVIII</h2>

  <h2 id="sigil_toc_id_46">Sapan</h2>

  <p>Richie, “Pekâlâ, Saman Yığını!" dedi. “Sıra sende. Vakit geçiyor..!"</p>

  <p>Ben başını kaldırarak duvardaki saate baktı. Evet. Gece yansı olacaktı neredeyse. Mimar, on ikiden önce bir hikâye daha, diye düşündü. Bir tek hikâye anlatacak kadar zamanımız kaldı. Sonra, “Benim de yaralarım var,99 dedi. “Hatırlıyor musunuz?"</p>

  <p>Beverly'yle Eddie, hayır, der gibi başlarını salladılar, Bill’le Richie ise, evet, der gibi. Mike sessizce oturuyordu.</p>

  <p>Ben ayağa kalkarak gömleğinin düğmelerini çözdü. Göğsünü açtı. H harfinin altında büyük bir yara izi daha vardı.</p>

  <p>Beverly elini ağzına götürdü. “Kurt Adam! O evde! Ah, Tanrım!"</p>

  <p>Ben, “Evet," diye cevap verdi. “İşin garip yanı nedir biliyor musunuz? Bu yara izi çoktan kaybolmuştu. İki gün önce tekrar ortaya çıktı."</p>

  <p>“Ellerimizdeki yaralar gibi."</p>

  <p>Ben gömleğini iliklerken Mike, “Evet," dedi. “Kurt Adam. O gün hepimiz de ‘O’nu Kurt Adam biçiminde gördük."</p>

  <p>Richie mırıldandı. “O tüylü canavar az kalsın bağırsaklarını askı gibi kullanacaktı." Gülmüyordu. Yüzü solgun ve yorgundu.</p>

  <p>Eddie birdenbire, “Seni Bill kurtardı," dedi. “Yani... hepimizi kurtaran Beverly oldu. Ama Bill..."</p>

  <p>Ben, yazara baktı. “Evet, bu doğru, Koca Bill. Yoksa mahvolmuştum."</p>

  <p>Bill boş iskemleyi işaret etti. “Stan Uris de yardım etti. Bunun bedelini de ödedi. Belki de bu yüzden öldü.99</p>

  <p>Eddie, “‘O’nunla karşılaşma fikrine dayanamadı,"dedi. Nedense aklına Eczacı Bay Keene9in astım ilacı konusunda yaptığı açıklama gelmişti. Buna rağmen astım ilacından vazgeçemedim, diye düşündü. Belki hasta olma alışkanlığımdan vazgeçmem imkânsızdı. Belki de böylesi daha iyi oldu. Hayatım bu sayede kurtuldu.</p>

  <p>Ben etrafına bakındı. “Pekâlâ... Gece yansından önce bir hikâye daha. Bill'le Richie gümüş kurşun yapmaya karar vermişlerdi. Ama kurşun yapmamız imkânsızdı. Sonunda gümüş topların daha iyi olacağını düşündük. Bende gümüş dolarlar vardı... ”</p>

  <p>Kaybedenler, 25 Temmuz 1958’de ‘O’nunla son defa karşı karşıya geldiler. Kolu alçılı Eddie de aralarındaydı.</p>

  <p>Çocuklar bir an eski evin önünde durarak yan çökük verandaya, tahtalar çakılmış pencerelere baktılar.</p>

  <p>Beverly’nin elinde sapanla küçük bir kutu vardı. İki gümüş topu buna koymuşlardı, Kız, ev pis pis kokuyor, diye düşündü. Bunu durduğum yerden hissediyorum.</p>

  <p>Stan, “Pencereler gözlere benziyor,” dedi kendi kendine. Cebindeki kuşlarla ilgili kitaba dokundu. Bunu her yere götürüyordu. “Pis ve kör gözlere.”</p>

  <p>Beverly, “Haydi girelim.” diye mırıldandı. Sesi titriyordu. “Yoksa korkup kaçacağım...” Gümüş toplardan birini sapana yerleştirdi.</p>

  <p>Sessizce verandaya doğru gittiler. Önce Bill alttan sürünerek, kırık pencereden bodruma girdi. Onu diğerleri izledi. Çocuklar bir an çevrelerine bakındılar. Sonra Bill merdivene doğru gitti. Orada bir an durarak ayağıyla bir şeyi itti. Beyaz bir palyaço eldiveni! Toza bulanmıştı. Bill, “Y-y-yukarı çıkalım,” dedi.</p>

  <p>Sessizce basamaklardan çıkarak kirli mutfağa girdiler. Pis pis kokuyordu burası da.</p>

  <p>Bill kapıyı itti. Holden geçip bir odaya girdiler. İçerisi pek geniş, tavan da çok yüksekti. Ben, oysa ev dışarıdan pek küçük duruyordu, diye düşündü.</p>

  <p>Sonra kafasının içinde bir ses, “Ah, ama o dışardayken öyleydi,” dedi. “Dışardan her şey, olduğundan daha küçük gözükür. Öyle değil mi, Ben?” Çocuk, Pennywise’ın sesini duyduğunu anlayarak uyuştu. Sonrada, “Def ol...” diye fısıldadı.</p>

  <p>Tekrar hole çıktılar. Ama burası da birdenbire değişti. Tavan hızla yükseldi, kapılar da buna uyarak uzadılar.</p>

  <p>Stan haykırarak elleriyle gözlerini kapattı.</p>

  <p>Bill, “B-bu gerçek değil!” diye bağırdı.</p>

  <p>“Gerçek!” Stan yumruklarını gözlerine bastırmıştı. “Bu gerçek. Bunu sen de biliyorsun. Tanrım, ben çıldırıyorum...”</p>

  <p>Bill olanca sesiyle haykırdı. “B-B-BAKIN!” Eğildi, sonra tüm gücüyle sıçradı. Yumruğu hiçbir şeye değmedi ama bir çatırtı oldu. Sıvalar döküldü. Hol hemen eski halini aldı. Bill kanayan elini tutarak arkadaşlarına baktı. “G-gerçek değil. S-sahte bu. M-maskeler gibi.”</p>

  <p>Stan ifadesiz bir sesle, “Belki senin için öyle,” dedi. “Ben bunu yapsaydım, hiçbir şey olmazdı. Çünkü., senin kardeşin öldü. Bir amacın var... Benimse hiçbir şeyim yok.” Paniği diğerlerine de geçmek üzereydi. “Bir silahım bile...”</p>

  <p>Bill çocuğun kolundan sıkıca tuttu. “H-hayır var! Kuş kitabını unutma.” Stan’in cebindeki kitabı kaparak ona uzattı. “Ku-kuşların var.”</p>

  <p>Stan kitabı alarak boş gözlerle Bill’e baktı. Yanaklarında yaşlar ışıldıyordu. “Kuşlar bir işe yarayacak mı?”</p>

  <p>Beverly, “Su deposunda yaramadılar mı?” diye sordu.</p>

  <p>Stan ona kararsız bakışlarla baktı.</p>

  <p>Richie çocuğun omzuna vurdu. “Haydi gel, Erkek Stan. Sen erkek misin, yoksa fare mi?”</p>

  <p>Stan titrek bir sesle, “Erkek olmalıyım,” diyerek gözlerini sildi.</p>

  <p>“H-haydi...” Bill ilerleyip dipteki kapıyı açtı. Banyoydu burası. Beyaz porselen parçalan her yana saçılmıştı.</p>

  <p>Klozet patlamıştı anlaşılan. Bill’le Beverly içeri girdiler, diğerleri de onları izledi. Ben, patlama pek korkunçmuş anlaşılan, diye düşünüyordu.</p>

  <p>Banyonun duvarlarına geçirilmiş olan güllü kâğıt delik deşikti. Porselen parçacıkları yapmıştı bunu. Yanda eski bir küvet vardı.</p>

  <p>Bill klozetin bulunduğu yerdeki deliğe doğru gitti. Richie telaşla, “Oraya fazla yaklaşma, Koca Bill!” diye bağırdı. Çocuk deliğe baktı, sonra da arkadaşlarına döndü.</p>

  <p>“Aşağıdan tulumba s-sesi geliyor. Ç-Çorak Yer’de olduğu gibi.”</p>

  <p>Beverly, Bill’e yaklaştı. Bende. Evet, aşağıdan bir gürültü geliyordu. Sanki orada canlı bir şey vardı.</p>

  <p>“‘O’ b-buradan ç-çıkıyor,” Bill’in rengi uçuktu ama gözleri heyecanla parlıyordu. “O g-gün de buradan çıktı.”</p>

  <p>Richie başını salladı. “Öyle. Biz bodrumdaydık. ‘CT buradan çıktı, aşağı indi. Tek yolu buydu.”</p>

  <p>Beverly sordu. “Klozeti ‘O’ mu parçaladı!”</p>

  <p>Bill ciddi ciddi, “A-acelesi v-vardı sanırım,” dedi.</p>

  <p>Ben borunun içine baktı. Doksan santim enindeydi. Maden kuyusu kadar da karanlıktı. O tempolu homurtu onları ipnotize edecekmiş gibi yükseliyordu. Sonra Ben birdenbire gördü! Gözleriyle değil, kafasıyla. ‘O’ geliyordu. Hem de bir ekspres hızıyla. Karanlık boruyu dolduruyordu. Ve kendi gerçek biçimindeydi. Her ne idiyse! Ama karşılarına dikildiği zaman kafalarındaki düşüncelere göre bir biçime girecekti. ‘O’, toprağın altındaki karanlık yerinden çıkmış geliyordu. Sarımsı, yeşil gözleri vahşice parlıyordu. ‘O’ geliyordu!</p>

  <p>Sonra Ben, ‘O’nun karanlıkta kıvılcımlar gibi parlayan gözlerini gördü. Borunun kırık ağzından pis bir koku çevreye yayıldı. Ben öksürerek, öğürerek geriledi.</p>

  <p>“Geliyor!” diye haykırdı. “Bill‘O’nu gördüm! ‘O’ geliyor!”</p>

  <p>Beverly sapanı kaldırdı. “İyi.”</p>

  <p>Borudan bir şey fırladı. Gümüşlü turunculu bir şey. Ben ‘O’nu gördü ama kafası yaratığın biçimini kavrayamadı.</p>

  <p>Sonra Richie sendeleyerek geriledi. Yüzünde dehşet vardı. Durmadan, “Kurt Adam,” diye bağırıyordu. “Bill, Kurt Adam! Kurt Adam!” Birdenbire ‘O’, Ben için de Kurt Adam halini aldı. Diğerleri için de.</p>

  <p>Kurt Adam kıllı ayaklanın yere dayayarak durdu. Korkunç suratında yeşil gözleri vahşice parlıyordu. Dişlerinin arasından sarımı beyaz köpükler akıyordu. Kulakları sağır edecek bir biçimde homurdanarak pençesini Beverly’ye doğru Uzattı. Lise ceketinin kolu yukarıya doğru sıyrıldı. Ben kızı bluzundan yakaladığı gibi geri çekti. ‘O’nun pençesi kızın bir saniye önce durduğu yere indi. Beverly duvara dayandı kaldı. Kutudaki gümüş top havaya fırladı. Ama neyse ki Mike onu çabucak yakaladı. Beverly’ye geri vererek, “Vur onu, bebek,” dedi. Sesi çok sakindi. “Onu hemen vur.” Kurt Adamın uluması bir kahkaha halini aldı. Bill dönmüş kıza bakarken yaratık da ona saldırdı. Ben çocuğu itti. Bill yere yuvarlandı. Richie haykırdı. “Vur ‘O’nu, Bev! Tanrı aşkına vur ‘O’nu!”</p>

  <p>Kurt Adam tekrar atıldı. ‘O’, grubun liderinin kim olduğunu çok iyi biliyordu. Onun için de Bill’in peşindeydi. Beverly lastiği çekti ve bıraktı. Gümüş top uçtu. ‘O’nun yanından geçerek duvarda bir delik açtı. Bill tiz bir sesle küfretti. Kollarına porselen parçacıkları batmıştı. Yaralan kanıyordu.</p>

  <p>Kurt Adam başını çevirerek ışıltılı yeşil gözleriyle Beverly’yi inceledi. Kız, Mike’ın tuttuğu gümüş topu cebine atmıştı. Şimdi bunu çıkarmaya çalışıyordu. Sonunda topu yakaladı. O sırada Ben düşünmeden Beverly’nin önüne geçti. Kurt Adam çocuğa saldırdı. Ben yaratığa doğru kör gibi uzandı. Tepkilerinin arasında dehşete yer yoktu. Bunun yerine öfke ve şaşkınlık duyuyordu. Sanki zaman birdenbire durmuştu. Elleri yaratığın kıllarına takıldı. Çocuk, postu... diye düşündü. ‘O’nun postu... ‘O’nun kurda benzeyen kafasını bütün gücüyle itti. Ama bunun yaran olmadı. Ben sendeleyerek gerilemeseydi ‘O’ dişleriyle gırtlağını parçalayacaktı.</p>

  <p>‘O’, yeşilimsi sarı gözleri alev alev yanarak yaklaştı. Her soluk alışında homurdanıyordu. Lağım ve başka bir şey daha kokuyordu. ‘O’, iri pençelerinden birini kaldırdı. Ben yana kaçtı. ‘O’nun sivri tırnakları duvardaki kâğıtları yırttı. Çocuk Richie’nin bir şeyler haykırdığını belli belirsiz duyuyordu. Eddie, Beverly’ye, “Vur ‘O’nu!” diye bağırıyordu. “Vur ‘O’nu!” Ama kız vurmuyordu. Beverly bir tek şansları olduğunu biliyordu. Ve bu kez, yaratığın can alacak yerinden vurmak niyetindeydi. Birdenbire sakinleşmişti. Son derecede soğukkanlıydı. Derin bir soluk aldı.</p>

  <p>Kurt Adam tekrar pençelerini indirdi. Ben eğilerek kaçmaya çalıştı. Ama ‘O’ çocuğu yakaladığı gibi kendisine çekti, ağzını açtı.</p>

  <p>“Aşağılık hayvan!” Ben başparmağını ‘O’nun gözüne soktu. Yaratık can acısıyla kükredi. Sonra pençesini çocuğun karnına indirdi. Ben’in yarasından kanlar fışkırarak pantolonuna, ayakkabılarına ve yere sıçradı. Kurt Adam çocuğu kaldırdığı gibi küvete attı, sonra da döndü, yeniden Bill’e saldırdı. Çocuk ayağa kalkmış, sırtını duvara dayamıştı. Gözlerini ‘O’ndan ayırmıyordu.</p>

  <p>Richie tekrar haykırdı. “Vur onu, Beverly!”</p>

  <p>Kız, “Tamam, Richie,” dedi. Lastiği gerdi ve bıraktı. Elleri hiç titremiyordu.</p>

  <p>Ben bir an, Beverly, bu sefer de vuramazsan, diye düşündü... “Hepimiz ölürüz. İçinden çıkamadığım bu pis küvette ölmek istemiyorum. Ama Beverly ıskalamadı bu kez. ‘O’nun burnunda birdenbire bir delik açıldı. Kız yaratığın gözüne nişan almış, ama top burnuna gelmişti.</p>

  <p>‘O’, şaşkınlık, can acısı, korku ve öfkeyle bağırdı. Hemen hemen insanınkini andıran sesi kulakları sağır edecek gibiydi. Ben’in kulakları çınladı. Sonra ‘O’nun burnundaki yaradan kanlar fışkırmaya başladı. Bill’in yüzüne ve saçlarına geldi bu kanlar. Ben deli gibi, bu önemli değil, Bill, diye düşündü. Buradan çıktığımız zaman kimse o kanları göremeyecek. Tabii eğer çıkabilirsek...</p>

  <p>Bill’le Beverly, Kurt Adama doğru gittiler. Richie çıldırmış gibi bağırıyordu. ‘O’nu tekrar vur, Beverly! Çabuk!”</p>

  <p>Ben kendi kendine, “Gümüş top kalmadı ki,” dedi. “Beverly ‘O’nu neyle vuracak?” Ama sonra Beverly’ye baktı ve durumu anladı. Kız sanki sapana yeni bir gümüş top yerleştirmiş gibi lastiği ağır ağır germeye başlamıştı.</p>

  <p>Ben, “Öldür ‘O’nu,” diye bağırdı. Her tarafı kan içindeydi çocuğun. Yarasının ağır olup olmadığını bile bilmiyordu.</p>

  <p>Kurt Adam yeşilimsi gözleriyle onlara baktı. Şimdi gözlerinde yalnızca acı değil, kararsızlık da vardı.</p>

  <p>Bill gülümsedi. “İşe kardeşimle başlamayacaktın. Bu aşağılık hayvanı cehenneme yolla, Beverly!”</p>

  <p>‘O’nun bakışlarındaki kararsızlık kayboldu. Yaratık ‘O’nu gerçekten öldüreceklerine inandı. Döndü. Biçimi birdenbire değişti. Adeta akarcasına boruya doğru gitti. Girerken de, “Hepinizi öldüreceğim!” diye haykırdı. “Hepinizi... Hepinizi...” Sonra ses kesildi.</p>

  <p>‘O’ gitmiş, yerini derin bir sessizlik almıştı.</p>

  <p>Bill, “B-buradan hemen gitmeliyiz,” diyerek küvete yaklaştı. Ben’in ellerinden birini tuttu. “R-R-Richie, bana yardım et.” Richie ona katıldı. Sonra da Stan’le Mike. Dördü Ben’i küvetten çıkarmayı başardılar.</p>

  <p>Eddie, Beverly’ye yaklaşarak sağlam kolunu beceriksiz bir tavırla kızın omzuna attı. “Harikaydın!” Beverly birdenbire ağlamaya başladı.</p>

  <p>Ben sendeleyerek bir iki adım attı. Yere yuvarlanmamak için duvara dayandı. Başı dönüyor, midesi bulanıyordu. Sonra Bill güçlü kolunu onun eline doladı. Ben rahatladı, Bill, “Yaran a-ağır mı, S-Saman Yığını?” diye sordu.</p>

  <p>Ben kendini zorlayarak karnına baktı. Bağırsaklarının dışarı sarktığını sanıyordu. Ama sonra kanın hemen hemen durmuş olduğunu fark etti. Kurt Adam karnında uzun ve derin bir yara açmıştı. Ama yara öldürücü değildi.</p>

  <p>Richie yaklaştı. “‘O’ neredeyse bağırsaklarını askı olarak kullanacaktı, Saman Yığını. Bunun farkında mısın?”</p>

  <p>Ben, “Hem de nasıl!” dedi. Richie’yle bir an birbirlerine baktılar, sonra da deli gibi gülmeye başladılar. Richie, Ben’e sarılarak onun sırtına vurdu. “‘O’nu yendik, Saman Yığını! Yendik!”</p>

  <p>Bill sert bir tavırla, “‘O’nu y-yenmedik,” dedi. “ Y-yalnızca şansımız yardım etti. O geri dönmeye karar vermeden h-hemen buradan gidelim.” Mike sordu. “Nereye gideceğiz?”</p>

  <p>Bill, “Ç-Çorak Yer’e,” dedi.</p>

  <p>Beverly de yaklaştı. “Kulübe mi?”</p>

  <p>Bill, evet, der gibi başını salladı “H-haydi gidelim. S-Sizi bilmem ama, çocuklar, bu kadarı bana yetti. Bir gün için yeterli bu.”</p>

  <p>Bir saat sonra kulüpteydiler. Pencereyi ve kapağı açmışlardı. Fazla konuşmuyor, derin derin düşünüyorlardı. Richie’yle Beverly sigara içiyorlardı. Eddie zaman zaman inhalatörünü kullanıyordu. Mike birkaç defa aksırdı ve özür diledi. “Galiba soğuk aldım.”</p>

  <p>Ben, Neibolt Sokağındaki olayın bir rüyaya dönüşmesini bekliyordu. “İnsan kâbus görür ve inleyerek, terleyerek uyanır. Ama beş dakika sonra ne gördüğünü bile hatırlamaz.” Ancak öyle olmadı. Bodruma girdikleri andan, Bill’in çıkabilmeleri için mutfak pencerelerinden birini bir iskemleyle kırmasına kadar olan her şeyi, bütün ayrıntılarıyla hatırlıyordu.</p>

  <p>Sonunda Beverly, “Şimdi ne olacak, Bill?” diye sordu.</p>

  <p>“B i-bilmiyorum...”</p>

  <p>“Bu olay henüz sona ermedi, değil mi?”</p>

  <p>Bill başını salladı. “E-ermedi.”</p>

  <p>Ben, “‘O’ şimdi bizi öldürmeyi her zamankinden daha fazla isteyecek,” dedi.</p>

  <p>Beverly ona baktı. “Yeniden gümüş top mu yapılacak?” Ben kızla göz göze gelmemeye çalıştı.</p>

  <p>Seni seviyorum, Beverly, diye düşünüyordu... Bunu benden alma. Bill de, bütün dünya da senin olsun. Sadece seni sevmeme izin ver. Bu yeterli olur. Sonra, Bilmiyorum... dedi, Bunu yapabiliriz ama... Omzunu silkti. Sonra da Beverly’ye bakarak, güç, diye düşündü. Güç... Artık kızı inceleyebiliyordu. Çünkü Beverly’yle Bill birbirlerine bakıyorlardı. Bir an oldu bu. Ama süre Ben’e çok uzun geldi.</p>

  <p>Çocuk, her şey güçle ilgili, diye düşündü. Ben Beverly Marsh’a âşığım. O yüzden Bev benden güçlü. Beverly, Bill Denbrough’yu seviyor. Bu yüzden de Koca Bill ondan daha güçlü durumda. Ama galiba... Bill de kızı sevmeye başlıyor. O zaman Beverly çok geçmeden Bill’den daha güçlü olacak.”</p>

  <p>“Ben?” Beverly tekrar ona dönmüştü. “Ne o? Kedi dilini mi kaptı?”</p>

  <p>“Ha... Hayır. Gücü düşünüyordum. Gümüş topların gücünü.”</p>

  <p>Bill onu dikkatle süzdü.</p>

  <p>Ben ekledi. “O gücün nereden geldiğini düşünüyordum.”</p>

  <p>Bill, “B-bu...” diye başladı, sonra da sustu. Yüzünde düşünceli, dalgın bir ifade belirdi.</p>

  <p>Beverly ayağa kalktı. “Benim artık gitmem gerekiyor. Yarın buluşuyor muyuz?”</p>

  <p>Stan, “Tabii,” dedi. “Yarın buraya gel. Eddie’nin öbür kolunu da kıracağız.”</p>

  <p>Hepsi de güldüler. Eddie inhalatörünü Stan’a fırlatacakmış gibi yaptı.</p>

  <p>Beverly, “Hoşçakalın,” diye gülümseyerek delikten çıktı.</p>

  <p>Ben, Bill’e baktı. Çocuğun yüzünde hâlâ o düşünceli ifade vardı. Ben arkadaşının ne düşündüğünü biliyordu. Ondan sonraki günlerde kendisi de aynı şeyi düşünecekti. Ama her zaman değil. Ne de olsa, dünya harikalarla doluydu.</p>

  <p>Ama Ben zaman zaman, kendi kendine, “Böyle bir güç nereden geliyor?” diye soracaktı. “Gümüşün gücü... Kurşunun gücü... Herhangi bir güç? İnsan nasıl güçlü olur? Bu gücü nasıl kullanır?”</p>

  <p>Çocuğa hayatları bu sorulara bağlıymış gibi gelecekti. Ben bir gece uykuya dalarken başka bir soru daha olduğunu düşünecekti. Belki de bir tek soru. ‘O’nun gerçek bir biçimi vardı. Ben bunu görür gibi olmuştu. Bu biçimi görmek, ‘O’nun sırrını öğrenmek demekti. Aynı şey, güç içinde de söylenebilir miydi? Belki... Sonuçta güç de ‘O’ gibi biçimini değiştirmiyor muydu? Zaten güç denilen şey neydi?</p>

  <p>Ondan sonraki iki hafta pek önemli bir şey olmadı.</p>
</body>
</html>
