<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>XXII</h2>

  <h2 id="sigil_toc_id_78">Chüd Ayini</h2>

  <h3 id="sigil_toc_id_79" style="text-align: right;">'O’NUN İNİNDE / 1958</h3>

  <p>Dev kara örümcek ağından onlara doğru inerken, çocukların bir arada kalmalarını Bill sağladı. Örümceğin yarattığı pis kokulu rüzgâr, arkadaşlarının saçlarını uçuşturuyordu. Stan bir bebek gibi bağırıyordu. Kahverengi gözleri yuvalarından uğramıştı. Ben ağır ağır geriledi ve sonunda şişman poposu duvara dayandı. Soğuk alevlerin pantolonunu yaktığını fark ederek <span style="text-indent: 1em;">tekrar duvardan uzaklaştı. Ama sanki rüyadaymış gibiydi. Bütün bunlar gerçek olamazdı. Dünyanın en korkunç kâbusuydu bu. Ben ellerini kaldıramıyordu. Sanki ellerine ağırlıklar bağlanmıştı.</span></p>

  <p>Richie gözlerini ağdan alamıyordu. Orada ipek gibi tellerle sarılmış cesetler vardı. Yan yenmiş çürümüş ölüler. Richie tavana yakın bir yerden sarkan ölüyü, kaybolduğu söylenen Edward Corcoran’a benzetti.</p>

  <p>Beverly’le Mike birbirlerine sarılmışlardı. Felce uğramış gibi, yere inmiş olan örümceğin onlara doğru gelişini seyrediyorlardı.</p>

  <p>Bill dönerek çocuklara baktı. Saçları alnına yapışmıştı, gözleri alev alev yanıyordu. Sonra inanılmayacak bir biçimde ‘O’na doğru gitti. Yumruklarını sıkmıştı.</p>

  <p>“S-s-sen kardeşimi öldürdün!”</p>

  <p>Beverly, Mike’ın kollarından kurtularak Bill’e doğru koştu. “Yapma, Bill!” Sonra da örümceğe bağırdı. “Ona dokunma!”</p>

  <p>Ben, Tanrım! Beverly, diye düşündü. Sonra o da koşmaya başladı. Göbeği sağa sola sallanıyordu. Eddie’nin tam solunda olduğunu, inhalatörünü kaldırdığını hayal meyal fark etti.</p>

  <p>Sonra ‘O’ Bill’in karşısında adeta şahlandı. Gölgesi çocuğun üzerine düştü. Ayakları havada sallanıyordu. Ben Beverly’yi omzundan tutmaya çalıştı ama eli kaydı. Kız ona döndü. “Bill’e yardım et!”</p>

  <p>Ben haykırdı. “Nasıl?” Örümceğe doğru döndü. ‘O’nun heyecanlı miyavlamasını duydu. Yaratığın hiç yaşlanmayan, kötü gözlerine baktı. Ve bu şeklin arkasında gizlenen şeyi gördü. Bu şey örümcekten de korkunçtu. Çılgınca bir ışıktan oluşan bir şeydi bu. Ben’in cesareti kırıldı. Ama ondan yardım etmesini Beverly istemişti. Beverly! Ve Ben kıza âşıktı.</p>

  <p>Ben, “Kahretsin!” diye haykırdı. “Bill’i bırak!”</p>

  <p>Bir dakika sonra biri sırtına vurdu. Ben az kalsın yere devriliyordu. Richie’ydi bu. Çocuk deli gibi gülüyor, yanaklarından yaşlar akıyordu. “‘O’nu yakalayalım, Saman Yığını! Bu dişiyi! Chüd! Chüd!”</p>

  <p>Ben aptal aptal, “Dişi mi?” dedi kendi kendine. “Richie, ‘Dişi,’ mi dedi?” Sonra sordu. “Peki ama Chüd nedir?”</p>

  <p>“Ne bileyim ben?” Richie, ‘O’nun bölgesinde duran Bill’e doğru atıldı.</p>

  <p>‘O’, arka ayaklarının üzerine oturmuş gibiydi. Ön ayaklarını Bill’in hemen yukarısında, havada sallıyordu. S tan Uris kendisini zorlayarak yaklaştı. Bill başını kaldırmış ‘O’na bakıyordu. Mavi gözlerini ‘O’nun insanlıkla ilgisi olmayan kızıl gözlerine dikmişti. Bu gözlerden o korkunç ölüm ışığı saçılıyordu. Stan durakladı. Chüd ayini her neyse, artık başladığını anlamıştı.</p>

  <h3 id="sigil_toc_id_80" style="text-align: right;">BİLL BOŞLUKTA / DAHA ÖNCE</h3>

  <p>“Kimsin ve neden bana geldin ?”</p>

  <p>“Ben Bill Denbrough’yum. Kim olduğumu ve buraya neden geldiğimi biliyorsun. Kardeşimi öldürdün. Ben de seni öldürmek için geldim. Yanlış çocuğu seçtin, dişi köpek!”</p>

  <p>“Ben ölümsüzüm. Dünyalan yerim ben. ”</p>

  <p>“Öyle mi? Eh, öyleyse son yemeğini yedin.”</p>

  <p>“Senin gücün yok. Asıl güç bende. Gücümü hissediyor musun, yumurcak? Gücümü hisset de ondan sonra beni öldürmekten söz et. Beni gördüğünü mü sanıyorsun? Sen ancak kafanın izin verdiği şeyi görebilirsin. Asıl ‘Ben’i mi görmek istiyorsun? Gel, o halde! Gel, yumurcak! Gel!” Bill sanki biri kendisini havaya kaldırıp ‘O’nun ininde başka bir tarafa fırlatmış gibi bir duyguya kapıldı. Kendi kendine sessizce, “Bu bir hayal!” diye bağırdı. “Vücudum yine eski yerinde. Örümcekle göz göze duruyorum. Cesur ol, Bill. Bu yalnızca kafanın bir oyunu. ” Bill ileride, karanlıkların arasında iri bir varlığın bulunduğunu hissetti. Korku değil, müthiş bir huşu duydu. Bu güç ‘O’nu cüceleştiriyordu. Bill ancak, sen neysen, diye düşünebildi. Benim çok küçük olduğumu unutma. Lütfen, lütfen...</p>

  <p>Sonra dev bir kaplumbağa gördü. Kabuğu renk renkti. Gözleri şefkat doluydu. Bill bu kaplumbağanın, ölümsüz olduğunu iddia eden ‘O’ndan daha yaşlı olduğunu düşündü.</p>

  <p>“Sen kimsin?”</p>

  <p>“Ben kaplumbağayım, oğlum. Evreni ben yarattım ama lütfen beni suçlama. O sırada kamım ağrıyordu. ”</p>

  <p>“Bana yardım et! Lütfen yardım et!”</p>

  <p>“Böyle olaylarda taraf tutmam.”</p>

  <p>“Kardeşim.”</p>

  <p>“‘O’nun makro-evrende kendi yeri var. Enerji ölümsüzdür. Senin gibi bir çocuğun bile bunu anlaması gerekir. ”</p>

  <p>“Lütfen bana yardım et. Diğerleri için...”</p>

  <p>“Sen kendi kendine yardım etmelisin, oğlum. ”</p>

  <p>“Ama nasıl? Lütfen bunu bana söyle. Nasıl? NASIL? Lütfen... Sen iyisin. İyi olduğunu hissediyor ve buna inanıyorum. Sana yalvarıyorum. Bana yardım etmez misin?”</p>

  <p>“Sen ne gerektiğini zaten biliyorsun. Şimdi sadece Chüd ve arkadaşların var.”</p>

  <p>“Lütfen, lütfen...”</p>

  <p>“Oğlum, hayal gördüğüne kendi kendini inandırmalısın. ”</p>

  <p>Bill kaplumbağanın sesinin hafiflediğini fark etti. Çocuğu bu karanlık boşluğa atan ‘O’nun sevinçli, anlamsız sesi daha baskın olmaya başlıyordu. “Burayı nasıl buldun, küçük dostum? Hoşuna gitti mi? Tempo nasıl? Buna uyarak dans edebilir misin? Dostum kaplumbağayla tanışmak seni memnun etti mi? O ahmağın yıllar önce öldüğünü sanıyordum. Bir işe yaramadığına göre ölmesi daha iyi olurdu. Sen onun sana yardım edebileceğini mi sandın?”</p>

  <p>“O k-k-kimseye... ”</p>

  <p>“Saçmalayıp durma! Zaman az. Konuşabilirken konuşalım. Bana kendini anlat, küçük dostum... Söyle, bu karanlık ve soğuk hoşuna gidiyor mu? Dışarının ötesindeki ‘hiç’i dolaştığın için seviniyor musun? Bulunduğun yere gelinceye kadar bekle, küçük dostum. O ölüm ışıklarını görmeyi bekle. Onlara bakacak ve çıldıracaksın... Ama yaşayacak, yaşayacak, yaşayacaksın... Onların içinde... Benim içimde...” ‘O’, iğrenç bir kahkaha attı.</p>

  <p>Bill, “Neden ‘O’nun çoğu sözlerinin yalan olduğunu düşünüyorum diye kendi kendisine sordu. “Kaplumbağa sadece Chüd’ün varolduğunu söyledi. Sonra...” Bill derin bir soluk alarak haykırdı. “Bütün bunlar hayal! Hayal! Bırak beni!”</p>

  <p>‘O’, öfke ve hayal kırıklığıyla haykırdı. Ama bu çığlığında korku ve acı da vardı.</p>

  <p>Bill, “Beni geri götür,”dedi. “Sana emrediyorum.”</p>

  <p>‘O’ yine bağırdı. Can acısının arttığı anlaşılıyordu. Ama ‘O’ yinede Bill’i itmeye, onu ortadan kaldırmaya çalıştı.</p>

  <p>(“Chüd, Chüd, cesur ve kararlı ol. Kardeşini, arkadaşlarını koru. İnandığın her şeye yine inan. Annenle babanın seni tekrar seveceklerine de. Cesaretle davranabileceğine de. Artık ‘Kaybedenler’ olmayacak. Yerin altındaki bir deliğe saklanarak oradan, ‘Kulüp,’ diye söz etmeyeceksiniz. Artık Georgie’nin odasına girerek onu kurtaramadığın için ağlamayacaksın”)</p>

  <p>Bill birdenbire karanlıkta sevinç ve şaşkınlıkla gülmeye başladı. “Ben bütün bunlara inanıyorum!” diye haykırdı.</p>

  <p>Birden kaplumbağanın sesini duydu. “Fena değil, evlat. Ama artık işi bitir. ‘O’nun kaçmasına izin verme. Enerji dağılır. On birindeyken yapabildiğin bir şeyi ilerde bir daha başaramazsın.”Kaplumbağanın sesi hafifledi, hafifledi.</p>

  <p>Bill karanlıklarda hızla uçtu. Her taraf kapkaranlıktı. Işıklı ay-balonları da kaybolmuştu. ‘O’, haykırıyor, haykırıyordu. “Bırak beni! Bırak beni! Gideceğim, bir daha gelmeyeceğim! Beni bırak! Canım yanıyor! CANIM YANIYOR!”</p>

  <p>Sonra Bill kendini birdenbire vücudunun içinde buldu. ‘O’nun karşısındaydı. Richie’yle Ben de iki yanında duruyorlardı. Örümcek eğilip bükülerek dönüyor, kaba, kıllı bacakları yeri dövüyordu. İğnesinden zehir akıyordu. ‘O’ ölüm acısıyla haykırıyordu. Daha doğrusu Bill öyle sandı.</p>

  <p>Çocuk düşünmeden örümcek ağının tellerinden birine uzandı. Eli birdenbire uyuştu.</p>

  <p>Ben, “Dokunma, Bill,” diye bağırdı. Bill hızla elini çekti. “Avucunun derisi kalkarak kanamaya başladı. Ama çocuk buna aldırmadı bile. Gözlerini örümceğe dikmişti.</p>

  <p>‘O’, ininin derinliklerine doğru gidiyordu. Geride kara kanından oluşan gölcükler kalıyordu. Bill’le karşı karşıya geldikleri zaman ‘O’nun içinde on, yirmi, hatta yüz patlama olmuştu.</p>

  <p>Bill, “Örümcek?” diye haykırdı. “Nereye kayboldu o?” ‘O’nun acıyla miyavlayıp inlediğini kafasının içinde duyuyordu. Çocuk belirsiz bir biçimde, örümceğin az önce kendisini attığı o karanlık yere gittiğini sezdi.</p>

  <p>Richie bağırdı. “Tanrım!” Işıklar! Işıklar sönüyor! Ne oldu, Bill? Sen nereye gittin? Öldüğünü sandık.”</p>

  <p>Aynı anda Stan’in çığlığı etrafta yankılandı. Bill sönükleşen ışıkta örümcek ağından bir parçanın çocuğun omzuna düşmüş olduğunu fark etti. Bill kımıldayamadan, Mike, Stan’in üzerine doğru atıldı. Çocuğu yere devirdi. Stan’in gömleğinin bir parçası ağa yapışıp kaldı.</p>

  <p>Ben onlara, “Geri çekilin,” diye bağırdı. “Uzaklaşın. Ağ aşağıya iniyor.” Beverly’yi elinden tutarak çocuklara göre yapılmış o kapıya doğru çekti. Stan ayağa kalkarak sersem sersem etrafına bakındı. Sonra Eddie’nin kolunu yakaladı. İki arkadaş Beverly’le Ben’e doğru gittiler. Birbirlerine yardım ediyorlar, loş ışıkta hayaletlere benziyorlardı. Yukarda örümceğin ağı parçalanıyordu. Mike Hanlon daha sonra lise futbol maçlarında da yapacağı gibi zikzaklar çizerek koştu. Richie de ona katıldı. Çocuğun saçları dimdik olmuştu ama gülüp duruyordu. Işık daha da sönükleşti.</p>

  <p>Mike, “Bill, ” diye seslendi. “Haydi gel. Buradan gidelim.”</p>

  <p>Bill olanca sesiyle bağırdı. “Ya ‘O’ ölmediyse? ‘O’nun peşinden gitmeliyiz, Mike! Emin olmalıyız!”</p>

  <p>Ağın bir parçası üzerine doğru inerken Mike onu kolundan çekti. Eddie de yanlarına gelerek, “‘O’ öldü,” dedi. Düşen ağ parçalan kolundaki alçıyı yer yer yakmıştı. “‘O’nu duydum. Ölüyordu ‘O’. Bundan eminim.” Richie birdenbire Bill’e sarılarak onun sırtını yumruklamaya başladı. “Ben de ‘O’nu duydum! ‘O’ ölüyordu, Koca Bill. Ölüyordu... Ve sen artık kekelemiyorsun. Hiç kekelemiyorsun. Bu nasıl oldu?”</p>

  <p>Bill’in başı dönüyor, kulaklarında kaplumbağanın son sözleri yankılanıyordu. “Ama emin olmalıyız...”</p>

  <p>İçerisi iyice karanlıklaşmıştı. Bill bir an yine de Beverly’nin suratında kuşku olduğunu gördü. Stan’in gözlerinde de. İğrenç ağın parçalan hâlâ yere düşüyordu.</p>

  <h3 id="sigil_toc_id_81" style="text-align: right;">BILL BOŞLUKTA / DAHA SONRA</h3>

  <p>“Eh, işte yine buradasın, küçük dostum. Ama saçlarına ne oldu? Kafan bilardo topuna dönmüş. Yazık. İnsani arın hayatları ne kadar kısa, ne kadar acıklı!”</p>

  <p>Ben yine Bill Denbrough’yum. Sen kardeşimi öldürdün. Stan’i de. Mike’ı öldürtmeye kalktın. Bak sana bir şey söyleyeceğim. Bu sefer bu işi tamamlamadan gitmeye niyetim yok. ”</p>

  <p>“Kaplumbağa aptaldı. Yalan söyleyemeyecek kadar aptal. Sana söylediği doğruydu, küçük dostum... İnsan bu işi yalnızca bir kere yapabilir. O sefer beni yaraladın. Beni gafil avladın. Ama bu bir daha asla olmayacak. Seni geriye ben çağırdım. Ben...”</p>

  <p>“Evet, sen çağırdın! Ama bu işi yalnız kendin yaptın sanma. ”</p>

  <p>“Şu dostun kaplumbağa... Birkaç yıl önce öldü o. İhtiyar budala, kabuğunun içine kustu. Bir iki evren yutarak boğuldu. Ne acıklı, değil mi? Tam o sırada sen de birdenbire yazı yazamaz oldun. Herhalde kaplumbağanın öldüğünü sezdiğin için, küçük dostum. ”</p>

  <p>“Bu sözüne de inanmıyorum. ”</p>

  <p>“Ah, bana inanacaksın, inanacaksın... Görürsün. Bu sefer her şeyi görmeni istiyorum, küçük dostum. Ölüm ışıklarını da. ”</p>

  <p>Bill, ‘O’nun sesinin yükseldiğini fark etti ve yaratığın ne kadar öfkeli olduğunu anladı. Dehşete kapıldı. O eski çocuksu inanca sıkıca sarılmaya çalıştı. Aynı zamanda ‘O’nun sözlerindeki öldürücü gerçeği de anladı. ‘O’ yıllar önce gafil avlanmıştı. Ama bu sefer ‘O’ hazırdı...</p>

  <p>Bill kendi öfkesini hissetti ve gözlerini ‘O’ninkilere dikti. ‘O’nun eski yaralarını sezdi, gerçekten çok sarsılmış olduğunu görebildi.</p>

  <p>Aynı anda ‘O’, Bill’i karanlıklara doğru fırlattı.</p>

  <h3 id="sigil_toc_id_82">RICHIE</h3>

  <p>Diğer dördü olanları felce uğramış gibi seyrediyorlardı. Eski sahnenin tıpkısıydı bu. Bill’i yakalayarak yutmaya hazırlanıyormuş gibi gözüken örümcek birdenbire hareketsiz kaldı. Bill’in gözleri ‘O’nun yakut gözlerine dikildi. Diğerleri Bill’le ‘O’nun arasında bir irade savaşının başladığını anladılar.</p>

  <p>Sonra Richie örümceğin yeni ağma baktı ve ilk farkı gördü. Orada ölüler vardı. Yan yenmiş, çürümüş cesetler... Ama daha yukarda, köşeden sallanan bir insan, daha yeni ölmüşe benziyordu. Ya da hâlâ yaşıyordu. Beverly yukarı bakmamıştı. Gözlerini Bill’le örümceğe dikmişti. Ama Richie o dehşeti arasında ağdaki kadının Beverly’ye çok benzediğini fark etti. Saçları uzun ve kızıldı. Gözleri açıktı ama camlaşmıştı. Hiç oynamıyordu o gözler. Ağın bir teli koltuğunun altından ve belinden geçiyordu. Genç kadının kolları ve bacakları gevşekçe sarkıyordu. Ayakları çıplaktı.</p>

  <p>Richie kadının ayaklarının dibine bir ölünün yığılmış olduğunu gördü. Tanımadığı bir erkekti... Ama Henry Bowers’a çok benziyordu. Gözleri kanla dolmuştu. Kanlar ağzının çevresinde ve çenesinde köpük köpük pıhtılaşmıştı. (Bu adam Beverly’nin kocası Tom Rogan’dı aslında.)</p>

  <p>Beverly birdenbire bağırmaya başladı. “Bir terslik var! Ters bir şey oldu. Tanrı aşkına bir şey yapın! Bir şey YAPIN!”</p>

  <p>Richie tekrar Bill’le örümceğe baktı. İğrenç bir kahkahayı hem duydu, hem de hissetti. Bill’in yüz hatları belli belirsiz geriliyordu. Derisi parşömen beyazlığına bürünmüştü. Çok yaşlı bir insan gibi de parlaktı. Gözleri kaymış, aklan ortaya çıkmıştı. “Ah, Bill, neredesin?” Richie ona bakarken birdenbire Bill’in burnundan köpük köpük kanlar fışkırdı. Yazar bağırmaya çalışıyor, ağzı oynuyordu. Örümcek şimdi tekrar ona doğru gidiyordu. Dönmüş iğnesini uzatıyordu. “Bill’i öldürecek... Hiç olmazsa vücudunu... Bill’in kafası şu anda başka yerdeyken... ‘O’kazanıyor... Bill, neredesin? Tanrı aşkına, neredesin?”</p>

  <p>Sonra bir yerden, akla hayale sığmayacak kadar uzak bir yerden Bill’in hafif çığlığı geldi. Sözleri anlamsızdı ama açık seçik duyuluyordu. “Kaplumbağa ölmüş... Ah, Tanrım, kaplumbağa gerçekten ölmüş...”</p>

  <p>Beverly bir çığlık attı, o hafifleyen sesi artık duymak istemiyormuş gibi elleriyle kulaklarını kapattı. Örümcek iğnesini kaldırdı. Richie ‘O’na doğru atıldı. Dudakları acayip bir gülümsemeyle iyice gerilmişti. Tam bir İrlandalı polis tavrıyla, “Buraya bak, küçük hanım,” diye seslendi. “Sen ne yaptığını sanıyorsun? Bu saçmalıktan vazgeç, yoksa iç eteğini yırtarım!” Örümcek gülmekten vazgeçti. Richie ‘O’nun kafasındaki öfke ve can acısını sezdi. Örümcek sessizce haykırıyordu. Richie zaferle, ‘O’nun canını yaktım, diye düşündü. ‘O’nun canını yaktım. Buna ne dersiniz? ‘O’nu zayıf tarafından yakaladım. Kafasının uzantısından! Sonra ‘O’, Richie’ye öfkeyle bağırdı. Richie vücudundan fırlayarak karanlıklara daldı. Hayal meyal. ‘O’nun kendisini uzaklaştırmaya çalıştığının farkındaydı. Önce dehşete kapıldı, sonra da nedense gülmeye başladı. Çok gülünçtü bu durum. Birdenbire dişlerini ‘O’nun kafasının uzantısına geçirdi. ‘O’ hay- kırarak Richie’yi tekrar sarstı. Yine gafil avlandığı için öfkeyle bağırıyordu. Bu deli çocuk gibi gülen adam, birdenbire kafasının uzantısını yakalayıvermişti. ‘O’nun en ummadığı bir an da.</p>

  <p>Richie karanlıklarda kayıyordu. “Bill, Bill, beni duyabiliyor musun?”</p>

  <p>‘O’, bağırdı. “Bill gitti. Ölüm ışıklarının içinde o. Bırak beni. BIRAK BENİ!”</p>

  <p>“Bill, Bill, buradayım! Bana tutun! Tanrı aşkına, bana tutun.”</p>

  <p>“Bill öldü. Hepiniz de öldünüz. Artık çok büyüksünüz. Bunu anlıyamıyor musun? Artık BIRAK beni.”</p>

  <p>“Beni Bill’in yanına götür. O zaman belki kafanın uzantısını bırakırım.”</p>

  <p>“Richie?”</p>

  <p>“Geldim, Bill! Koca Bill! Richie imdadına yetişti! Seni kurtaracağım! Neibolt Sokağındaki o günü hatırlıyor musun? Sana o zamandan borcum var?”</p>

  <p>“Beni BIRAAAAK!”</p>

  <p>‘O’nun canı çok yanıyordu şimdi. Richie ‘O’nun gerçekten çok gafil avlanmış olduğunu anladı. ‘O’ yalnızca Bill’le başa çıkması gerektiğini sanmıştı. İyi de olmuştu. Richie ‘O’nu öldürmeyi düşünmüyordu. ‘O’nun öldürülebileceğinden emin değildi zaten. Ama Bill ölebilirdi. Ve Richie arkadaşının ölüme çok yakın olduğunu da hissediyordu.</p>

  <p>“Richie, gelme! Geri dön! Ölüm ışıklan!”</p>

  <p>“Gürültüye bak! Neredesin, bebek? Gülümse de nerede olduğunu anlayayım!” Richie birdenbire Bill’i fark etti. Arkadaşı yanda kayıyordu. İlerde ise bir engel yükseliyordu. İnsan aklının alamayacağı biçimde bir şeydi bu. Bunun gerisinde de büyük, kör bir ışık vardı. Öfkeyle bakan, hareket eden, gülen, dişlerini gösteren bir ışık. Işık canlıydı. Ölüm ışığıydı bu.</p>

  <p>Richie, bu ‘O’, diye düşündü. ‘O’nun geri kalan kısmı.</p>

  <p>“Beni bırak. “BIRAKACAĞINA söz verdin!”</p>

  <p>Richie, Bill’in engeldeki tek açıklığa doğru yuvarlandığını ve ışıktan habis parmakların ona doğru uzandığını sezdi. Çaresizlik içinde, son bir çabayla arkadaşını tutmaya çalıştı. “Bill! Elin! Bana elini ver! ELİNİ! KAHRETSİN! ELİNİ!”</p>

  <p>Bill elini uzattı. Parmakları açılıp kapanıyordu. Richie, ‘O’nun çığlıklar attığını duyuyordu. Bill çabaladı ve sonunda Richie’nin elini tutmayı başardı. Richie elini yumruk yaptı. Bütün gücünü toplayarak, “Bizi geri çek!” diye bağırdı. “Bizi geri çek, yoksa seni öldürürüm! Seni öldürünceye kadar türlü ses taklidi yaparım!”</p>

  <p>Örümcek tekrar bir çığlık attı. Richie birdenbire vücuduna şiddetle bir kamçı indirilmiş gibi sarsıldı. Parmakları Bill’in elinden kaymaya başladı. “Sıkı tut, Koca Bill!”</p>

  <p>“Tutuyorum, Richie! Tutuyorum!”</p>

  <p>Şimdi hızla, adeta ıslığa benzer bir ses çıkararak geri gidiyorlardı. Richie dişlerini ‘O’nun kafasının uzantısına geçirmiş haldeydi hâlâ. Bill’in bileğini, sancıyan eliyle sıkıca tutuyordu. “Geri gidiyoruz... Geri...”</p>

  <p>‘O’ son defa silkinerek iki adamdan kurtulmaya, onları “Dışarı”da bırakmaya çalıştı. Richie elinin kaydığını hissetti. Dişlerinin gevşediğini de. ‘O’, zaferle, boğuk boğuk bağırdı. Richie dişlerini iyice sıktı. Ama ‘O’nun kafasının uzantısı eriyor, gerçek olmaktan çıkıyordu sanki.</p>

  <p>Richie, “İmdat,” diye bağırdı. “‘O’nu tutamıyorum! Biri bize yardım etsin! İmdat!”</p>

  <h3 id="sigil_toc_id_83">EDDIE</h3>

  <p>Eddie olanların hayal meyal farkındaydı. Olayı görüyordu ama sanki bir tül perdenin arkasından Bill’le Richie bir yerden geri gelmeye çalışıyorlardı. Vücutları buradaydı. Ama gerçek yanları uzaklardaydı. Zaman geçiyordu. Eddie kaç dakika geçtiğini de bilmiyordu.</p>

  <p>Richie’yle örümcek birbirlerine bakıyorlardı. ‘O’nun vücudundaki eski günlerden kalma yaralarından biri açılmış, ham petrol kadar kara bir irin akıyordu. Bill yerde yatıyor, burnundan ve kulaklarından kan geliyordu.</p>

  <p>Örümceğin gövdesindeki eski yaralardan üçü dördü daha kanamaya başladı. ‘O’ kötü yaralanmıştı ama hâlâ yaşıyordu ve tehlikeliydi. Eddie,</p>

  <p>neden burada böyle duruyoruz? diye düşün. ‘O’ Richie’yle uğraşırken ‘O’nu yaralayabiliriz? Neden hiç kimse kımıldamıyor?</p>

  <p>Sonra Richie başını ağır ağır iki yana çevirmeye başladı. Gözlüğü burnundan kayarak yere düştü, camları kırıldı. Eddie ‘O’nun korkunç bir zaferle haykırdığını duydu. Richie’nin sesi Eddie’nin kafasının içinde çınladı. “İmdat! ‘O’nu tutamıyorum. Biri bize yardım etsin!”</p>

  <p>Eddie cebinden inhalatörünü çıkararak ileriye atıldı. Hışırtılı soluk alıyordu. “Al bakalım! Al, şunun tadına bir bak!” ‘O’na doğru sıçrarken inhalatörün tetiğini çekti. O anda inhalatörün içindeki ilaca karşı o çocuksu inancı yeniden duydu. ‘O’, bağırdı. Öfke değil, can acısıyla bu sefer. Eddie ilacın küçük damlacıklar halinde örümceğin kan kırmızısı, patlak gözüne dolduğunu gördü. Tıpkı asit gibiydi. ‘O’nun dev gözü kanlı bir yumurta sarısı gibi yassılaştı. Kan ve irin halinde akmaya başladı.</p>

  <p>Eddie son gücüyle, “Geri dön artık, Bill!” diye bağırdı. Sonra ‘O’na vurdu. Örümceğin pis kokulu sıcaklığının kendisini kavurduğunu hissetti. Korkunç, ıslak bir sıcaklık duydu. Sağlam kolunun, örümceğin ağzı içine kaymış olduğunu fark etti. Eddie tekrar inhalatörün tetiğini çekti ve sıvıyı örümceğin boğazına püskürttü. Sonra müthiş bir acı duydu. ‘O’, ağzını kapatmış, Eddie’nin kolunu omzundan koparmıştı.</p>

  <p>Eddie yere yığıldı. Kolunun koptuğu yerden etrafa kanlar fışkırıyordu. Hayal meyal, Bill’in titreyerek ayağa kalktığını, Richie’nin sarhoş gibi yalpalayarak kendisine doğru geldiğini gördü.</p>

  <p>“Eds!”</p>

  <p>Eddie her şeyin, ona can veren kanıyla birlikte akıp gittiğini hissediyordu. Bütün acı ve ıstırabın, korku ve kırgınlıkların. Ölmek üzere olduğunu anlıyordu Eddie. Ama, Tanrım, her şey öyle berraktı ki!</p>

  <p>“Eds! Ah, Tanrım! Bill! Ben! Kolu kopmuş. Eds...”</p>

  <p>Eddie yukarı doğru baktı, Beverly’nin ağladığını gördü. Kadın, kolunu onun başının altına soktu. Gözyaşları kirli yanaklarından akıyordu.</p>

  <p>Eddie, “Richie,” diye fısıldadı.</p>

  <p>“Ne?” Richie dizlerinin ve ellerinin üzerinde duruyor, ona çaresizlik içinde bakıyordu.</p>

  <p>“Beni ‘Eds’ diye çağırma.” Eddie gülümsedi. Kırık kolunu kaldırarak Richie’nin yanağına dokundu. Richie ağlıyordu. “Bildiğin gibi ben... ben...” Eddie gözlerini kapatarak cümleyi nasıl tamamlayacağını düşündü... Ve o sırada öldü.</p>

  <h3 id="sigil_toc_id_84" style="text-align: right;">DERRY/ 7.00-9.00</h3>

  <p>Saat yedide fırtına iyice şiddetlenmişti. Radyo halkı uyarmaya başladı. Trafo merkezindeki patlama yüzünden Derry’nin önemli bir kısmına elektrik verilemiyordu.</p>

  <p>7.20’de kilisenin susmuş olan saati on üç defa çaldı. Sonra kulenin damına mavi-beyaz bir yıldırım düştü, kule birdenbire adeta patladı.</p>

  <p>Beş dakika sonra bir ayyaş, Wally’nin meyhanesini süpürmek için içeri girdi. İlkokuldayken arkadaşlarının “Boogers” diye çağırdıkları Vincent Caruso Taliendo’ydu bu. Adam salonu süpürürken birdenbire barın gerisindeki yedi bira fıçısı patladı, etrafa bira yerine kanlar fışkırdı. Bunu saçlar ve et parçalan izledi. Boogers haykırarak sokağa fırladı. Ama yol da artık bir kanala dönüşmüştü. Boogers yuvarlandı. Sonra telaşla tekrar ayağa kalktı. Tam o sırada, meyhanenin pencerelerindeki kalın camlar patlamaya başladı. Adam hemen oracıkta, Derry’den ayrılarak Eastport’ta oturan kızkardeşine gitmeye karar verdi...</p>

  <p>Fırtına gitgide şiddetleniyordu.</p>

  <h3 id="sigil_toc_id_85" style="text-align: right;">KENTİN ALTINDA / 16.15</h3>

  <p>Eddie’nin peşi sıra tünellerde bir saat kadar ilerlediler. Bill korkuyordu. Çok korkuyordu. Babasının sözleri aklından çıkmıyordu çocuğun. Aynca örümceğin gerçekten ölüp ölmediğini de düşünüyordu. Richie, Mike ve Eddie, ‘O’nun öldüğüne inanıyorlardı. Ama Beverly’nin yüzündeki korkuyla karışık kuşku Bill’in hiç hoşuna gitmemişti. Stan’in suratındaki ifade de. ‘O’ ölmüş olabilirdi. Bin yıl da. On bin yıl da. Sonra her şey yeniden başlardı...</p>

  <p>Eddie birdenbire kararsızca durdu. Arkadaşları da. Şimdi hepsi de sessizce bekliyorlardı. Eddie, “Yolumuzu kaybettik sanırım,” diye mırıldandı. Bu açıklamayı yine derin bir sessizlik izledi. Sessizlik uzadı uzadı...</p>

  <p>Sonunda Richie, “Şimdi ne yapacağız, Bill?” diye sordu.</p>

  <p>Bill, “B-b-bilmiyorum...” dedi. Yeniden kekelemeye başlamıştı. Bunun farkındaydı. Arkadaşları da öyle. Çocuk hepsinin paniğe kapılmak üzere olduklarını görüyordu. Çok geçmeden içlerinden biri... herhalde Stan... “E, neden bilmiyorsun?” diyecekti. “Bu işi başımıza sen açtın.”</p>

  <p>Mike kaygıyla, “Ya Henry?” diye mırıldandı. “O da buralarda bir yerde mi?”</p>

  <p>Eddie bağırdı. “Ah, Tanrım!” Sesi bir iniltiden farksızdı. “Henry’yi unuttum... Bill, aklına bir şey gelmiyor mu? Baban burada çalışıyor. Hiçbir şey düşünebiliyor musun?”</p>

  <p>Bill suların uzaklardan gelen uğultusunu dinliyor, bir şeyler düşünmeye çalışıyordu.</p>

  <p>Sonra yine Eddie imdada yetişti. “Ah, anladım... Demin ilk defa sağa döndük. Aslında sola dönmemiz gerekiyordu sanırım. Tanrım, bunu biliyordum da! Ama korkudan ter içinde kalmıştım...”</p>

  <p>Richie tatlı tatlı, “Senin korkudan ter içinde kalmadığın gün var mı?” dedi. Sesinde o eski panik yoktu artık.</p>

  <p>Eddie ona aldırmadı. “Başka köşelerde de ters tarafa saptım. Ama en önemli olanlar o sözünü ettiklerim. Oraya dönebilirsek her şey yoluna girer.”</p>

  <p>Sıraya dizildiler. Beverly, evlerimize gidiyoruz, diye düşündü. Evlerimize... Bu çok iyi olacak. Görevimizi yaptık. Artık yine eskisi gibi birer çocuk olabiliriz. Bu da hoşuma gider.</p>

  <h3 id="sigil_toc_id_86" style="text-align: right;">‘O’NUN İNİNDE / 1985</h3>

  <p>Beverly, “Ölüyor...” diye ağladı. “Kolu... ‘O’, Eddie’nin kolunu yedi.” Bill’e uzanarak ona sarıldı. Yazar silkinerek kadının elinden kurtuldu.</p>

  <p>Beverly’ye, “‘O’ yine kaçıyor!” diye bağırdı. Dudaklarında ve çenesinde kanlar pıhtılaşmıştı. “H-h-haydi! Richie! B-b-ben! B-b-bu sefer ‘O’nun işini bitireceğiz!”</p>

  <p>Richie yazara, çıldırdığını düşünüyormuş gibi baktı. “Eddie’le ilgilenmemiz gerekiyor, Bill. Yaranın yukarısını sıkıca bağlamalıyız. Eddie’yi buradan çıkarmalıyız.”</p>

  <p>Beverly şimdi Eddie’nin başını kucağına dayamış, oturuyordu. Gözlerini eliyle kapatmıştı. “Bill’le git, Richie. Eddie boş yere ölürse... ‘O’ yirmi beş yada elli hatta bin yıl sonra tekrar ortaya çıkarsa, inan ki hortlarım ve hayaletlerinizin peşini de bırakmam... Haydi, gidin!”</p>

  <p>Richie bir an kararsız durdu. Sonra, “Pekâlâ,” dedi. “Bu sefer biz ‘O’nu kovalayacağız.” Işıklar sönükleşmeye başlıyordu.</p>

  <p>Ben parçalanmaya başlayan örümcek ağının gerisinde duruyordu. Yukardan sallanan genç kadını da görmüştü. Bill’in başını kaldırıp bakmaması için dua ediyordu. Ama ağın parçalan yere düşerken Bill de başını kaldırdı, Audra’nın yukardan sarktığını gördü. Kadın telin ucunda sallanarak ağır ağır aşağıya iniyordu. Çini mavisi gözleri iyice açıktı. Saçlan cansızca omuzlarına düşüyordu.</p>

  <p>Bill haykırdı. “AUDRA!”</p>

  <p>Ben, “Haydi, gel Bill,” diye bağırdı.</p>

  <p>Ağın parçaları gürültüyle yere düşerek dağılıyor, küçük yaratıklar çatlaklara giriyordu. Richie birdenbire Bill’i yakalayarak hızla itti. “Gil, Bill! Git!”</p>

  <p>Bill çaresizlik içinde bağırdı. “Audra o! A-A-Audra!”</p>

  <p>Richie, “Papa da olsa bana vız gelir,” dedi. “Eddie öldü. ‘O’ hâlâ yaşıyorsa, ‘O’nu hemen öldüreceğiz. Bu sefer bu işi tamamlayacağız, Koca Bill. ‘O’ ya öldü, ya yaşıyor. Haydi gel!”</p>

  <p>Bill bir an durdu, sonra gözlerinin önünde ölmüş çocukların hayalleri belirdi. “P-p-peki. G-g-g-gidelim, Tanrı beni affetsin.”</p>

  <p>Düşmek üzere olan tellerin altından hızla geçtiler, diğer tarafta duran Ben’in yanma gittiler. Audra taş zeminden dört metre yukarda sallanırken ‘O’nun peşinden koştular.</p>

  <h3 id="sigil_toc_id_87">BEN</h3>

  <p>Üç arkadaş ‘O’nun kara kan damlalarını izlediler. Yağlı irin akıyor, taşların arasındaki çatlaklara sızıyordu. Zemin ilerideki yarım daire biçimi karanlık kemere doğru yükselirken Ben yeni bir şey fark etti. Yerde yumurtalar da vardı. Hepsi de siyah ve kaba kabukluydu. Bunlar devekuşu yumurtası büyüklüğündeydi. Ben kabukların yan saydam olduklarını gördü. Yumurtaların içinde kara bir şeyler kımıldanıyordu.</p>

  <p>Ben, ‘O’nun çocukları, diye düşündü, midesi bulanmaya başladı. ‘O’, çocuklarını düşürdü. Tanrım!</p>

  <p>Richie’le Bill de duraklayarak aptalca bir hayretle yumurtalara baktılar.</p>

  <p>Ben haykırdı. “Siz gidin! Ben yumurtalarla ilgilenirim.” ‘O’nu öldürün!”</p>

  <p>Richie, “A7,”diye seslenerek Ben’e birkaç kutu kibrit attı. Mimar kutulan yakaladı. Bill’le Richie koşarak uzaklaştılar. O karanlık kemerden geçerek gözden kayboldular. Ben başını eğerek ilk önce kabuklu yumurtaya ve içinde oynayan vatosa benzer şeye baktı. Birden kararlı tavırları kayboldu. “Bu... bu kadarı da fazla... Korkunç bir şey bu... Herhalde ben bir şey yapmasam da bu yavrular ölürler... ‘O’ bunları yumurtlayamadı. Düşürdü... Ama ‘O’nun doğum zamanı yakın... Bu yavrulardan bir teki bile yaşarsa...” Ben ölen Eddie’nin solgun yüzünü düşündü ve bütün cesaretini topladı. Çizmeli ayağını kaldırdığı gibi ilk yumurtaya bastı. Islak, yapışkan bir şapırtı çıkararak kırıldı yumurta. Pis kokulu plasenta, mimarın çizmesine bulaştı. Sonra fare büyüklüğünde bir örümcek ayaklarını cansızca oynatarak kaçmaya çalıştı. Miyavlamaya benzer tiz sesi, Ben’in kafasının içinde yankılanıyordu. Mimar adeta birer sopa halini almış olan bacaklarıyla sendeleyerek ilerledi. Ayağını tekrar kaldırdı. Örümceğin, çizmesinin topuğu altında çatırdayıp yayıldığını hissetti. Yine midesi bulandı. Bu sefer kendini tutamadı, kusmaya başladı. Kaç tane? Kaç yumurta? Bir yerde örümceklerin binlerce ya da milyonlarca yumurta bıraktıkları yazılı değil miydi? Bunu sürdüremem, çıldırırım!... Ama yapmam gerekiyor. Bu şan. Haydi, Ben... Sık dişini. Mimar ikinci yumurtaya doğru gitti.</p>

  <h3 id="sigil_toc_id_88" style="text-align: right;">X, ‘O' / 1985</h3>

  <p>Hâlâ geliyorlardı.</p>

  <p>‘O’, onların geldiğini, yaklaştığını sezdi ve korkusu daha da arttı. Belki de ‘O’ ölümsüz değildi, sonsuza kadar yaşayamayacaktı. Akla sığmayacak bu ihmali de artık düşünmesi gerekiyordu. Daha da kötüsü ‘O’ yavrularının öldürüldüklerini hissediyordu. Bu nefret ettiği olgun-çocuk erkeklerden üçüncüsü, ‘O’nun izinden gidiyordu. Duyduğu tiksinti yüzünden çıldırmak üzereydi ama yine de dikkatle ‘O’nun her yumurtasındaki canlıyı öldürüyordu.</p>

  <p>‘O’ iki yana sallanarak, “Hayır!” diye inledi. Hayat gücü vücudundaki yüz kadar yaradan akıp gidiyordu. Bunların hiçbiri de tek başına öldürücü değildi. Ama her biri ayn sancıyor ve ‘O’nun yavaşlamasına neden oluyordu. ‘O’nun bacaklarından birini artık ince bir et parçası tutuyordu. Gözlerinden biri kör olmuştu. ‘O’, içinde korkunç bir yarık açıldığını biliyordu. Buna nefret ettiği o olgun-çocuk erkeklerden birinin, boğazından aşağıya sıktığı zehir neden olmuştu.</p>

  <p>Ve peşinden hâlâ geliyorlar, yaklaşıyorlardı. Bu nasıl oluyordu? ‘O inliyor miyavlıyordu. Sonra ‘O’, iki düşmanın arkasında olduğunu hissetti. Artık yapabileceği bir tek şey kalmıştı. ‘O’, savaşmak üzere döndü.</p>

  <h3 id="sigil_toc_id_89">BEVERLY</h3>

  <p>Son ışık da sönüp oda karanlıklara gömülmeden önce Beverly, Bill’in karısının altı metre kadar daha indiğini, sonra yine durakladığını gördü. Kadın dönüyor, kızıl saçları havalanıyordu. Beverly, Bill’in karısı, diye düşündü. Ama onun ilk aşkı bendim. Belki Bill ilk aşkının benden başka bir kadın olduğunu düşünüyor. Ama bunun nedeni, unutmuş olması... Derry’yi unutmuş olması...</p>

  <p>Birden ortalık karardı. Beverly, Eddie’nin ölüsü ve hışırdayarak düşen ağ parçalarıyla yalnız kaldı. Eddie’yi bırakmak istemiyordu. Çocukluk arkadaşının başını bu inin pis zeminine dayamak istemiyordu. Bu yüzden Eddie’nin başını bir koluna almıştı. Kolu uyuşmaya başlıyordu. Beverly, Eddie’nin alnına düşmüş olan saçları geriye itti... Zavallı Eddie... ve zavallı Stan. O örümcekle tekrar karşılaşma fikrine dayanamadı...</p>
</body>
</html>
