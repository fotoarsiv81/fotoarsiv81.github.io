<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/STYLE.css" rel="stylesheet" type="text/css" />
</head>

<body>
  <h2>Derry</h2>

  <h2 id="sigil_toc_id_11">BİRİNCİ ARA</h2>

  <p>(Aşağıdaki bölümler ve diğer “ara” parçalan, Michael Hanlon’un “Derry’nin Tarihçesi” adlı eserinden alınmıştır. Kitap henüz basılmamıştır.)</p>

  <h3 id="sigil_toc_id_12" style="text-align: right;"><b>2 OCAK 1985</b></h3>

  <p>Bir tek varlık bütün bir kente musallat olabilir mi? Bir hayaletin bir eve musallat olduğu gibi? Bu mümkün mü?</p>

  <p>Derry hayvanların avlandıkları bir yere benziyor. Bu hayvanlar Adrian Mellon’u döverek köprüden atan yaratıklar gibi şeyler mi? Yoksa köprünün altında bekleyen hayvana mı benziyorlar? Hayvanların beslendikleri bir yer... Derry’den beslenen ne?</p>

  <p>Adrian Mellon olayından beri öyle korkuyorum ki! Bir insanın bu korkuyla, değil her zamanki gibi çalışmak, yaşayamayacağını bile sanırdım. Tabii o şey bizimle besleniyor!</p>

  <p>Aslında her şey, eylülde gazeteyi açtığım ve Unwin adlı çocuğun mahkemede söylediklerini okuduğum zaman başlamadı. George Denbrough’yu öldüren palyaçonun yeniden ortaya çıkmış olabileceğini düşündüğüm an yani. Aslında her şey 1980’de başladı. Uyuyan bir yanım o sırada uyandı. O’nun yeniden ortaya çıkabileceğini bilen yanım. Bir nöbetçi sayılabilirdi bu yanım. Belki de beni kaplumbağanın sesi uyandırdı. Evet... Öyle olduğunu düşünmeyi tercih edeceğim. Bill’in buna inanacağından da eminim.</p>

  <p>Tabii her şeye rağmen günlük yaşantımı sürdürdüm. Kitaplıkta çalıştım. İş arkadaşım Carole Danner’le şakalaştım. Ama sonra, gece yanları çığlıklar atmamak için yumruklarımı ağzıma bastırdım.</p>

  <p>Benliğimin o yanı, Bill’in “Kaplumbağanın sesi” diye tanımlayacağı tarafım, hepsine de bu gece telefon etmem gerektiğini söylüyor. Ama şimdi bile tam anlamıyla emin miyim? Hayır. Tabii ki değilim. Ama, Tanrım! Adrian Mellon’un başına gelenler 1957 yılının sonbalarında Kekeme Bill’in kardeşi George’un uğradığı felaketten farksız.</p>

  <p>Her şey yeniden başladıysa, onları çağırırım. Ama hemen değil. Henüz erken. Geçen sefer her şey ağır ağır başladı ve ancak 1958 yılının yazında hızlandı. Onun için bekleyeceğim... Ve o arada bu deftere düşüncelerimi yazacağım. Uzun uzun aynaya bakıp, bir zamanların o çocuğu şimdi nasıl biri olmuş diye anlamaya çalışacağım.</p>

  <p>Çocuğun suratında ciddi ve çekingen bir ifade olurdu. Aynadaki bu yeni adam ise, bir kovboy filmindeki banka memuruna benziyor. Hiçbir söz söylemeyen, haydutlar bankaya girdikleri zaman korkuyla ellerini havaya kaldıran o adama.</p>

  <p>Onlara telefon edersem içlerinden bazılarının ölümüne yol açabilirim. Uykusuz, uzun gecelerde bunu düşünüyorum. Kendi kendime, onların olayların ne kadarını hatırladıklarını soruyorum. Eski arkadaşlarımın her şeyi unuttuklarından eminim. Kaplumbağanın sesini sadece ben duyuyorum. Olanları yalnız ben hatırlıyorum. Çünkü bir ben Derry’de kaldım.</p>

  <p>Eski arkadaşlarımı düşünüyor, hangilerinin daha savunmasız olduğunu anlamaya çalışıyorum. Bazen “Çöp Ağızlı” Richie Tozier’dir, diyorum. Çünkü Criss, Huggings ve Bowers en çok onun peşindeydiler. Ben daha şişman olduğu halde hem de. Richie en çok Henry Bowers’ tan korkardı. Biz de öyle. Ama diğerleri de Richie’nin ödünü patlatırlardı. Bazen de en zayıfımızın Eddie olduğunu düşünüyorum. Eddie’nin son derecede otoriter, tank gibi bir annesi vardı. Astımı da vardı. Ya Beverly? O her zaman cesaretli konuşmaya çalışırdı. Ama hepimiz gibi korkardı o da. Kekeme Bill? Stan Uris?</p>

  <p>Tepelerinde ustura kadar keskin bir giyotin bıçağı bekliyor. Ama onlar bunun farkında bile değiller. Ben, elimi giyotinin koluna uzatmış bekliyorum. Telefon defterimi açarak onları aradığım zaman olan olacak.</p>

  <p>Belki bunu yapmama gerek kalmaz. Cılız bir umuda sımsıkı sarılıyorum bazen. Sonuç olarak elimde ne gibi ipuçları var? diyorum. Temmuzda Mellon öldü. Ekimde Neibolt Sokağında bir çocuğun ölüsü bulundu. Aralığın başlarında da, ilk kardan hemen önce, parkta başka bir küçüğün cesedi. Belki de gazetelerin yazdığı gibi yersiz yurtsuz bir serserinin işi bu...</p>

  <p>Belki...</p>

  <p>Ama Albrechtlerin kızı Neibolt Sokağındaki o lanetli evin tam karşısında hangi gün bulunduysa, George Denbrough da yirmi yedi yıl önce aynı gün öldürülmüştü. Parkta bulunan Johnson adlı çocuğun bir bacağı dizinden kopmuştu.</p>

  <p>Ölmüş olan bu çocuklar...</p>

  <p>Ama tabii bütün bunlar yine de bir rastlantı olabilir. Derry’de her şey mümkündür.</p>

  <p>Ama ben daha önce burada var olan bir şeyin yeniden canlandığını düşünüyorum. 1957-58’de burada olan bir şeyin. 1929-30’da, 1904-1905’de, 1876-77’de de burada görülen bir yaratığın. O yaklaşık yirmi yedi yılda bir ortaya çıkıyor.</p>

  <p>O.</p>

  <p>Evet. Galiba eski arkadaşlarıma telefon etmem gerekecek. O’nu durdurmak için bizi seçtiklerini sanıyorum. Kader mi bu? Kör talih mi? Bilmiyorum. Ama bunun önemli olduğunu da sanmıyorum. Bill yıllar önce,</p>

  <p>“Kaplumbağa bize yardım edemez,” demişti. Bu o zaman için doğruysa, bugün için de geçerli dernektir.</p>

  <p>Aslında bu defteri Derry’nin tarihçesini yazmak için aldım. Bence bir kentin nasıl bir yer olduğunu anlamak için onun eski halini öğrenmek gerekir. Her şeyin benim için ne zaman başladığını söylemem gerekiyorsa, 1980 yılı ilkbaharının başları, diyebilirim. O gün kalkıp Albert Carson’a gittim. Carson geçen yaz, doksan bir yaşında öldü.</p>

  <p>Albert Carson kentin tarihçesini yazmayı istediğimi duyduğu zaman bana, “Derry’nin sırlarının en kötüsünü öğrendiğini sanıyorsun, herhalde,” dedi. “Ama her zaman bundan daha kötüsü vardır. Daha kötüsü. Geçmişi incelersen bazı şeyler bulursun. Ama sonra da bunları öğrendiğin için pişman olursun.”</p>

  <p>Carson’dan sonra kentte yaşayan diğer ihtiyarlarla da konuştum. Yaşlı bir adam bana, “Kızım ölmeden üç hafta önce,” dedi. “Karım mutfaktaki lavabodan birtakım seslerin yükseldiğini duydu.” Kız 1957-58 kışının başlarında öldürülmüştü. George Denbrough’yla başlayan ve ancak yazın sona eren cinayet dalgasının ilk kurbanlarından biriydi.</p>

  <p>Carson, “Musluktan türlü insanın sesi geliyordu,” diye anlattı. “Karım korkmasına rağmen onlara cevap verdi. Deliğe doğru eğilerek haykırdı. ‘Kimsiniz siz?’ Çığlıklar ve kahkahalar duyuldu o zaman. Birileri, ‘Sürüyle adımız var,’ diye bağırdı. Karım ondan sonra tam iki yıl musluğa yaklaşmadı. Bulaşığı ben yıkamak zorunda kaldım.” İhtiyar bir an durdu. “Herhalde çıldırdığımı düşünüyorsun. Ama sana bir şey daha söyleyeceğim.”</p>

  <p>Ona gülümsedim. “Şu son iki yıl çok şey duydum. Deli olduğunuzu da sanmıyorum.”</p>

  <p>İhtiyar da gülümsedi ama neşesizce. “Bir gece yine her zamanki gibi bulaşık yıkıyordum. 1958’in sonbaharında. Etraf sakinleşmişti artık. Karım yukarıdaki odada uyuyordu. Tanrı bize yalnız kızımız Betty’yi vermişti. Onun da ölümünden sonra, karım artık sık sık yatıp uyumaya başlamıştı. Her neyse... Suyun akması için lavabodaki tıkacı çıkardım. Sonra Betty’nin sesini duydum. Gülüyordu. Aşağılarda bir yerde, karanlıkta. Ama dikkatle dinlediğin zaman onun gülmekten çok haykırdığını anlıyordun. Ya da hem gülüyor, hem çığlıklar atıyordu. O boruların içinde. Hayatımda ilk defa böyle bir şey duyuyordum. Belki de bir hayaldi. Ama sanmıyorum.” Yaşlı adam bana baktı, ben de ona. Buz kesilmiştim.</p>

  <p>İhtiyar, “Sana masal anlattığımı sanıyorsun, değil mi?” diye sordu. Herhalde 1957’de kırk beş yaşlarında kadardı. Tanrının bir tek kız çocuk verdiği bu adam. Ve Betty’yi o yıl, Noel’den hemen sonra, Jackson Sokağında donmuş durumda bulmuşlardı. Kızın karnı yarılmıştı.</p>

  <p>“Hayır, bana masal söylediğinizi sanmıyorum,” diye cevap verdim. Hayretle mırıldandı. “Bu sözlerinde ciddisin. Yüzünden anlaşılıyor bu.”</p>

  <p>Albert Carson’u ölümünden bir iki ay önce tekrar gördüm. Bana, “Hâlâ Derry’nin tarihçesini yazmayı düşünüyor musun, Hanlon?” diye sordu.</p>

  <p>“Evet, hâlâ düşünüyorum,” dedim. Ama aslında yazmayı istediğim, kentin tam bir tarihçesi değildi. Yanılmıyorsam o da bunun farkındaydı.</p>

  <p>Carson, “Bu yirmi yılını alır...” diye fısıldadı. “Ve kitabı kimse de okumaz. Okumayı istemez. Vazgeç, Hanlon.” Bir an durdu, sonra da ekledi. “Derry’nin tarihçesini yazarıBuddinger’i biliyorsun, değil mi? Sonunda intihar etti.”</p>

  <p>Tabii biliyordum. Gazetelerde bundan bir kaza diye söz edilmişti. Ama aslında Branson Buddinger kendisini asmıştı.</p>

  <p>Carson mırıldandı. “Devirleri biliyorsun, değil mi?”</p>

  <p>Ona hayretle baktım.</p>

  <p>Carson fısıldadı. “Ah, evet. Bunun farkındayım. Yirmi altı, yirmi yedi yıllık süreler. Buddinger de bunu biliyordu. Kentteki yaşlıların çoğu da öyle. Ama bundan söz etmeyi hiç istemiyorlar. Onları iyice içirdiğin zaman bile. Bu işten vazgeç, Hanlon.” Kuş pençesine benzeyen elini uzatarak bileğimi kavradı. “Mike, bu işe karışma. Derry’de insanı ısıran şeyler var. Vazgeç bu sevdadan, vazgeç.”</p>

  <p>“Vazgeçemem.”</p>

  <p>“O halde dikkatli davran.” Ölüme yaklaşmış olan bu yaşlı adamın gözleri, korkuyla irileşmiş bir çocuğunkinden farksızdı. “Dikkatli ol.”</p>

  <p>Derry... Doğduğum kent. Buraya İrlanda’daki bir bölgenin adı verilmişti.</p>

  <p>Derry... Burada doğdum ve büyüdüm ben. Burada okudum. Maine Üniversitesinden mezun olduktan sonra tekrar Derry’ye döndüm. Derry Kitaplığına. Ben küçük bir kentte yaşayan milyonlarca insandan biriyim.</p>

  <p>Ama... Derry’nin tarihçesi kanlı olaylarla doluydu. Kaybolan insanlar ve parçalanmış cesetlerle. Ta 1851’den beri. Cinayet dalgası yirmi altı, yirmi yedi yılda bir başlıyordu. Derry de yılda kırk altmış çocuk kayboluyordu. Bunlardan çoğu yeni yetişmekte olan çocuklardı. 1930’da ise yüz yetmiş çocuk sanki yeryüzünden silinmişti.</p>

  <p>Polis Müdürü Rademacher’e bu istatistikleri gösterdiğim zaman bana, “Bunda şaşılacak bir şey yok,” dedi. “Bunun nedeni mali kriz. Herhalde çocukların çoğu patates çorbası içmekten ya da yan aç dolaşmaktan bıktı, kentten ayrılarak daha iyi bir yer aramaya çıktı.”</p>

  <p>1958’de ise yaşları üçle on sekiz arasında değişen yüz yirmi çocuk ortadan kaybolmuştu. Müdür Rademacher’e, “1958’de de mali kriz var mıydı?” diye sordum.</p>

  <p>Adam, “Hayır,” dedi. “Ama çok kimse gidip başka kentlere yerleşiyor, Hanlon. Çocuklar da evden kaçmaya çok meraklılar. Eve geç dönüyor, anne ya da babalarından azar işitiyorlar. Sonra da hemen yollara düşüyorlar.”</p>

  <p>O zaman Rademacher’e, Chad Lowe’un 1958 Nisanında gazetede çıkan fotoğrafını gösterdim. “O da eve geç döndüğü için babasıyla kavga mı etti? Bu yüzden evden mi kaçtı? Çocuk kaybolduğu sırada üç buçuk yaşındaymış.”</p>

  <p>Polis müdürü bana ters ters baktı. “Seninle konuşmak hoşuma gitti, Hanlon. Ama işim var...” Tabii yanından ayrılmak zorunda kaldım.</p>

  <p>Derry, hayvanların beslendiği bir yer... Bir olayla daha karşılaşırsam bizimkilere telefon edeceğim. Telefon yakınımda. O numaralan çevirdiğim anda hepsiyle de konuşabileceğim. Eski arkadaşlarımla.</p>

  <p>Hep birlikte derinliklere inmiştik. Karanlıkların arasına. İkinci defa aşağıya inersek o karanlıklardan kurtulabilecek miyiz? Sanmıyorum... Tanrım, lütfen... Onları çağırmak zorunda kalmayayım. Lütfen, Tanrım...</p>
</body>
</html>
