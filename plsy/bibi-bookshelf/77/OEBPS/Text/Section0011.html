<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:45:37+00:00" name="date"/>
  <meta content="http://www.w3.org/1999/xhtml; charset=utf-8" http-equiv="Content-Type"/>

</head>

<body class="calibre">
  <h1 class="calibre1">Çocukluk günlerine dönüş...</h1>

  <h1 id="sigil_toc_id_8">8</h1>

  <p class="calibre1">Mrs. Oliver, arka sokaktaki küçük, harap evin kapısına ve bunun önündeki üç basamağa tereddütle baktı. Pencerelerin altında çiçekler açmıştı. En fazla lâle vardı.</p>

  <p class="calibre1">Mrs. Oliver, duraklayarak elindeki küçük adres defterini açtı. Gerçekten aradığı yer burasıydı. Yazar tokmağı usulca vurdu. Fakat küçük evde çıt çıkmıyordu. Mrs. <span style="text-indent: 1em; font-size: 1em;">Oliver tekrar tokmağa uzandı.</span></p>

  <p class="calibre1">Nihayet kapı gıcırdayarak ağır ağır açıldı ve eşikte buruşuk yüzlü, omuzları kamburlaşmış çok yaşlı bir kadın belirdi. Halinden artrözü olduğu anlaşılıyordu.</p>

  <p class="calibre1">Mrs. Oliver'ı uzun uzun süzdü. Yüzünde hiç de memnun bir ifade yoktu. <span style="text-indent: 1em; font-size: 1em;">Korkmadığı, fakat gelip kapısını çaldıkları için öfkelendiği anlaşılıyordu. </span><span style="text-indent: 1em; font-size: 1em;">Belki yetmişinde, belki de seksenindeydi. Fakat yuvasını yine de cesaretle savunmaya hazır olduğu belliydi.</span></p>

  <p class="calibre1">"Neden geldiğinizi bilmiyorum..." diye söze başladı. Sonra da durakladı. "A, Miss Ariadne! İşte şimdi bir yaşıma daha bastım. Mişs Ariadne bu."</p>

  <p class="calibre1"></p>

  <p class="calibre1"></p>

  <p class="calibre1">Mrs. Oliver, gülümsedi. </p>

  <p class="calibre1">"Beni tanıman fevkalâde bir şey. Nasılsın, Mrs.<span style="text-indent: 1em; font-size: 1em;">Matcham?"</span></p>

  <p class="calibre1">"Miss Ariadne! Kimin aklına gelirdi bu?" </p>

  <p class="calibre1">Romancı, kendi kendine, <i>"Onun beni, <span style="text-indent: 1em; font-size: 1em;">'Miss Ariadne,' </span></i><span style="text-indent: 1em; font-size: 1em;"><i>diye çağırdığı günler çok gerilerde kaldı,"</i> dedi. Fakat kadının sesi yaşlılıktan iyice çatallaşmış olmasına rağmen kulağına yine de tamdık gelmişti.</span></p>

  <p class="calibre1">İhtiyar kadın, "İçeri girin, yavrum," diye mırıldandı. "Sizi iyi gördüm. Son karşılaşmamızdan beri uzun yıllar geçti. En aşağı on beş yıl."</p>

  <p class="calibre1">Aradan on beş yıldan daha da uzun bir zaman geçmişti ama Mrs. Oliver ihtiyar kadının sözlerini düzeltmeye kalkışmadı. İçeri girdi. Mrs. Matcham'ın uzattığı elini sıktı. Yaşlı kadının ellerinin onun emirlerini kolaylıkla yerine getiremedikleri de anlaşılıyordu. Mrs. Matcham, kapıyı zorla kapattıktan sonra topallayarak, ayaklarını sürüyerek romancıyı küçük bir odaya soktu. Bir sürü fotoğraf vardı burada. Bebekler, gençler, olgun insanlar... Odaya iki koltukla bir kanape konulmuştu. Mrs. Matcham da kanapeye çöktü. Bir yastığı zorlukla çekerek buna sırtını dayadı.</p>

  <p class="calibre1">"Sizi gördüğüme pek memnun oldum yavrum. Bir hayli de şaşırdım. Yine öyle şirin romanlar yazıyor musunuz ?"</p>

  <p class="calibre1">Mrs. Oliver, "Evet," dedi. Bir taraftan da, <i>"Detektif romanları ve cinayet hikâyeleri için 'şirin' deyimi kullanılabilir mi, bilmem?"</i> diye düşünüyordu. <span style="text-indent: 1em; font-size: 1em;"><i>"Ama Mrs. Matcham, bu sözü sık sık tekrarlar zaten."</i></span></p>

  <p class="calibre1">Yaşlı kadın, "Ben artık yapayalnızım," dedi. "Ablam Gracie'yi hatırlıyorsunuz, <span style="text-indent: 1em; font-size: 1em;">değil </span><span style="text-indent: 1em; font-size: 1em;">mi? Geçen </span><span style="text-indent: 1em; font-size: 1em;">sonbaharda </span><span style="text-indent: 1em; font-size: 1em;">öldü o... Ya... </span><span style="text-indent: 1em; font-size: 1em;">Kanseri vardı. Kendisini ameliyat da ettiler ama çok geç kalmışlardı."</span></p>

  <p class="calibre1">Mrs. Oliver, bağırdı. </p>

  <p class="calibre1">"Ya? Vah vah! Çok üzüldüm."</p>

  <p class="calibre1">Ondan sonra on dakika kadar sırayla Mrs. Matcham'ın ölmüş olan diğer akrabalarından söz ettiler.</p>

  <p class="calibre1">"Siz iyisiniz değil mi, Miss Ariadne? Durumunuz düzgün mü? Kocanız var sanırım... A, şimdi hatırladım! O yıllar önce ölmüştü. Peki, bu gün bizim köye neden geldiniz?"</p>

  <p class="calibre1">Mrs. Oliver, "Bu civarda bir işim vardı," diye cevap verdi. "Defterimde senin adresini görmüştüm. Ona da uğrayayım, dedim... Bir hatır sorayım."</p>

  <p class="calibre1">"Ah! Ve <span style="text-indent: 1em; font-size: 1em;">eski günlerden de sözetmek istiyordunuz... Öyle değil mi? Eski günleri anmak insanın çok hoşuna gider."</span></p>

  <p class="calibre1">"Gerçekten öyle..." Mrs. Oliver, bu konu açıldığı için biraz rahatlamıştı. <span style="text-indent: 1em; font-size: 1em;">Çünkü aslında ihtiyar dadıyı bu amaçla aramıştı o gün.</span></p>

  <p class="calibre1">"Sen de ne çok fotoğraf <span style="text-indent: 1em; font-size: 1em;">var."</span></p>

  <p class="calibre1">"Ah, <span style="text-indent: 1em; font-size: 1em;">öyledir, </span><span style="text-indent: 1em; font-size: 1em;">öyledir... Baktığım çocukların resimleri onlar. Kimi elime bebekken geldi, kimi biraz daha kabacayken... Bir kısmına Hindistan'dayken baktım. Diğerlerine ise Siam'a gittiğim zaman."</span></p>

  <p class="calibre1">Mrs. Oliver, mırıldandı. </p>

  <p class="calibre1">"Dünyanın yedi bucağını dolaştın değil mi? Hindistan, Hong Kong, Mısır, Güney Amerika..."</p>

  <p class="calibre1">"Evet. Bir hayli gezdim ben."</p>

  <p class="calibre1">Yazar, "Şimdi aklıma geldi," dedi. "Ben Malaya'dayken sen de bir elçinin ailesinin yanındaydın sanırım. Elçi Bilmem kim... Dur bakayım, adamın adını bir türlü hatırlıyamıyorum... <span style="text-indent: 1em; font-size: 1em;">Hah... </span><span style="text-indent: 1em; font-size: 1em;">Sir ve </span><span style="text-indent: 1em; font-size: 1em;">Lady Ravenscroft'lar </span><span style="text-indent: 1em; font-size: 1em;">sanırım..."</span></p>

  <p class="calibre1">"Hayır, hayır. Adı yanlış hatırladınız. Siz benim Barnaby'lerin yanında çalıştığım zamanı <span style="text-indent: 1em; font-size: 1em;">kasdediyorsunuz. Öyle ya... Siz de gelip onlarda kalmıştınız. Hatırla</span><span style="text-indent: 1em; font-size: 1em;">diniz mı? Dünyayı dolaşmaya çıkmıştınız, o arada Barnabylerde de kaldınız. </span><span style="text-indent: 1em; font-size: 1em;">Mrs. Barnaby eski arkadaşlarmızdandı. Mr. Barnaby'de hâkimdi."</span></p>

  <p class="calibre1">Romancı, başını salladı. </p>

  <p class="calibre1">"A, evet. Geçmişi hatırlamak kolay değil. İnsan adları karıştırıyor."</p>

  <p class="calibre1">Mrs. Matcham, </p>

  <p class="calibre1">"Onların pek şeker iki çocukları vardı," diye devam etti. "Tabii okumaları için İngiltereye gönderildiler. Kız, Rodean'a yollandı sanırım, çocuk da Harrow'a. Tabii ben de ondan sonra başka bir ailenin yanma girdim. Ah, ah, artık zaman çok değişti. Eskisi kadar dadı yok... Siz demin kimlerden söz <span style="text-indent: 1em; font-size: 1em;">ediyordunuz? Ravenscroft'lardan mı? A, ben onları hatırlıyorum. Evet tabii oturdukları yerin adını unuttum artık. Bize yakındılar. Aileler birbirlerini tanırlardı. Evet, uzun yıllar önceydi bu ama ben her şeyi hatırlıyorum. Ben hâlâ Barnaby'lerin yanındaydım. Çocuklar okula yollandıktan sonra da onların yanında kaldım. Mrs. Barnaby'e bakmak için. Yani onun işlerine bakmak, sökükleri filân dikmek için. Ah, evet, o feci şey de o zaman olduydu. Barnaby'lerin başına gelmedi bu. Kasdettiğim Ravenscroft'lar. Evet, o felâketi hiç bir zaman unutmayacağım. Yani duyduklarımı. Tabii benim o olayla hiç bir ilgim yoktu. Ama açıkçası pek korkunç bir şeydi. Öyle değil mi?"</span></p>

  <p class="calibre1">Romancı, "Her halde," dedi.</p>

  <p class="calibre1">"Bu siz İngiltereye döndükten sonra oldu... Siz gittikten çok sonra sanırım. <span style="text-indent: 1em; font-size: 1em;">İyi bir çiftti onlar. Çok iyi bir çift. Bu yüzden pek sarsıldılar."</span></p>

  <p class="calibre1">Mrs. Oliver, <span style="text-indent: 1em; font-size: 1em;">içini çekti. "Doğrusu </span><span style="text-indent: 1em; font-size: 1em;">ben onları artık pek </span><span style="text-indent: 1em; font-size: 1em;">hatırlayamıyorum."</span></p>

  <p class="calibre1">"Biliyorum. İnsan çok şeyi unutuyor. Ben unutkan değilimdir açıkçası... Ama kadının acayip olduğunu söylerlerdi. <span style="text-indent: 1em; font-size: 1em;">Ta </span><span style="text-indent: 1em; font-size: 1em;">çocukluğundan </span><span style="text-indent: 1em; font-size: 1em;">beri öyleymiş. </span><span style="text-indent: 1em; font-size: 1em;">Hatta </span><span style="text-indent: 1em; font-size: 1em;">o günlerle ilgili bir hikâye de anlatıyorlardı. Bir bebeği ara</span><span style="text-indent: 1em; font-size: 1em;">basından kapmış ve nehre atmış. Bazıları bunun kıskançlık olduğunu söyledilerdi. Bazıları ise bebeğin beklemeden dcğrudan doğruya cennete gitmesini istediğini..."</span></p>

  <p class="calibre1">"Senin kasdettiğin Lady Ravenscroft mu?"</p>

  <p class="calibre1"><span style="text-indent: 1em; font-size: 1em;">"Hayır, ne münasebet! </span><span style="text-indent: 1em; font-size: 1em;">Ah, </span><span style="text-indent: 1em; font-size: 1em;">ah, siz </span><span style="text-indent: 1em; font-size: 1em;">eskiyi benim kadar iyi </span><span style="text-indent: 1em; font-size: 1em;">hatırlıyamıyorsunuz. Ben kız </span><span style="text-indent: 1em; font-size: 1em;">kardeşinden söz ediyorum."</span></p>

  <p class="calibre1">"Lady <span style="text-indent: 1em; font-size: 1em;">Ravenscroft'un </span><span style="text-indent: 1em; font-size: 1em;">kız kardeşinden </span><span style="text-indent: 1em; font-size: 1em;">mi?" </span></p>

  <p class="calibre1">"Açıkçası kadın onun kız <span style="text-indent: 1em; font-size: 1em;">kardeşi miydi, </span><span style="text-indent: 1em; font-size: 1em;">yoksa kocasının mı, bundan pek </span><span style="text-indent: 1em; font-size: 1em;">emin değilim. Kadının uzun süre bir sinir kliniğinde kaldığından söz ettilerdi. </span><span style="text-indent: 1em; font-size: 1em;">On bir on iki yaşından beri oradaymış... Sonra doktorlar artık iyileştiğine karar vermişler, o da klinikten çıkmış, genç bir adamla evlenmiş." Yaşlı kadın bir an durdu. "O mesele oldu işte. Kendisini yine o akıl </span><span style="text-indent: 1em; font-size: 1em;">hastanelerinden </span><span style="text-indent: 1em; font-size: 1em;">birine kapattılar... Orada hastalara çok iyi davranıyorlar. Güzel odaları, hatta daireleri oluyor. </span><span style="text-indent: 1em; font-size: 1em;">Yanılmıyorsam onlar gidip kadını görüyorlardı. Yani Elçi veya karısı, demek istiyorum... Çocukları ise başka biri büyüttü. Çünkü korkuyorlardı. Ama duyduğuma göre kadın sonunda iyileşti. Tekrar kocasının </span><span style="text-indent: 1em; font-size: 1em;">yanına döndü. Fakat adam </span><span style="text-indent: 1em; font-size: 1em;">öldü gitti. Tansiyon yüksekliğinden mi kalpten mi nedir... Her ne hal ise... Bu ölüm kadını çok sarstı. O da kalkıp Ravenscroft'ların yanına gitti. Yani ablasının ya da ağabeysinin yanına... Hangisinin kardeşi idiyse... Kadın Ravenscroftların yanında mutluydu. Rahattı. Yeğenlerini de pek seviyordu... Söz konusu olan küçük oğlan değil sanırım. O küçük kız... Ve bir de o akşam üzeri kendisiyle oynamaya gelen diğer bir kız çocuğu. Ah, neyse... Artık olayın </span><span style="text-indent: 1em; font-size: 1em;">bütün ayrıntısını hatırlıyamıyorum. </span><span style="text-indent: 1em; font-size: 1em;">Ama </span><span style="text-indent: 1em; font-size: 1em;">bu meseleden </span><span style="text-indent: 1em; font-size: 1em;">uzun süre söz </span><span style="text-indent: 1em; font-size: 1em;">edildiydi. Bazıları suçlunun </span><span style="text-indent: 1em; font-size: 1em;">kadın olmadığını söylediler. </span><span style="text-indent: 1em; font-size: 1em;">Hatta işin dadının başının altından çıktığını düşünenler de </span><span style="text-indent: 1em; font-size: 1em;">oldu. </span><span style="text-indent: 1em; font-size: 1em;">Ama dadı </span><span style="text-indent: 1em; font-size: 1em;">çocuklara çok düşkündü. Ve bu olay kadıncağızı çok sarsmıştı. Çok çok </span><span style="text-indent: 1em; font-size: 1em;">sarsmıştı. Çocukları evden alıp götürmeyi istedi. 'Orada emniyette değiller' </span><span style="text-indent: 1em; font-size: 1em;">dedi. Daha buna benzer bir sürü şey, Fakat diğerleri ona inanmadılar tabii. </span><span style="text-indent: 1em; font-size: 1em;">Sonra da o olay oldu. Yanılmıyorsam bu işe o kadının sebep olduğuna karar verdiler. Kadının adını şimdi hatırlamıyorum. Neyse... Böyle olduydu işte."</span></p>

  <p class="calibre1">"Sir Ravenscroft'un ya da Lady'nin kız kardeşi olan o kadın... Ona ne oldu?"</p>

  <p class="calibre1">"Galiba bir doktor onu alıp bir hastaneye götürdü. Kadın sonunda İngiltere'ye döndü sanırım. Bilmiyorum o yine eski sinir kliniğine mi girdi? Ama kendisine iyi baktılar. Yanılmıyorsam bol parası vardı. Daha doğrusu kocasının ailesi çok zengindi. Belki kadın sonunda tamamiyle iyileşti. Ama doğrusu ben bu olayı yıllardan beri düşünmemiştim. Siz Sir ve Lady Ravenscroft'lardan söz etmeseydiniz, bu mesele de aklıma gelmeyecekti. Acaba Ravenscroft'lar şimdi <span style="text-indent: 1em; font-size: 1em;">neredeler? </span><span style="text-indent: 1em; font-size: 1em;">Her </span><span style="text-indent: 1em; font-size: 1em;">halde </span><span style="text-indent: 1em; font-size: 1em;">adam uzun süre önce emekliye ayrıldı."</span></p>

  <p class="calibre1">Mrs. Oliver,</p>

  <p class="calibre1">"Onların sonu pek <span style="text-indent: 1em; font-size: 1em;">kötü oldu," dedi. "Belki olayı gazetelerde okudun..."</span></p>

  <p class="calibre1">"Neyi?"</p>

  <p class="calibre1">"Ravenscroft'lar İngiltere'de bir ev satın aldılar, Sonra..."</p>

  <p class="calibre1">"Ah, şimdi hatırlamaya başladım. Evet, gazetede onlarla ilgili bazı şeyler okudum. Evet, evet, <span style="text-indent: 1em; font-size: 1em;">hatta, 'Bu Ravenscroft adı bana hiç yabancı gelmiyor...' da dedim. Ama onları nerede ve ne </span><span style="text-indent: 1em; font-size: 1em;">zaman </span><span style="text-indent: 1em; font-size: 1em;">gördüğümü </span><span style="text-indent: 1em; font-size: 1em;">bir </span><span style="text-indent: 1em; font-size: 1em;">türlü bulamadım. Karı </span><span style="text-indent: 1em; font-size: 1em;">koca uçurumdan aşağı yuvarlandılardı değil mi? Ya da buna benzer bir şey..."</span></p>

  <p class="calibre1">Mrs <span style="text-indent: 1em; font-size: 1em;">Oliver, "Evet," diye başını salladı. "Buna benzer bir şey..."</span></p>

  <p class="calibre1">"Sizi gördüğüme ne kadar sevindiğimi bilemezsiniz, yavrum. Şimdi karşılıklı birer çay içelim."</p>

  <p class="calibre1">Romancı, itiraz etti. </p>

  <p class="calibre1">"Çay istemem.. Gerçekten istemem... Hiç zahmet etme."</p>

  <p class="calibre1">"Çay istemez olur musun hiç? Şimdi benimle mutfağa gelir misin? Anlıyacağm ben <span style="text-indent: 1em; font-size: 1em;">artık zamanımın </span><span style="text-indent: 1em; font-size: 1em;">çoğunu orada geçiriyorum. Mutfakta dolaşmak daha kolay oluyor. Ama misafirleri daima bu odaya alıyorum. Çünkü eşyalarımla öğünüyorum. </span><span style="text-indent: 1em; font-size: 1em;">Eşyalarımla ve baktığım çocuklarla.."</span></p>

  <p class="calibre1">Mrs. Oliver, "Her halde senin gibi dadılar baktıkları çocuklar sayesinde iyi bir hayat geçiriyorlar," dedi.</p>

  <p class="calibre1">"Evet... Sizin küçüklüğünüzü de iyi hatırlıyorum. Size anlattığım <span style="text-indent: 1em; font-size: 1em;">masallara </span><span style="text-indent: 1em; font-size: 1em;">bayılırdınız. </span><span style="text-indent: 1em; font-size: 1em;">Yanılmıyorsam bir kaplanla ilgili bir hikâye vardı. </span><span style="text-indent: 1em; font-size: 1em;">Bir de maymunlarla... Ağaçta maymunlarla..."</span></p>

  <p class="calibre1">Yazar, "Evet," diye cevap verdi. "Onları ben de hatırlıyorum. O günler çok gerilerde kaldı."</p>

  <p class="calibre1">Kadın, çocukluğunu hatırlamıştı. Altı yedi yaşlarında bir kız. Ayağında fazla sıkı düğmeli potinler, İngiltere'de bir yolda yürüyor... Dadısının Hindistan ve Mısır'la ilgili hikâyelerini dinliyor... İşte bu dadı şimdi karşısındaydı. Mrs.<span style="text-indent: 1em; font-size: 1em;">Matcham... Mrs. Oliver, yaşlı kadının peşinden dışarı çıkarken bir an etrafına bakındı. Erkek ve kız çocuklarının resimleri. Olgun insanların fotoğrafları... </span><span style="text-indent: 1em; font-size: 1em;">Hepsi de dadılarını unutmadıkları için ona bu resimleri ve bu odadaki eşyaları yollamışlardı. Her, halde Dadı yine onların yardımları sayesinde bu yaşlılık yıllarında para sıkıntısı çekmiyordu. Romancı birdenbire hıçkıra hıçkıra ağlamayı istedi. Bu karakterine o kadar uymayan bir şeydi ki. Kendisini zorlayarak bu isteği yendi. Mrs. Matcham'm arkasından mutfağa gitti. Orada yaşlı kadına getirdiği armağanı verdi.</span></p>

  <p class="calibre1">"A, kimin <span style="text-indent: 1em; font-size: 1em;">aklına gelirdi bu! </span><span style="text-indent: 1em; font-size: 1em;">Tophole Thathams çayı! İ</span><span style="text-indent: 1em; font-size: 1em;">şte bunu pek severim. </span><span style="text-indent: 1em; font-size: 1em;">Demek hatırladınız? </span><span style="text-indent: 1em; font-size: 1em;">Son zamanlarda bu çaydan pek bulamıyorum. Ah, bu da pek sevdiğim bisküilerden. Ama sizin hafızanız daima iyiydi. Sizinle oynamaya gelen o iki küçük çocuk size ne derlerdi? Biri sizi, 'Lady Fil,' diye çağırırdı. </span><span style="text-indent: 1em; font-size: 1em;">Diğeri ise 'Lady Kuğu,' diye. Size 'Lady Fil,' diyen sırtınıza binerdi. Siz de dört ayak odada dolaşırdınız. Sanki hortumunuz varmış ve bununla yerden bir şeyler alıyormuş gibi yapardınız."</span></p>

  <p class="calibre1">Mrs. Oliver, "Sen hiç bir şeyi unutmuyorsun, dadı," dedi. "Öyle değil mi?"</p>

  <p class="calibre1">Mrs. Matcham, "Ah," diye bağırdı. "'Filler de hatırlar!' Eski bir atasözüdür bu."</p>
</body>
</html>
