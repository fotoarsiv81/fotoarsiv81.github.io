<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
</head>

<body class="calibre">
  <div>
    <h1 class="calibre1">Kuaför ve Güzellik Uzmanları </h1>

    <h1 class="calibre1" id="sigil_toc_id_18">Eugene ve Rosentelle </h1>

    <h1 id="sigil_toc_id_19">17</h1>

    <p class="calibre1">Mrs. Oliver Cheltenham'dan hoşlanmıştı. O zamana kadar hiç gelmemişti buraya.</p>

    <p class="calibre1">Yazar, binalara bakarak kendi kendine, "Ev dediğin böyle olur," diye mırıldandı.</p>

    <p class="calibre1">"Hepsi de pek şirin..."</p>

    <p class="calibre1">Yazar bir iki antikacıya uğradıktan sonra aradığı dükkâna doğru gitti. Daha doğrusu Hercule Poirot'nun tembihlediği yere. 'Rose Kuaför Salonu'ydu burası.</p>

    <p class="calibre1">Mrs. Oliver içeriye girerek çevresine bakındı. Dört beş kişi saçlarını yaptırıyordu. Tombul, genç bir kadın müşterisini bırakarak, meraklı bir tavırla ona doğru geldi.</p>

    <p class="calibre1">Mrs. Oliver, elindeki karta bir göz attı. </p>

    <p class="calibre1">"Mrs. Rosentelle? Bu sabah buraya geldiğim takdirde beni görebileceğini söylemişti." Telâşla ekledi: "Saçlarımı yaptıracak değilim. Kendisiyle biraz konuşmak istiyorum. Mrs. Rosentelle'e telefon da ettim. On bir buçukta burada olursam bana biraz zaman ayırabileceğini açıkladı."</p>

    <p class="calibre1">Kadın, "Ah, evet," dedi. "Madam sizi bekliyor sanının."</p>

    <p class="calibre1">Mrs. Oliver'ı dar bir koridordan geçirerek, arka tarafa götürdü. Bir kapıyı açarak yazarı içeriye soktu. Burasının Madam Rosentelle'in dairesi olduğu anlaşılıyordu. Tombul kadın bir kapıya vurarak, başını içeri uzattı.</p>

    <p class="calibre1">"Sizi bir hanım görmek istiyor..." Sonra endişeyle yazara sordu. "Adınız neydi?"</p>

    <p class="calibre1">"Mrs. Oliver." </p>

    <p class="calibre1">Yazar çabucak içeri girdi ve bir an kendisini yine bir kuaför salonunda sandı. Pencereye pembe perdeler asılmış, <span style="text-indent: 1em; font-size: 1em;">duvarlar güllü </span><span style="text-indent: 1em; font-size: 1em;">kâğıtlarla </span><span style="text-indent: 1em; font-size: 1em;">kaplanmıştı.</span></p>

    <p class="calibre1">Mrs. Rosentelle, sabah kahvesini bitirmek üzereydi. Mrs. Oliver onun kendisiyle yaşıt, hatta biraz da büyük olduğunu düşündü. </p>

    <p class="calibre1">"Mrs. Rosentelle?"</p>

    <p class="calibre1">"Evet?"</p>

    <p class="calibre1">"Beni bekliyordunuz sanırım."</p>

    <p class="calibre1">"Ah, <span style="text-indent: 1em; font-size: 1em;">evet. Açıkçası meselenin ne olduğunu pek anlayamadım. Telefonlar çok </span><span style="text-indent: 1em; font-size: 1em;">bozuk. Neyse... Yarım saatim var. Kahve içer misiniz?"</span></p>

    <p class="calibre1">Mrs. Oliver, "Hayır, teşekkür ederim," dedi. "Fazla zamanınızı almak istemiyorum. Sadece size birşey soracağım. Belki bunu hatırlarsınız. Bu mesleğe uzun yıllar önce <span style="text-indent: 1em; font-size: 1em;">girmişsiniz sanırım."</span></p>

    <p class="calibre1">"Ah, evet. Artık işleri kızlara gönül rahatlığıyla bırakabiliyorum. <span style="text-indent: 1em; font-size: 1em;">Son </span><span style="text-indent: 1em; font-size: 1em;">günlerde müşterilerle kendim ilgilenmiyorum."</span></p>

    <p class="calibre1">"Ama herhalde onlara fikir veriyorsunuz?"</p>

    <p class="calibre1">"A, tabiî." </p>

    <p class="calibre1">Mrs. Rosentelle gülümsedi. Hoş, zeki ifadeli bir yüzü vardı. <span style="text-indent: 1em; font-size: 1em;">Artık kırlaşmaya başladığı </span><span style="text-indent: 1em; font-size: 1em;">için dikkati </span><span style="text-indent: 1em; font-size: 1em;">çeken </span><span style="text-indent: 1em; font-size: 1em;">kahverengi saçlarını </span><span style="text-indent: 1em; font-size: 1em;">ustalıkla </span><span style="text-indent: 1em; font-size: 1em;">taramıştı. </span></p>

    <p class="calibre1"><span style="text-indent: 1em; font-size: 1em;">"Fakat neden söz ettiğinizi bilmiyorum..."</span></p>

    <p class="calibre1">"Şey... Size genellikle peruklar hakkında sorular soracağım."</p>

    <p class="calibre1">"Artık eskisi kadar fazla peruk yapmıyoruz."</p>

    <p class="calibre1">"Eskiden Londra'da çalışırdınız değil mi?"</p>

    <p class="calibre1">"Evet. Önce <span style="text-indent: 1em; font-size: 1em;">Bond sokağında bir yerimiz vardı. Sonra Sloane'a taşındık. Fakat kırlar arasında oturmak daha hoş. </span><span style="text-indent: 1em; font-size: 1em;">Kocamla ben buradan çok hoşnuduz. </span><span style="text-indent: 1em; font-size: 1em;">Küçük bir </span><span style="text-indent: 1em; font-size: 1em;">salonumuz var. Ama dediğim gibi artık fazla peruk </span><span style="text-indent: 1em; font-size: 1em;">yapmıyoruz. Yalnız kocam saçları dökülen erkeklere öğütlerde bulunuyor, onlar için küçük peruklar da hazırlıyor... İş alanında erkeklerin yaşlı durmamaları onlar için çok önemli. Hatta peruk sayesinde yeni bir işe bile girebiliyorlar."</span></p>

    <p class="calibre1">Yazar, "Herhalde..." diye mırıldandı. Bir yandan da konuya nasıl gireceğini düşünüyordu.</p>

    <p class="calibre1">Mrs. Rosentelle öne doğru eğilerek, "Siz Ariadne Oliver değil misiniz?" diye sorunca bayağı şaşırdı. "Şu meşhur yazar?"</p>

    <p class="calibre1">Mrs. Oliver, "Evet," dedi. "Şey..." Her zamanki gibi yüzünde utangaç bir ifade belirmişti. "Evet... Ben romanlar yazıyorum gerçekten."</p>

    <p class="calibre1">"Kitaplarınız o kadar hoşuma gidiyor ki. Çoğunu okudum onların. Ah, işte bu karşılaşma çok hoş... Şimdi bana size nasıl yardım edebileceğimi söyleyin."</p>

    <p class="calibre1">"Şey<span style="text-indent: 1em; font-size: 1em;">... Sizinle peruklar hakkında konuşmak istiyordum. </span><span style="text-indent: 1em; font-size: 1em;">Sonra yıllar önce </span><span style="text-indent: 1em; font-size: 1em;">olan bir olayı soracaktım. Ama herhalde o olayı hatırlamıyorsunuz bile."</span></p>

    <p class="calibre1">"Hım... Yani yıllar önceki modayı kasdediyorsunuz?"</p>

    <p class="calibre1">"Hayır, pek de değil... Bir kadın bir arkadaşım, daha doğrusu kendisiyle aynı okuldaydık... O evlenip Malaya'ya gitti. Sonra tekrar İngiltere'ye döndü. <span style="text-indent: 1em; font-size: 1em;">Müthiş bir felaket oldu o zaman. Bazı kimseler onun fazla peruğu olduğunu düşünerek, hayret </span><span style="text-indent: 1em; font-size: 1em;">ettiler. Galiba o </span><span style="text-indent: 1em; font-size: 1em;">perukları arkadaşıma siz vermiştiniz."</span></p>

    <p class="calibre1">"Bir felâket?.. Arkadaşınızın adı neydi?"</p>

    <p class="calibre1">"Kızlık adı Molly Preston-Grey'di. Sonradan Ravenscroft oldu."</p>

    <p class="calibre1">"Ah... Ah, evet, <span style="text-indent: 1em; font-size: 1em;">şu... </span><span style="text-indent: 1em; font-size: 1em;">Evet, hatırlıyorum. Lady Ravenscroft. Çok iyi </span><span style="text-indent: 1em; font-size: 1em;">hatırlıyorum </span><span style="text-indent: 1em; font-size: 1em;">onu. </span><span style="text-indent: 1em; font-size: 1em;">Çok nazik </span><span style="text-indent: 1em; font-size: 1em;">ve hâlâ da pek hoş bir kadındı. Evet kocası elçiydi sanırım. </span><span style="text-indent: 1em; font-size: 1em;">Adam emekli </span><span style="text-indent: 1em; font-size: 1em;">olmuş ve onlar </span><span style="text-indent: 1em; font-size: 1em;">da tenha bir yere çekilmişlerdi. Oturdukları yeri unutmuşum..."</span></p>

    <p class="calibre1">Mrs. Oliver, ekledi: "Ve karı koca orada intihar ettiler..."</p>

    <p class="calibre1">"Evet, <span style="text-indent: 1em; font-size: 1em;">evet. </span><span style="text-indent: 1em; font-size: 1em;">Bunu gazetede okuduğumu </span><span style="text-indent: 1em; font-size: 1em;">ve 'A, bu bizim Lady Ravenscroft,' </span><span style="text-indent: 1em; font-size: 1em;">diye bağırdığımı hatırlıyorum, </span><span style="text-indent: 1em; font-size: 1em;">Sonradan gazete onların fotoğraflarını da basmıştı. </span><span style="text-indent: 1em; font-size: 1em;">O zaman yanılmadığımı anladım. Tabiî Sir Ravenscroft'u hiç görmemiştim, ama hanım bizim... Çok acı bir olaydı o. </span><span style="text-indent: 1em; font-size: 1em;">Sonradan Lady </span><span style="text-indent: 1em; font-size: 1em;">Ravenscroft'un </span><span style="text-indent: 1em; font-size: 1em;">kanseri </span><span style="text-indent: 1em; font-size: 1em;">olduğunu ve karı kocanın bu yola baş vurduklarını duydum, Ama </span><span style="text-indent: 1em; font-size: 1em;">ayrıntıları </span><span style="text-indent: 1em; font-size: 1em;">hiç </span><span style="text-indent: 1em; font-size: 1em;">bir </span><span style="text-indent: 1em; font-size: 1em;">zaman öğrenemedim."</span></p>

    <p class="calibre1">Mrs. Oliver, "Ya," dedi.</p>

    <p class="calibre1">"Size neyi anlatmamı istiyordunuz?"</p>

    <p class="calibre1">"O perukları Lady Ravenscroft'a siz vermişsiniz. Soruşturmayı yapanlar <span style="text-indent: 1em; font-size: 1em;">yani polis dört peruğun pek fazla olduğunu düşünmüşler, ama belki bir çok kadının dört peruğu var."</span></p>

    <p class="calibre1">Mrs. Rosentelle, "Bir çok hanımın en aşağı iki peruğu oluyor," diye karşılık verdi. "Bunlardan birini yıkanıp, kıvrılması için kuaföre yolladıkları zaman diğerini takıyorlar."</p>

    <p class="calibre1">"Lady Ravenscroft'un diğer iki peruğu ısmarlamasını hatırlıyor musunuz?" </p>

    <p class="calibre1">"Bu iş için kendisi gelmedi. Galiba hastanedeydi ya da oradan yeni çıkmıştı. <span style="text-indent: 1em; font-size: 1em;">Hastaydı... </span><span style="text-indent: 1em; font-size: 1em;">Bana o </span><span style="text-indent: 1em; font-size: 1em;">genç Fransız hanım geldi. Çok hoş bir kadındı o. </span><span style="text-indent: 1em; font-size: 1em;">İngilizcesi oldukça düzgündü. İstenilen peruklar için açıklamada bulundu. Renk, biçim, ölçü... </span><span style="text-indent: 1em; font-size: 1em;">Evet... Onu hatırlamam ne tuhaf değil mi? Hoş, bundan bir süre sonra gazetelerde o çifte intiharı okumasaydım, herhalde bu olayı da unutur giderdim... </span><span style="text-indent: 1em; font-size: 1em;">Korkarım Lady Ravenscroft'a hastanede ya da gittiği o klinikte kötü haberi verdiler. O da bu ş</span><span style="text-indent: 1em; font-size: 1em;">ekilde </span><span style="text-indent: 1em; font-size: 1em;">yaşamayacağını anladı. </span><span style="text-indent: 1em; font-size: 1em;">Kocası ise onsuz yaşamak istemiyordu."</span></p>

    <p class="calibre1">Mrs. Oliver, üzgün üzgün başını salladıktan sonra sorularını sürdürdü.</p>

    <p class="calibre1">"Peruklar başka başkaydı?"</p>

    <p class="calibre1">"Evet. Bir tanesinde hoş bir tutam kır saç vardı. İkincisi parti içindi. <span style="text-indent: 1em; font-size: 1em;">Üçüncüsü gece takılıyordu. </span><span style="text-indent: 1em; font-size: 1em;">Baloya filan giderken. Dördüncü de kısa kıvırcıktı. </span><span style="text-indent: 1em; font-size: 1em;">Pek güzeldi o. Üzerine şapka giyiyordunuz, ama peruğa yine de birşey </span><span style="text-indent: 1em; font-size: 1em;">olmuyordu. Lady Ravenscroft'u tekrar göremediğim için çok üzüldümdü. O hastalık bir yana, kısa bir süre önce kız kardeşini de kaybetmişti. İkiz kardeşini. Bu da onu çok sarsmıştı."</span></p>

    <p class="calibre1">Mrs. Oliver, mırıldandı. </p>

    <p class="calibre1">"Evet... İkiz kardeşler birbirlerine çok bağlı oluyorlar."</p>

    <p class="calibre1">Mrs. Rosentelle, "Oysa aslında o kadar mutluydu ki," diye ekledi.</p>

    <p class="calibre1">İki <span style="text-indent: 1em; font-size: 1em;">kadın </span><span style="text-indent: 1em; font-size: 1em;">birbirlerine </span><span style="text-indent: 1em; font-size: 1em;">bakarak içlerini </span><span style="text-indent: 1em; font-size: 1em;">çektiler.</span></p>

    <p class="calibre1">Mrs. Oliver, konuyu değiştirdi. </p>

    <p class="calibre1">"Peruk benim işime yarar mı dersiniz?"</p>

    <p class="calibre1">Usta berber elini uzatarak, düşünceli bir tavırla yazarın başına dokundu. </p>

    <p class="calibre1">"Bunu öğütleyemem size... Saçlarınız pek güzel... Hâlâ da sık. Sanırım..." </p>

    <p class="calibre1">Mrs.<span style="text-indent: 1em; font-size: 1em;">Rosentelle hafifçe gülümsedi. </span></p>

    <p class="calibre1"><span style="text-indent: 1em; font-size: 1em;">"Saçlarınızın biçimini sık sık değiştiriyorsunuz."</span></p>

    <p class="calibre1">"Ne kadar zekisiniz! Gerçekten öyle. Yeni biçimler denemek çok hoşuma gidiyor. <span style="text-indent: 1em; font-size: 1em;">Pek eğlenceli </span><span style="text-indent: 1em; font-size: 1em;">oluyor bu."</span></p>

    <p class="calibre1">"Hayatın zevkini çıkarmasını biliyorsunuz, değil mi?"</p>

    <p class="calibre1">"Evet, biliyorum. Belki de bunun nedeni insanın yarın ne olacağını bilmemesi."</p>

    <p class="calibre1">Mrs. Rosentelle, başını salladı. </p>

    <p class="calibre1">"Ama bu düşünce birçok insanın kaygı içinde kıvranmasına yol açıyor."</p>
  </div>
</body>
</html>
