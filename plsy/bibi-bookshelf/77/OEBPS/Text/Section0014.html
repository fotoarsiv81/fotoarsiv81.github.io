<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
</head>

<body class="calibre">
  <h1 class="calibre1"><span style="text-indent: 1em; font-size: 1em;">11</span></h1>

  <h1 class="calibre1" id="sigil_toc_id_11">Desmond</h1>

  <p class="calibre1">İki gün sonra bir sabah Hercule Poirot kakaosunu içerken yeni gelen bir mektubu okuyordu. Hem de ikinci defa. El yazısı oldukça düzgündü ama olgun insanlara has hava yoktu bunda.</p>

  <p class="calibre1"><b><i>"Aziz Mösyö Poirot,</i></b></p>

  <p class="calibre1"><b><i>Korkarım bu mektubumu biraz acayip bulacaksınız. Fakat bir arkadaşınızın adını vermemin faydalı olacağını sanıyorum. Onunla konuşmayı, gelip sizi görmem için bana yardım etmesini istemeyi düşündüm. Fakat kendisini evde bulamadım.</i></b></p>

  <p class="calibre1"><b><i>Sekreteri, söz ettiğim romancı Mrs. Ariadne Oliverın tabii... Sekreteri onun biz safariye katılmak üzere Doğu Afrikaya gittiğinden sözetti. Belki de ben öyle anladım. Eğer gerçekten Afrikadaysa kendisini bir süre görmem imkânsız demektir.</i></b></p>

  <p class="calibre1"><b><i>Ama onun bana yardım etmeyi isteyeceğinden eminim. Sizi görmeyi gerçekten çok istiyorum. Yardıma çok ihtiyacım var.</i></b></p>

  <p class="calibre1"><b><i>Anladığıma göre Mrs. Oliver annemi tanıyormuş. Onunla yazarlar için verilen bir ziyafette karşılaşmışlar. Gelip sizi görmem için bana bir randevu verirseniz çok sevinir, minnet duyarım. Ben zamanımı size uydurabili<span style="text-indent: 1em; font-size: 1em;">rim. Bilmiyorum size bir faydası olur mu, fakat Mrs. Oliver'in sekreteri, filler'den de sözetti. Her halde bu da Mrs. Oliver'in Doğu Afrikaya yaptığı yolculukla ilgili. Sekreter bu kelimeyi, sanki bu bir parolaymış gibi söyledi.</span></i></b></p>

  <p class="calibre1"><b><i>Tabii durumu anlıyamadım. Ama belki siz anlarsınız. Çok kaygılı ve üzgünüm. Beni görürseniz çok sevinirim.</i></b></p>

  <p class="calibre1"><b><i><span class="Apple-tab-span" style="white-space:pre">												</span>Saygılarımla,</i></b></p>

  <p class="calibre1">Hercule Poirot,</p>

  <p class="calibre1">"Vay vay vay vay," dedi.</p>

  <p class="calibre1">George,</p>

  <p class="calibre1">"Efendim?" <span style="text-indent: 1em; font-size: 1em;">diye mırıldandı.</span></p>

  <p class="calibre1">Hercule Poirot, cevap verdi. </p>

  <p class="calibre1">"Hiç. Sadece bağırdım. Fakat bazı şeyler bir kere hayatınıza karıştılar mı, onları bir daha başınızdan atamıyorsunuz. Bana da filler musallat oldu."</p>

  <p class="calibre1">Belçikalı masadan kalkarak sadık sekreteri Miss Lemon'ı çağırdı. Kadına Desmond Burton-Cox'un mektubunu vererek, genç adamı görmek için bir saat ayırmasını söyledi. </p>

  <p class="calibre1">"Bu ara fazla işim yok. Yarın pekâlâ uygun."</p>

  <p class="calibre1">Miss Lemon, Poirot'ya iki randevusu olduğunu hatırlattı. Fakat Belçikalının geriye bir hayli zamanı kalacaktı yine. Sekreter o saatleri Poirot'nun isteğine göre ayarlayacaktı. </p>

  <p class="calibre1">"Bunun Hayvanat bahçesiyle mi ilgisi var?" diye sordu kadın.</p>

  <p class="calibre1">Belçikalı detektif, "Yok canım," dedi. "Mektubunuzda fillerden bahsetmeyin. O <span style="text-indent: 1em; font-size: 1em;">kadarı fazla olur. İri hayvanlar filler. Ufku kaplıyorlar adeta. Evet. Filleri bir tarafa bırakalım. Muhakkak ki Desmond Burton-Cox'la yapacağım konuşma sırasında yine de o hayvanların konusu açılacak."</span></p>

  <p class="calibre1" style="text-align: center;">***</p>
</body>
</html>
