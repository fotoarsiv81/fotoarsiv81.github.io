<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
</head>

<body class="calibre">
  <div>
    <h1 class="calibre1">22</h1>

    <h1 class="calibre1" id="sigil_toc_id_24">Soruşturma</h1>

    <p class="calibre1">Hercule Poirot yine uçurumun kenarında durmuş, aşağıdaki kayalara ve bunlara çarpan dalgalara bakıyordu. Orada, durduğu yerde karı kocanın cesetleri bulunmuştu ve bundan üç hafta önce de uykusunda yürüyen bir kadın uçuruma, ölümün kucağına yuvarlanmıştı.</p>

    <p class="calibre1">"Neden oldu bunlar?" Başmüfettiş Garroway'in sorusuydu bu. <span style="text-indent: 1em; font-size: 1em;">Neden? Olayların içyüzü neydi? </span><span style="text-indent: 1em; font-size: 1em;">Önce bir kaza... Üç hafta sonra da çifte intihar..."</span></p>

    <p class="calibre1"><span style="text-indent: 1em; font-size: 1em;"> Eski günahların gölgeleri uzun oluyordu. Bir başlangıç, yıllar sonra feci bir sonucu doğurmuştu. </span><span style="text-indent: 1em; font-size: 1em;">Ve bugün birkaç kişi burada buluşacaktı. Gerçeği arayan genç bir kızla bir delikanlı. Ve işin içyüzünü bilen iki kişi. </span></p>

    <p class="calibre1">Poirot dönerken uçurumun kenarındaki dar yoldan bir zamanlar 'Overcliffe'e adı verilmiş olan eve doğru yürüdü. Uzak değildi orası. Belçikalı duvarın önüne arabaların bırakılmış olduğunu farketti. Ev, bir siluet halinde gözüküyordu. <span style="text-indent: 1em; font-size: 1em;">Boştu orası. Boyanması gerekti yapının. Kapıya asılı bir levha evin satılık olduğunu açıklıyordu. Poirot, kendisine doğru yürüyen iki kişinin yanına gitti.</span></p>

    <p class="calibre1">Desmond Burton-Cox'la Celia'ydı bunlar.</p>

    <p class="calibre1">Desmond, "Emlâkçıdan evin anahtarını aldım," dedi. "Köşkü gezmek istediğimizi söyledim... Ama içeride artık görülecek bir şey olduğunu sanmıyorum."</p>

    <p class="calibre1">Celia, başını salladı. </p>

    <p class="calibre1">"Ben de öyle. Burada başka başka kimseler oturmuş. Son sahipleri de evi yine satılığa çıkarmışlar. <span style="text-indent: 1em; font-size: 1em;">Belki de </span><span style="text-indent: 1em; font-size: 1em;">köşkte </span><span style="text-indent: 1em; font-size: 1em;">hayaletler </span><span style="text-indent: 1em; font-size: 1em;">dolaşıyor."</span></p>

    <p class="calibre1">Desmond sordu: </p>

    <p class="calibre1">"Sen hayaletlere inanıyor musun?"</p>

    <p class="calibre1">Celia, "Aslında inanmıyorum," diye karşılık verdi. "Ama böyle birşey olabilir de. Evin havasını, burada olanları düşününce..."</p>

    <p class="calibre1">Poirot, kızın sözünü kesti. </p>

    <p class="calibre1">"Ben o düşüncede değilim. Bu evde acı ve ölüm varmış., ama sevgi de..."</p>

    <p class="calibre1">Yoldan bir taksi geliyordu.</p>

    <p class="calibre1">Celia, "Mrs. Oliver olmalı bu," dedi. "Bana trenle geleceğini, sonra istasyondan taksiye bineceğini söylemişti..."</p>

    <p class="calibre1">Arabadan iki kadın indi. Bunlardan biri Mrs. Oliver'dı. Yazarın yanında uzun boylu, şık ve zarif bir kadın vardı. Poirot, onun geleceğini bildiği için şaşırmadı. Yalnız, ne tepki göstereceğini anlamak için dikkatle Celia'ya baktı.</p>

    <p class="calibre1">"A!" </p>

    <p class="calibre1">Kız ileri doğru atıldı. Yüzü aydınlanmıştı, hızla kadına doğru gidiyordu</p>

    <p class="calibre1">"Zelie! Siz Zelie'siniz değil mi? Zelie! Gerçekten siz misiniz? Ah ne kadar sevindim! Geleceğinizden haberim yoktu."</p>

    <p class="calibre1">"Beni Mösyö Hercule Poirot çağırdı."</p>

    <p class="calibre1"></p>

    <p class="calibre1"></p>

    <p class="calibre1">Celia, "Anlıyorum," diye mırıldandı. "Evet, galiba anlıyorum... Fa..., fakat ben..." Durakladı. Başını çevirerek yanında duran yakışıklı gence baktı.</p>

    <p class="calibre1">"Desmond... bu senin işin galiba?"</p>

    <p class="calibre1">"Evet. Ben Matmazel Meauhourat'ya mektup yazdım. Zelie'ye yani. Tabiî kendisini 'Zelie' diye çağırmama <span style="text-indent: 1em; font-size: 1em;">bir itirazı yoksa."</span></p>

    <p class="calibre1">Kadın, "İkiniz de beni Zelie diye çağırabilirsiniz," dedi. "Buraya gelmeyi pek istemiyordum. Akıllıca bulmuyordum bunu. Hâlâ da emin değilim. Fakat doğru yaptığımı umuyorum."</p>

    <p class="calibre1">Celia, "Ben gerçeği öğrenmek istiyorum," diye kargılık verdi. "İkimiz de istiyoruz. Desmond bize bazı şeyler anlatabileceğinizi düşünüyordu."</p>

    <p class="calibre1">Zelie, başını salladı. </p>

    <p class="calibre1">"Mösyö Poirot, beni görmeye geldi. Bugün burada bulunmam için beni ikna etti."</p>

    <p class="calibre1">Celia, Mrs. Oliver'ın koluna girdi. </p>

    <p class="calibre1">"Bugün sizin de gelmenizi istedim, çünkü her şeyi yoluna sokan sizsiniz. Mösyö Poirot'dan yardım istediniz. Bazı şeyler öğrendiniz. Öyle değil mi?"</p>

    <p class="calibre1">Yazar, "Bazı kimselerle konuştum," dedi. "Geçmişi hatırlayacaklarını umduğum kimselerle... Gerçekten bir kısmının hafızası yerindeydi, ne var ki bazıları olanları doğru hatırlıyordu, bazıları ise yanlış. Mösyö Poirot bunun önemli olmadığını söyledi."</p>

    <p class="calibre1">Belçikalı, gülümsedi. </p>

    <p class="calibre1">"Doğru. Bilgiyle, uydurma hikâyeleri birbirinden ayırmak <span style="text-indent: 1em; font-size: 1em;">her zaman yararlıdır. Siz de </span><span style="text-indent: 1em; font-size: 1em;">'fil' adını verdiğiniz </span><span style="text-indent: 1em; font-size: 1em;">kimselerden </span><span style="text-indent: 1em; font-size: 1em;">öğrendiklerinizi..." </span></p>

    <p class="calibre1"><span style="text-indent: 1em; font-size: 1em;">Matmazel Zelie, kaşlarını kaldırdı. </span></p>

    <p class="calibre1"><span style="text-indent: 1em; font-size: 1em;">"Fil?"</span></p>

    <p class="calibre1">Poirot, "Mrs. Oliver, konuştuğu kimselere bu adı takmıştı," dedi.</p>

    <p class="calibre1">Yazar açıklama yapma zorunluğunu duydu. </p>

    <p class="calibre1">"Filler de hatırlar... Ben işe bu düşünceyle başladım. Birçok kişiyle konuştum ve öğrendiklerimi Mösyö Poirot'ya anlattım. O da sonunda teşhisi koydu."</p>

    <p class="calibre1">Celia, birdenbire haykırdı. </p>

    <p class="calibre1">"Ben meselenin ne olduğunu öğrenmek istiyorum! <span style="text-indent: 1em; font-size: 1em;">İntihar mıydı bu? Yoksa bir cinayet mi? Ben üçüncü bir kişinin annemle babamı öldürdüğüne inanıyorum. Her zaman da inanacağım."</span></p>

    <p class="calibre1">Belçikalı, "Hemen eve gitmeyelim, önce şurada oturalım..." diyerek büyük bir manolya ağacının altındaki demir iskemlelere doğru gitti. Cebinden bir kâğıt çıkararak. Celia'ya döndü. "Demek sizce kesin iki ihtimal var. İntihar ya da cinayet."</p>

    <p class="calibre1">Celia, "Öyle olması gerek," diye karşılık verdi.</p>

    <p class="calibre1">"Size her iki ihtimalin de doğru olduğunu söyleyeceğim... Dahası da var... <span style="text-indent: 1em; font-size: 1em;">Cinayet ve intihara, idamı da ekleyin."</span></p>

    <p class="calibre1">Kız hayretle ona bakakaldı. </p>

    <p class="calibre1">"Anlayamadım..." </p>

    <p class="calibre1">"Biraz sonra anlayacaksınız. Size bu sonuca nasıl vardığımı anlatacağım. Bu meselede açıklanamayan bazı şeyler dikkatimi çekti. Bunların içinde Margaret Ravenscroft'un dört peruğu da vardı..." Kelimelere basa basa tekrarladı. "Dört peruk." Zelie'ye döndü.</p>

    <p class="calibre1">Kadın "Lady Ravenscroft daima peruk takmazdı," diye mırıldandı. "Zaman zaman kullanırdı onları. Yola gideceği zaman... Ya da saçlarını çabucak biçime sokmak istediğinde..."</p>

    <p class="calibre1">Poirot içini çekti. </p>

    <p class="calibre1">"Evet... Evet... Fakat dört takma saç yine de faydasız. <span style="text-indent: 1em; font-size: 1em;">Daha sonra peruklardan birinde bir tutam kır saç olduğunu öğrendim. Bir tanesi ise iyice kıvırcıktı. Lady Ravenscroft öldüğü gün de bu peruğu takmıştı."</span></p>

    <p class="calibre1">Celia, sordu. "Bu önemli mi? Annem herhangi bir peruğu takmış olabilir."</p>

    <p class="calibre1">"Evet, Polisten, Lady Ravenscroft'un ölümünden önceki haftalarda da hemen hemen yalnız bu peruğu taktığını öğrendim. Bunu onlara kâhya kadın açıklamıştı. <span style="text-indent: 1em; font-size: 1em;">Lady'nin bu </span><span style="text-indent: 1em; font-size: 1em;">peruğu çok sevdiği </span><span style="text-indent: 1em; font-size: 1em;">anlaşılıyordu. </span><span style="text-indent: 1em; font-size: 1em;">Sonra Başmüfettiş Garroway </span><span style="text-indent: 1em; font-size: 1em;">bana söz arasında eski bir atasözünü tekrarladı. </span><span style="text-indent: 1em; font-size: 1em;">'Adam aynı şapkası başka...' </span><span style="text-indent: 1em; font-size: 1em;">bu beni düşündürdü. Sonra köpek meselesi de vardı."</span></p>

    <p class="calibre1">"Köpek mi? Ne yapmış o?"</p>

    <p class="calibre1">"Lady Ravenscroft'u ısırmış. <span style="text-indent: 1em; font-size: 1em;">Aslında hanımına sadıkmış köpek. Fakat son haftalarda hayvan birdenbire değişmiş ve Molly'i bir kaç kere öfkeyle ısırmış."</span></p>

    <p class="calibre1">Desmond merakla Poirot'yu süzüyordu. </p>

    <p class="calibre1">"Yani köpek, hanımının intihar edeceğini mi anlamış?"</p>

    <p class="calibre1">"Hayır, hayır. Mesele bundan daha basit."</p>

    <p class="calibre1">Poirot, bir an durdu. </p>

    <p class="calibre1">"Hayır, <span style="text-indent: 1em; font-size: 1em;">köpek kimsenin farketmediği bir şeyi sezmiş. Karşısındaki kadının asıl hanımı olmadığını anlamış. Tabiî kadın Lady Ravenscroft'a benziyormuş. </span><span style="text-indent: 1em; font-size: 1em;">Sağır ve </span><span style="text-indent: 1em; font-size: 1em;">gözleri iyi görmeyen kâhya </span><span style="text-indent: 1em; font-size: 1em;">karşısında Molly Ravenscroft'un elbiselerini giyen ve Lady'nin hemen tanınan o kıvırcık peruğunu takan bir kadın görüyormuş. </span><span style="text-indent: 1em; font-size: 1em;">Fakat kahya </span><span style="text-indent: 1em; font-size: 1em;">kadın da hanımının </span><span style="text-indent: 1em; font-size: 1em;">son </span><span style="text-indent: 1em; font-size: 1em;">birkaç hafta çok değiştiğini </span><span style="text-indent: 1em; font-size: 1em;">söylemiş... </span><span style="text-indent: 1em; font-size: 1em;">Garroway bana </span><span style="text-indent: 1em; font-size: 1em;">'Aynı adam, şapkası başka,' dediği zaman durumu </span><span style="text-indent: 1em; font-size: 1em;">anladım. 'Aynı peruk, başka kadın...' Köpek durumu sezmişti. Duyguları ve </span><span style="text-indent: 1em; font-size: 1em;">burnu ona karşısındakinin sevdiği hanımı olmadığını bildiriyordu. Hayır bu, köpeğin sevmediği ve korktuğu diğer kadındı. 'Kadın Molly değildi,' diye düşündüm. 'O halde kim olabilirdi?' Dolly mi?"</span></p>

    <p class="calibre1">Celia, "Ama bu imkânsız," diye bağırdı.</p>

    <p class="calibre1">"Hiç de değil. Onların ikiz olduklarını unutmayın... <span style="text-indent: 1em; font-size: 1em;">Şimdi Mrs. Oliver'in </span><span style="text-indent: 1em; font-size: 1em;">öğrendiği şeylere geliyorum. Lady Ravenscroft, ölümünden kısa bir süre önce hastaneye </span><span style="text-indent: 1em; font-size: 1em;">girip </span><span style="text-indent: 1em; font-size: 1em;">çıkmıştı, ama sanıldığı gibi kanseri yoktu onun... </span><span style="text-indent: 1em; font-size: 1em;">Sonra </span><span style="text-indent: 1em; font-size: 1em;">yavaş yavaş Molly'le ikiz kardeşinin hayatları hakkında bilgi almaya başladım. </span><span style="text-indent: 1em; font-size: 1em;">Birbirlerine çok düşkündüler onlar. Aynı biçim elbiseler giyiyor, saçlarını aynı şekilde tarıyorlardı. Sonradan aralarında bir soğukluk belirdi. Bunun nedeni de vardı tabiî. Alistair Ravenscroft gençliğinde önce Dolly'e âşık oldu, daha sonra aslında kardeşi Molly'i sevdiğini anladı ve kızla da evlendi. </span><span style="text-indent: 1em; font-size: 1em;">Dolly, müthiş bir kıskançlığa kapıldı tabiî. Bu olaydan sonra iki kardeş </span><span style="text-indent: 1em; font-size: 1em;">birbirlerinden uzaklaştı. Molly kız kardeşine hâlâ çok düşkündü, ama Dolly onu hiç sevmiyordu artık... Aslında Dorothea acınacak bir insandı. Sırf irsiyet yüzünden akıl dengesi bozuktu. Çok gençken </span><span style="text-indent: 1em; font-size: 1em;">de açıklanamayan bir nedenden ötürü çocuklardan tiksinmişti. Evlendikten sonra da bu duygusu kendi çocuğunun ölümüne yol açmıştı. Bu yüzden kendisini bir akıl hastanesine yatırarak, tedavi ettirdiler. Sonunda doktorlar Dolly'nin iyileştiğini, artık normal bir hayat sürebileceğini bildirdi. Genç kadın da kalkıp Malaya'ya Ravenscroftların yanına gitti. Orada da yine bir kaza oldu... </span><span style="text-indent: 1em; font-size: 1em;">Komşusunun çocuğu öldü. Buna da Dolly neden olmuştu. Sir Ravenscroft onu alıp İngiltere'ye getirdi ve kadın yeniden sinir kliniğine yatırıldı."</span></p>

    <p class="calibre1"><span style="text-indent: 1em; font-size: 1em;">Poirot, bir an durdu. Sonra da, "Yine aynı şey oldu;" diye sürdürdü. "Doktorlar yine Dolly'nin iyileştiğini sandılar. Onun yakınlarıyla oturması gerektiğini söylediler. Molly durumun artık gerçekten düzeldiğine inanıyordu. Kız kardeşinin onlarla birlikte oturmasını da istemekteydi. Böylece Dolly'i kontrol altına bulundurabileceklerdi. Sir Ravenscroft'un bu durumdan hoşlandığını hiç sanmıyorum. Bence adam Dolly'in hiç bir zaman iyilegmeyeceğinden emindi. Bir felâket olmaması için kadın sürekli göz altında bulundurulmalıydı onun kanısınca."</span></p>

    <p class="calibre1">Desmond, "Yani," dedi. "Ravenscroftları Dolly mi vurdu? Bunu mu söylemek istiyorsunuz?"</p>

    <p class="calibre1">Poirot, "Hayır," diye karşılık verdi. "İşin içyüzü öyle değil. Bence olay şöyle oldu... Dolly kardeşi Margeret'i öldürdü. İki kadın o gün uçurumun kenarındaki yoldan gidiyorlardı. Dolly, birdenbire kardeşini uçuruma itti. O nefret ve kini ayaklanmıştı yine. Kendisine çok benzemekle birlikte normal ve sağlam olan Molly'e karşı müthiş bir öfke duyuyordu. Nefret, kıskançlık ve öldürme arzusu birden ortaya çıktı ve onu kontrolüne aldı... Bu olayın içyüzünü aileden olmayan biri biliyordu. Yani siz Matmazel Zelie..."</p>

    <p class="calibre1">Zelie Meauhourat, <span style="text-indent: 1em; font-size: 1em;">içini çekti. </span></p>

    <p class="calibre1"><span style="text-indent: 1em; font-size: 1em;">"Evet, </span><span style="text-indent: 1em; font-size: 1em;">biliyordum... O sırada buradaydım. </span><span style="text-indent: 1em; font-size: 1em;">Ravenscroftlar Dolly için kaygı</span><span style="text-indent: 1em; font-size: 1em;">lanıyordu, çünkü, </span><span style="text-indent: 1em; font-size: 1em;">kadın küçük oğulları Edward'i yaralamaya kalkışmıştı. </span><span style="text-indent: 1em; font-size: 1em;">Edward, </span><span style="text-indent: 1em; font-size: 1em;">okuluna yollandı. Ben </span><span style="text-indent: 1em; font-size: 1em;">de Celia'yı alarak İsviçre'ye gittim. Onu okula yerleştirdikten sonra yine buraya döndüm. Çocuklar gittiği için o kaygılı hava dağılmıştı. Evde artık ben, Sir Ravenscroft, Dorothea ve Molly vardı... </span><span style="text-indent: 1em; font-size: 1em;">Sonra </span><span style="text-indent: 1em; font-size: 1em;">bir gün olanlar oldu. İki kardeş birlikte gezmeye çıktılar. Bir süre sonra Dolly yalnız döndü. Hali pek tuhaftı. Gelip çay masasına oturdu. Sir Ravenscroft o zaman kadının sağ elinin kan içinde olduğunu farketti. </span><span style="text-indent: 1em; font-size: 1em;">'Düştün mü, Dolly?' </span><span style="text-indent: 1em; font-size: 1em;">diye </span><span style="text-indent: 1em; font-size: 1em;">sordu. Kadın, 'Hayır, hayır,' dedi. 'Önemli değil bu. Gül fidanının </span><span style="text-indent: 1em; font-size: 1em;">dikenleri elimizi çizdi.' Ama bu yolda gül yoktu. Pek budalacaydı Dolly'nin sözleri. Bu yüzden kaygılanmaya başladık. Sir Ravenscroft, dışarı çıktı, ben de arkasından gittim. O hem yürüyor, hem de, 'Molly'e birşey oldu,' diye mırıldanıyordu. </span><span style="text-indent: 1em; font-size: 1em;">'Molly'e birşey oldu.</span>'<span style="font-size: 1em; text-indent: 1em;"> Nihayet onu uçurumun hemen kenarındaki </span><span style="text-indent: 1em; font-size: 1em;">çıkıntıda bulduk. Kafasına ve bedenine taşla ağır darbeler indirilmişti. </span><span style="text-indent: 1em; font-size: 1em;">Ölmemişti, ama çok fazla kan kaybetmişti. Bir an ne yapacağımızı bilemedik. </span><span style="text-indent: 1em; font-size: 1em;">Molly'i yerinden kımıldatmaktan korkuyorduk. Ben doktora koşacaktım. Biz daha bir şey yapamadan Molly sıkıca kocasının elini tuttu. Zorlukla soluk alarak, </span><span style="text-indent: 1em; font-size: 1em;">'Evet, Dolly'nin işi bu,' dedi. 'O ne yaptığını bilmiyordu. Bilmiyordu Alistair. </span><span style="text-indent: 1em; font-size: 1em;">Dolly'nin bu yüzden </span><span style="text-indent: 1em; font-size: 1em;">acı çekmesini istemem. Kardeşim yaptığı hareketlerin nedenini hiçbir zaman </span><span style="text-indent: 1em; font-size: 1em;">anlayamıyor. </span><span style="text-indent: 1em; font-size: 1em;">Elinde değil bu. Bana yemin </span><span style="text-indent: 1em; font-size: 1em;">et, Alistair... Ben ölüyorum... Hayır, hayır, doktor çağıracak zaman yok. Zaten doktor bir şey </span><span style="text-indent: 1em; font-size: 1em;">yapamaz... </span><span style="text-indent: 1em; font-size: 1em;">Saatlerden beri kan kaybediyorum... Ölüme çok yaklaştım artık. Bunu biliyorum. Bana yemin et... Dolly'i kurtaracağına söz ver. Polisin onu yakalamasına engel ol. Beni öldürdüğü için onu mahkemeye çıkarmasınlar. Dolly'i bir katil </span><span style="text-indent: 1em; font-size: 1em;">diye hayatının sonuna kadar korkunç, karanlık </span><span style="text-indent: 1em; font-size: 1em;">bir yere kapatmasınlar. Beni bir </span><span style="text-indent: 1em; font-size: 1em;">yere </span><span style="text-indent: 1em; font-size: 1em;">saklayın da cesedim bulunmasın. Yalvarırım... Son isteğim bu... Seni bu dünyada her şeyden çok seviyorum. Elimde olsaydı senin için yaşardım, ama öleceğim... </span><span style="text-indent: 1em; font-size: 1em;">Bunu biliyorum. Demin biraz süründüm, başka bir şey de yapamadım. Bana yemin et. </span><span style="text-indent: 1em; font-size: 1em;">Sen Zelie, sen de beni seversin. Bunu biliyorum. Bana hep iyi davrandm, beni korudun. Çocuklarımı da seversin. Onun için Dolly'i kurtarmalısın. Zavallı Dolly'i... Yalvarırım. Birbirimize olan sevgimiz adına... </span><span style="text-indent: 1em; font-size: 1em;">Dolly kurtulmalı..."</span></p>

    <p class="calibre1">Poirot, <span style="text-indent: 1em; font-size: 1em;">sordu.</span></p>

    <p class="calibre1">"Ondan sonra ne yaptınız? <span style="text-indent: 1em; font-size: 1em;">Herhalde Sir Ravenscroft'la </span><span style="text-indent: 1em; font-size: 1em;">siz..."</span></p>

    <p class="calibre1">"Evet. Molly öldü... O sözleri söyledikten beş on dakika sonra. Ben Sir Ravenscroft'a yardım ettim. Birlikte ölüyü sakladık. Alistair, durmadan, 'Ona söz verdim,' diyordu. 'Bunu tutmalıyım. Nasıl yapacağımı bilmiyorum. Doll'yi kim kurtarabilir? Bilmiyorum... Fakat... ' Elimizden geleni yaptık. Dolly, evdeydi. <span style="text-indent: 1em; font-size: 1em;">Dehşete kapılmıştı. Ümitsizce bir korkuyla titriyordu. Aynı zamanda iğrenç bir şekilde de hoşnuttu. 'Ben yıllardan beri Molly'nin kötü bir insan olduğunu biliyordum,' dedi. 'O seni elimden aldı, Alistair. Sen benimdin. Ama Molly seni benden aldı, seni kendisiyle evlenmeye zorladı. Günün birinde ondan bunun acısını çıkaracağımı biliyordum. Her zaman biliyordum, şimdi ise korkuyorum. </span><span style="text-indent: 1em; font-size: 1em;">Bana ne yapacaklar? Ne diyecekler? Tekrar hastaneye kapanamam! Kapanamam! Orada çıldırırım! Beni oraya kapatmalarına izin verme. Beni götürecek, katil olduğumu söyleyecekler. Bu bir cinayet değildi ki. Bunu yapmam gerekiyordu, işte o kadar. </span><span style="text-indent: 1em; font-size: 1em;">Bazan birtakım şeyler yapmak zorunda kalıyorum. Kan görmek istedim, yine de Molly'nin ölmesini bekleyemedim. Oradan kaçtım. Onun öleceğini biliyordum. </span><span style="text-indent: 1em; font-size: 1em;">Molly'i bulamayacağını umuyordum, Alistair. O uçurumdan yuvarlandı. Herkes bunun bir kaza olduğunu söyleyecek.' "</span></p>

    <p class="calibre1">Desmond fısıldadı. </p>

    <p class="calibre1">"Korkunç bir hikâye bu."</p>

    <p class="calibre1">Celia, "Evet," dedi. "Korkunç bir hikâye ama olayın içyüzünü öğrenmemiz iyi oldu. Öyle değil mi? Nedense anneme acımıyorum.. O çok tatlı, çok iyi bir kadındı. Hiç bir kötü yanı olmadığını biliyorum. Babamın Dolly'le evlenmeyi neden istemediğini de anlıyorum. Anneme âşıktı, bu yüzden onunla evlenmişti. <span style="text-indent: 1em; font-size: 1em;">Herhalde Dolly'nin anormalliğini başlangıçta sezmişti babam. Kötü, dengesiz bir kadındı teyzem. Fakat siz o meseleyi nasıl çözdünüz?"</span></p>

    <p class="calibre1">Zelie, içini çekti. </p>

    <p class="calibre1">"Bir sürü yalan uydurduk.. Önce cesedin bulunmayacağını umuyorduk. Sonra o 'uykuda yürüme' hikâyesi aklımıza geldi. Yapılacak şey çok kolaydı. Alistair, 'Korkunç bir durum bu,' dedi. 'Fakat Molly'e ölürken yemin ettim.. Söz verdim. Onun istediğini yapacağım. Dolly'i kurtarmanın bir tek yolu var. Tabiî o kendisine düşen rolü başarabilirse. Bilmem onda bu güç var mı?' <span style="text-indent: 1em; font-size: 1em;">Ben, 'O ne yapacak?' diye sordum. Alistair, 'Molly rolü oynayacak tabiî,' dedi. </span><span style="text-indent: 1em; font-size: 1em;">'Biz de Dorothea'nın uykusunda yürürken uçuruma yuvarlandığını öne süreceğiz.' </span><span style="text-indent: 1em; font-size: 1em;">Bu işi başardık da. Dolly'i bildiğimiz boş bir kulübeye götürdük. Ben kadınla orada birkaç gün kaldım. Alistair herkese Molly'nin kız kardeşinin uykuda </span><span style="text-indent: 1em; font-size: 1em;">yürürken uçuruma yuvarlanması yüzünden çok sarsıldığını ve şok geçirdiği için hastaneye kaldırıldığını söyledi. Sonra Dolly'i eve geri getirdi. Molly kılığına girmişti o. Arkasında Molly'nin elbiseleri, başında Molly'nin peruğu vardı. Ben gidip berberden iki takma saç daha almıştım. Bunlardan kıvırcık olanı kadının yüzünü oldukça örtüyordu. Zavallı kâhya Janet'in gözleri iyi görmüyordu. </span><span style="text-indent: 1em; font-size: 1em;">Dolly'le Molly, ise aslında birbirlerine çok benzerlerdi. Sesleri de aynıydı. </span><span style="text-indent: 1em; font-size: 1em;">Herkes Dolly'nin Lady Ravenscroft olduğuna kolaylıkla </span><span style="text-indent: 1em; font-size: 1em;">inandı. </span><span style="text-indent: 1em; font-size: 1em;">Onun tuhaf </span><span style="text-indent: 1em; font-size: 1em;">davranışlarını </span><span style="text-indent: 1em; font-size: 1em;">da Dolly'in ölümü yüzünden sarsılmış olmasına verdiler. Her şey normal gözüküyordu. İşin en korkunç yanı da buydu zaten..."</span></p>

    <p class="calibre1">Celia, sordu.</p>

    <p class="calibre1">"Dolly, rolünü nasıl sürdürebildi? Feci, güç birşey olmalı bu."</p>

    <p class="calibre1">"Bu rol Dolly'e güç gelmedi çünkü istediğini elde etmişti artık. <span style="text-indent: 1em; font-size: 1em;">Hep </span><span style="text-indent: 1em; font-size: 1em;">istediği birşeyi. </span><span style="text-indent: 1em; font-size: 1em;">Alistair'in </span><span style="text-indent: 1em; font-size: 1em;">artık kendisinin olduğunu düşünüyordu."</span></p>

    <p class="calibre1">"Fakat Alistair o bu <span style="text-indent: 1em; font-size: 1em;">duruma nasıl dayanıyordu?"</span></p>

    <p class="calibre1">"Sir Ravenscroft bana bunun nedenini açıkladı. Tekrar İsviçre'ye <span style="text-indent: 1em; font-size: 1em;">döneceğim </span><span style="text-indent: 1em; font-size: 1em;">gün... </span><span style="text-indent: 1em; font-size: 1em;">Bana </span><span style="text-indent: 1em; font-size: 1em;">ne </span><span style="text-indent: 1em; font-size: 1em;">yapmam gerektiğini söyledi. Sonra da tasarısını anlattı. </span><span style="text-indent: 1em; font-size: 1em;">'Yapabileceğim bir tek şey var,' dedi. 'Molly'e, kız kardeşini polise teslim etmeyeceğime söz verdim. Dolly'nin katil olduğu hiç bir zaman öğrenilemeyecek. </span><span style="text-indent: 1em; font-size: 1em;">Çocuklar da teyzelerinin bir cani olduğunu bilmeyecek. Kimsenin Dolly'nin cinayet işlediğini öğrenmesi şart değil. Herkes onun uykusunda yürüdüğünü ve uçuruma yuvarlandığını sanacak. O buradaki kilisenin mezarlığına gömülecek. </span><span style="text-indent: 1em; font-size: 1em;">Kendi adıyla...' </span><span style="text-indent: 1em; font-size: 1em;">Dayanamadım. 'Buna nasıl göz yumarsınız?' diye bağırdım. </span><span style="text-indent: 1em; font-size: 1em;">'Çünkü birşey yapacağım,' dedi. 'Bunu size de açıklamam gerek... Dolly'nin yaşamaması gerekiyor... Başı boş bırakılırsa bir sürü çocuk daha öldürecek o. </span><span style="text-indent: 1em; font-size: 1em;">Zavallı yaşamaya lâyık değil, ama şunu da bilmelisiniz, Zelie. Yapacağım şeyin karşılığını kendi hayatımla ödeyeceğim. Bir kaç hafta burada sakin sakin yaşayacağım. Dolly de karım rolünü oynayacak. Sonra bir felâket daha olacak...' </span><span style="text-indent: 1em; font-size: 1em;">Onun ne demek istediğini anlayamadım. 'Yani,' diye kekeledim. 'Biz kaza daha mı? Uykuda yürümek mi?' Alistair, 'Hayır,' dedi. 'Bütün dünya Molly'le benim intihar ettiğimi sanacak. Bunun nedenini hiç bir zaman bulamayacaklar sanırım. </span><span style="text-indent: 1em; font-size: 1em;">Belki Molly'nin kanseri olduğunu sandığımızı düşünecekler... Ya da benim... Bir sürü tahmin yürütecekler tabiî. Bana yardım etmelisiniz, Zelie. Siz, Molly'i, beni ve çocukları gerçekten severdiniz. Dolly'nin ölmesi gerek ve bu işi ancak ben yapabilirim. Dolly korkmayacak, kaygılanmayacak da. Önce onu vuracağım, sonra da kendimi. Tabancanın kabzasında onun parmak izleri de olacak, çünkü kısa bir süre önce Dolly tabancaya baktı. Benim parmak izlerimi de bulacaklar tabiî. </span><span style="text-indent: 1em; font-size: 1em;">Adalet yerine getirilmeli. Ve onun cellâdı da ben olacağım. Yalnız sizin şunu bilmenizi istiyorum. Ben ikisini de severdim. Hâlâ da seviyorum... Molly'i canımdan çok... Dolly'i ise öyle doğmuş olduğu ve kendisine acıdığım için... </span><span style="text-indent: 1em; font-size: 1em;">Bunu hiç bir zaman unutmayın...' "</span></p>

    <p class="calibre1">Zelie ayağa kalkarak, Celia'ya doğru gitti. </p>

    <p class="calibre1">"Artık gerçeği biliyorsunuz. Aslında babanıza bunu size hiç bir zaman açıklamayacağıma söz vermiştim. Bu sözümü tutmadım, çünkü Mösyö Poirot düşüncemi değiştirtti. Ama bu öyle korkunç bir hikâye ki..."</p>

    <p class="calibre1">Celia, "Neler hissettiğinizi anlıyorum," dedi. "Ama gerçeği öğrendiğim için de çok seviniyorum. Bana omzumdan çok ağır bir yük kalkmış gibi geliyor..."</p>

    <p class="calibre1">Desmond atıldı: </p>

    <p class="calibre1">"Çünkü artık ikimiz de olayın içyüzünü biliyoruz... Ve gerçek bizi sarsmıyor... Bu birbirini seven iki kişinin dramı. Biri öldürülmüş... <span style="text-indent: 1em; font-size: 1em;">Diğeri ise başka çocukların da felâkete sürüklenmemeleri için bir katili idam etmiş..."</span></p>

    <p class="calibre1">Celia mırıldandı: </p>

    <p class="calibre1">"Dolly korkunç bir kadındı. <span style="text-indent: 1em; font-size: 1em;">Çok </span><span style="text-indent: 1em; font-size: 1em;">küçükken bile ondan korkar, ama bunun nedenini de bilmezdim, şimdi durumu </span><span style="text-indent: 1em; font-size: 1em;">anlıyorum..."</span></p>

    <p class="calibre1">Desmond ona baktı. </p>

    <p class="calibre1">"Celia, hemen evlenmemiz iyi olur sanırım. Sana bir tek şeyi kesinlikle söyleyebilirim. Annem bu konuştuklarımızın bir kelimesini bile <span style="text-indent: 1em; font-size: 1em;">duymayacak. O benim asıl annem değil. Ve böyle sırların açıklanabileceği bir insan da sayılmaz."</span></p>

    <p class="calibre1">Poirot, "Desmond," dedi. "Mrs.Burton-Cox, sizinle Celia'nın arasını açmaya çalışıyordu. Sizi Celia'nın anne ya da babasından korkunç bazı dengesizlikler almış olabileceğine kandırmak istiyordu. Asıl annenizle ilgili durumu biliyor musunuz? O bir süre önce ölmüş ve bütün parasını da size bırakmış. Yirmi beşine bastığınız zaman büyük bir servetin sahibi olacaksınız."</p>

    <p class="calibre1">Genç adam "Celia'yla evlenirsek," diye karşılık verdi. "Rahatça geçinebilmeniz için o para gerekli bize. Annemin paraya çok düşkün olduğunu bilirim. Yani Mrs.<span style="text-indent: 1em; font-size: 1em;">Burton-Cox'un. Şimdi bile ona sık sık borç veriyorum. Geçenlerde benden avukatını görmemi istedi. 'Yirmi birini geçmiş bir insanın vasiyetname yapmaması tehlikeli bir şeydir,' dedi. Sanırım, paranın kendisine kalacağını düşünüyordu. </span><span style="text-indent: 1em; font-size: 1em;">Ben de öyle yapacaktım gerçekten, ama artık Celia'yla evleneceğim. Parayı da ona bırakacağım tabiî. Annemin beni Celia'nın aleyhine döndürmeye çalışması hiç hoşuma gitmedi... Haksızlık etmek de istemem, Ne de olsa o beni evlât edinmiş. </span><span style="text-indent: 1em; font-size: 1em;">Bana elinden geldiği kadar da iyi baktı... Eğer bana kalan para söylendiği gibi hatırı sayılır bir şeyse anneme bunun bir kısmını verebilirim. Geri kalanını da Celia'yla harcar mutlu bir hayat süreriz. Belki zaman zaman bizi üzecek şeylerle karşılaşırız, ama bir daha bu tür kaygılara da kapılmayız, öyle değil mi Celia?"</span></p>

    <p class="calibre1">Genç kız, "Evet," diye karşılık verdi. "Bir daha kaygılanmayacağız. Annemle babam harikulade insanlarmış. Annem bütün hayatı boyunca kız kardeşini korumaya çalışmış, ama ümitsiz bir durummuş bu. İnsanları değiştiremezsiniz."</p>

    <p class="calibre1">Zelie içini çekti. </p>

    <p class="calibre1">"Ah... Çocuklar sizi yeniden gördüğüme ne kadar sevindiğimi bilemezsin. Demek gerçeği saklamakla kötülük etmemiştim."</p>

    <p class="calibre1">"Tabiî etmediniz... Sizi görmek benim de çok hoşuma gitti, sevgili Zelie."</p>

    <p class="calibre1">Celia, kadına yaklaşarak ona sarıldı. </p>

    <p class="calibre1">"Sizi çocukluğumdan beri çok severdim."</p>

    <p class="calibre1">Desmond, "Ben de öyle," dedi. "Şu yakındaki evde oturduğum zamanlar bizimle ne güzel oyunlar oynardınız."</p>

    <p class="calibre1">İki genç döndüler. Desmond, "Teşekkürler, Mrs. Oliver," diye ekledi. "Çok iyisiniz ve canla başla da uğraştınız. Bu anlaşılıyor. Size de çok teşekkür ederiz, Mösyö Poirot."</p>

    <p class="calibre1">Celia da mırıldandı: </p>

    <p class="calibre1">"Çok teşekkür ederim. İkinize karşı da derin bir minnet duyuyorum."</p>

    <p class="calibre1">Genç kızla delikanlı ağır ağır uzaklaştılar. Diğerleri onların arkalarından bakıyordu.</p>

    <p class="calibre1">Zelie, "Eh," dedi. "Artık gitmeliyim." Poirot'ya döndü. "Siz? Siz bu meseleyi başkalarına anlatacak mısınız?"</p>

    <p class="calibre1">"Hayır. Yalnız bir kişi var. Ona gizlice bu meseleden söz edebilirim. Kendisi emekli bir polis müfettişi. Artık çalışmıyor. Onun için de bu işe karışması gerektiğini, bunun ona düşen bir görev olduğunu düşünmeyecektir."</p>

    <p class="calibre1">Mrs. Oliver mırıldandı. </p>

    <p class="calibre1">"Korkunç bir hikâye bu... Korkunç... Konuştuğum o insanlar... Evet, şimdi anlıyorum. Hepsi de 'bir şeyler' hatırlıyorlarmış... <span style="text-indent: 1em; font-size: 1em;">Onların anlattıkları bize gerçeğin ne olduğunu gösterdi, ama açıkçası bütün o hikâyelerin ne anlama geldiğini anlamak güçtü. Mösyö Poirot olmasaydı, sır da çözülmezdi. O olmayacak şeylerden harikulade sonuçlar çıkarır. Peruklar ve ikizler gibi şeylerden..."</span></p>

    <p class="calibre1">Poriot, manzarayı seyre dalmış olan Zelie'ye yaklaştı. </p>

    <p class="calibre1">"Size geldiğim, sizi konuşmaya zorladığım için bana kızmıyorsunuz ya?"</p>

    <p class="calibre1">"Hayır, hayır. Tam tersine böyle yaptığınız için çok memnunum. O iki genç pek şirin. Birbirlerine de uygunlar <span style="text-indent: 1em; font-size: 1em;">sanırım. Mutlu olacaklar. Biz de </span><span style="text-indent: 1em; font-size: 1em;">şimdi </span><span style="text-indent: 1em; font-size: 1em;">bir </span><span style="text-indent: 1em; font-size: 1em;">zamanlar iki sevgilinin yaşadığı yerde duruyoruz. İki sevgilinin yaşadığı ve öldüğü yerde... Molly'nin ve Alistair'in..."</span></p>

    <p class="calibre1">Belçikalı hatırlattı. </p>

    <p class="calibre1">"Onu siz de seviyordunuz..."</p>

    <p class="calibre1">"Evet... Hep de sevdim... <span style="text-indent: 1em; font-size: 1em;">Eve gelip, kendisiyle karşılaşır karşılaşmaz âşık oldum ona. Alistair'i çok sevdim, ama o bunu hiç bir zaman sezmedi. Bunun aklına bile gelmediğinden eminim... Aramızda hiç bir şey yoktu. Alistair bana çok güvenirdi. Bana karşı dostça bir sevgisi vardı. Bense her ikisini de severdim. Hem Alistair'i, hem de Molly'i..."</span></p>

    <p class="calibre1"></p>

    <p class="calibre1"></p>

    <p class="calibre1">"Size sormak istediğim bir nokta var. Sir Ravenscroft yalnız Molly'i değil, Dolly'i de seviyordu değil mi?"</p>

    <p class="calibre1">"Evet... Ta sonuna kadar... Her ikisini de seviyordu. İşte bu yüzden Dolly'i korumaya da çalıştı. Molly de buna güvenerek Alistair'den kardeşi için her şeyi yapmasını istedi. O, ikiz kardeşlerden hangisini daha fazla seviyordu? Belki bunu hiç <span style="text-indent: 1em; font-size: 1em;">bir </span><span style="text-indent: 1em; font-size: 1em;">zaman </span><span style="text-indent: 1em; font-size: 1em;">anlayamayaca</span><span style="text-indent: 1em; font-size: 1em;">ğım..." Zelie, derin derin içini çekti. "O zaman da anlayamadım... Bundan sonra öğrenebileceğimi de sanmıyorum."</span></p>

    <p class="calibre1">Poirot, bir an ona baktı. Sonra dönerek yine Mrs. Oliver'ın yanına gitti.</p>

    <p class="calibre1">"Arabayla Londra'ya döneriz... Günlük hayatımız bizi bekliyor... Artık aşk serüvenlerini ve felâketleri unutabiliriz."</p>

    <p class="calibre1">Mrs. Oliver, "Filler de hatırlar," dedi. "Ama biz insanız. Ve neyse ki insanlar birçok şeyi unuturlar..."</p>

    <p class="calibre1"><br/></p>

    <p class="calibre1"><br/></p>

    <p class="calibre1" style="text-align: center;"><b>SON</b></p>
  </div>
</body>
</html>
