<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p>&nbsp;</p>

  <h1><a id="ncx4126"></a>DOKUZUNCU BÖLÜM</h1>

  <h2><a id="ncx4127"></a>1</h2>

  <p>DIŞARIDA dondurucu bir soğuk vardı. Kasım ayı için bu kadarı çok fazlaydı. Evin sıcağından çıkınca gecenin ayazında titredi, ahır yaklaşık yüz metre kadar ötedeydi. Boş alanı dikkatle yürümeye başladı. Montunun fermuarını boynuna kadar iyice çekti.</p>

  <p>Etraf öylesine sessizdi ki, genç adam karanlıktan ömrü boyunca ilk defa böylesine rahatsız oldu. O rahatsız edici tedirginlik yine içine çöktü. Huylanması için pek bir sebep yoktu, çiftlik sınırlarının zayıf ve saldırıya açık noktalarında şu an yaklaşık on beş adam nöbetteydiler ve en ufak bir olay patlak vermemişti. Bu karanlık ve sessiz gecede saldırı noktalarında patlayacak bir silah sesi her yandan işitilebilirdi, hele gecenin bu ürpertici sessizliğinde. Ama Nihat'ın içi yine de rahat değildi.</p>

  <p>Yaklaşık yüz metrelik açık alanı hızlı adımlarla aştı ve samanlığa yaklaştı. O gelirken tahta kapı aralanmış, Kel Nuri'nin başı görünmüştü. Nihat biraz rahatladı, adamlar anlaşılan ciddiyetle görevlerini yerine getiriyorlardı. Kel Nuri hürmette kusur etmedi.</p>

  <p>"Buyur beyim. Hayrola, bir vukuat mı var?" diye sordu.</p>

  <p>Nihat uzun yıllardır çiftlikle eskisi gibi irtibat kurmadığı için Nuri'yi tam olarak çıkaramamıştı ama bozuntuya vermeden, "Atı almaya geldim" dedi. "Arkadaşlara bir göz atacağım."</p>

  <p>"Hüseyin Emmi o işi yapmıştı bir iki saat evvel."</p>

  <p>"Ziyanı yok, bir de ben bakayım."</p>

  <p>Nihat içeri girince Solak Halit gemici fenerini yaktı. Solgun ışıkta içeriye bir göz atan genç adam yerdeki samanlar üzerinde şekillenen izlerden adamların sıra ile uykuya daldıklarını anladı, ama ses çıkarmadı. İki gecedir zor şartlar altında uykusuz kaldıklarını biliyordu. Belki böylesi daha da iyiydi.</p>

  <p>Ata doğru yürüdü. Halit ondan atik davranarak atı eyerledi.</p>

  <p>"Hoşça kalın çocuklar" diyen Nihat samanlıktan at üzerinde çıktı. Önce güneye gitmek istiyordu. Ona göre en tehlikeli ve sızmaya müsait yer orasıydı. Atı mahmuzladı. Arazide meyilli yollardan aşağıya doğru kayarken rüzgâr hafiften şiddetini artırmıştı. Şimdi sert rüzgârla beraber yüzüne çarpan kar taneleri de çoğalmaya başladı. Atı on dakika kadar sürdü. Sivri kayanın olduğu yere yaklaşırken karanlığın içinden iki gölge fırladı birden elindeki silahları üzerine doğru çevirmişlerdi. Biri, "Hüseyin Emmi, sen misin?" diye sordu.</p>

  <p>"Tamam çocuklar, benim Nihat" dedi genç adam. "Her şey yolunda, değil mi? Yaklaşan birileri oldu mu hiç? Kimseyi gördünüz mü?"</p>

  <p>"Hayır beyim" dedi gözcü. "Burada her şey sakin. Yalnız çok üşüyoruz. Soğuk bizi perişan etti."</p>

  <p>"Biraz daha dişinizi sıkın" dedi Nihat. "Neredeyse sabah olacak. Çiftlik evine döner sıcak bir çorba içersiniz."</p>

  <p>Adamlar ses etmediler.</p>

  <p>Ama Nihat onların içinde bulundukları zor şartları takdir etmişti. Burası arazinin sert rüzgârlara en açık yeriydi. Onlara acıdı. Böyle bir yerde sabaha kadar nöbet tutmak cidden zordu. Geriye dönüp atını mahmuzladı. Şimdi doğru Güvercin Kayaları'na gidecekti.</p>

  <p class="p1"><span class="t2">* * *</span></p>

  <p>"Ağam, çiftliğe yaklaştık. Topu topu bir kilometre ya var ya yok" dedi Musa.</p>

  <p>"Farkındayım" diye homurdandı Talât Alkan. "Gördüğüm yerleri bir daha hiç unutmam. Şu ilerdeki ağaçların yanına çek ve dur."</p>

  <p>Musa söylenen yere cipi çekti, farları söndürüp motoru stop ettirdi, uygun bir mesafe bırakarak arkadan gelen kamyonette cipin arkasında durmuştu. Beş adam araçlardan indiler. Hepsi dinlenmiş, uyumuş ve karınlarını doyurmuşlardı. Ellerindeki otomatik tüfekler karanlıkta parıldıyordu. Ağa onlara son bir kere baktı.</p>

  <p>"Vakit geldi aslanlarım" dedi. "Şimdi oğlum Hasan'ın kanının yerde kalmayacağı andır. Sizlere güveniyorum. Hepiniz kendinize düşen görevi yapacaksınız. Biraz yürümek zorunda kalacağız. Tedbirli olmak ve pusuya düşmemek zorundayız. Karnınız tok, sırtınız pek. Ellerinizde güçlü silahlar var. Planımı iyice bellediniz. Kimsenin gözünün yaşına bakmayacaksınız. Sizi engellemeye kim kalkışırsa, kurşunu basın. Acımak yok. İyice anlaşıldı mı?"</p>

  <p>"Tamam Ağam, anladık" diye başını salladı Musa."</p>

  <p>Talât, Abdül'le Tahir'e bakarak, "Siz önden gidin" dedi. "Çiti kesin, o noktanın güvenli olup olmadığını araştırın sonra bizi haberdar edin. Bizler arkadan geleceğiz."</p>

  <p>Dev adamla arkadaşı hızla ilerlemeye başladılar. Ayı Abdül nihayet heyecanlanmaya başlamıştı. İçindeki hayvani açlık yeniden kabarmıştı. İki yüz metre kadar ilerledikten sonra, arkasından güçlükle kendisine yetişmeye çalışan Tahir'e dönerek, "Abi orada karı buluruz, değil mi?" diye sordu.</p>

  <p>Çakal Tahir, Ağa'nın planının hiç de sandığı kadar kolay uygulanmayacağını tahmin edebiliyordu; ellerindeki güçlü silahlara rağmen çiftlikte işleri zordu, fakat Abdül'ün şu anda bile aklını kadınlarla bozmuş olmasını ancak ruhsal ve anatomik yapısının anormalliği ile açıklayabilirdi. Karanlıkta ona ayak uydurmaya çalışırken, sesini çıkarmadı.</p>

  <p>Abdül sorusunu yineledi. "Vardır değil mi abi?"</p>

  <p>"Vardır, vardır. Sen merak etme!"</p>

  <p>Bir yüz metre kadar daha ilerledikten sonra Abdül tekrar sordu:</p>

  <p>"Tahir Abi?"</p>

  <p>"Ne var yine?"</p>

  <p>"Acaba Ağa o karıyı bana bırakır mı?"</p>

  <p>Çakal Tahir, hayret diye düşünmekten kendini alamadı. Abdül'deki saplantıyı bir türlü anlayamıyordu.</p>

  <p>"O kadarını bilemem artık" diye mırıldandı.</p>

  <p>"Yoksa kendisi mi düzmek ister?"</p>

  <p>"Ne bileyim koca oğlan, ağa bu. Ne yapacağı belli olur mu?"</p>

  <p>Abdül birden durarak arkasındaki Tahir'in kendisine yetişmesini bekledi. Sonra iri pençesiyle onun kolunu yakaladı.</p>

  <p>"Bana söz vermiştin. Yakaladığımızda o kadın benim olacaktı."</p>

  <p>Çakal çaresizlik içinde, "Tamam canım" dedi. "Karıyı ilk sen bulursan dilediğini yaparsın. Önce onu becerir, sonra da öldürürsün."</p>

  <p>"Evet, öyle olmalı. Söz verdin, sakın unutma."</p>

  <p>"Tamam Abdül tamam, şimdi biz işimize bakalım."</p>

  <p>Zifiri karanlıkta yola devam ettiler. Kar yağışı biraz daha artmıştı. Arkadan yavaş yavaş gelen ekiple araları epey açılmıştı. Çitin olduğu yere yaklaşınca yavaşladılar.</p>

  <p>Tahir arkadaşının kulağına eğilerek, "Az ilerde iki kişi seçiyorum" diye fısıldadı.</p>

  <p>"Nerede?"</p>

  <p>"Nah şurada! Bak, biri sigara içiyor. Sigaranın ucundaki alevi görüyor musun?"</p>

  <p>"Gördüm!" diye fısıldadı Abdül kısık bir sesle.</p>

  <p>Tel örgüyle aralarında otuz metre kadar bir mesafe kalmıştı.</p>

  <p>"Yere yat" dedi Abdül. "Bundan sonrasını da bana bırak. İkisinin de işlerini ben bir çırpıda hallederim. Şu tel kesme makasını da bana ver."</p>

  <p>Çitin etrafındaki tel örgüleri gördükten sonra makası Bolu'dan tedarik etmişlerdi. Tahir cebinden çıkardığı makası Abdül'e uzattı. Sonra tüfeğine abanarak karla kaplı toprağa uzandı.</p>

  <p>"Hadi göreyim seni aslanım" diye fısıldadı. Onları temizledikten sonra bana bir ıslık çal."</p>

  <p>Ayı Abdül başıyla tasdik etti ve yoldan yana sürünerek sol taraftaki çit örgüye iyice yaklaştı. Gecenin derin sessizliğinde makası dikenli tele geçirerek ilk hattı kopardı. Hafif bir tık sesi çıkmıştı. Bir an durdu ve etrafı dinledi. Sonra ikinci teli kesti. Çitin üstündeki dikenlerden biri yere düşerken hafifçe yüzüne çarpmış ve yanağını kanatmıştı. Ayı Abdül sinirlenerek küfür etti içinden. Daha sonra üçüncü ve dördüncü teli kesti.</p>

  <p>Rahatlıkla buradan çiftlik arazisine girebilirdi artık. İçeri süzülmeden önce Tahir'e bakarak sol elinin baş parmağını kaldırıp zafer işareti yaptı. Ama Tahir'in gördüğünden şüpheliydi, zira toprağa yattığı yer yabani otlar ve taflan benzeri yeşilliklerin koyu gölgesi altındaydı. Ayı Abdül yılan kadar sessiz karlar üzerinde sürünmeye devam etti. Şimdi çiftliğin topraklarındaydı. Oldum olası ateşli silahlardan hoşlanmazdı; o gücünü yalnızca aşırı kuvvetli kaslarından alırdı, çok mecbur kalırsa bacağına bir kın içinde sakladığı ince hançeri kullanırdı. Ama onu bir kere, on kişiyle dövüşmek mecburiyetinde kaldığı bir sokak kavgasında kullanmıştı sadece.</p>

  <p>Bir süre yattığı yerde hiç kımıldamadan bekledi. Aslında o iki kişiyi bir çırpıda haklaması işten bile değildi, lâkin sessiz olması ve birini haklarken durumu farkeden diğerinin ateş ederek sessizliği bozmasını istemiyordu. Adamların ikisinin de ellerinde çifteleri görmüştü.</p>

  <p>Karanlık gölgelerde biraz daha yaklaştı adamlara. Şimdi konuşmalarını dahi duyabiliyordu. Yanındaki otomatik tüfek ona yüktü, usulca karların üzerine bıraktı, şimdilik ona hiç ihtiyacı yoktu.</p>

  <p>Gözcülerin konuşmalarına kulak kabarttı. Biri işemeye gidecekti. Bekledi.</p>

  <p>Adam bulunduğu yere doğru yaklaşıyordu. İnşallah üstüme basmaz, diye söylendi içinden. Herif fena halde sıkışmış olmalıydı. Hiçbir şeyden şüphelenmiyordu adam. İri bir kayın ağacının önünde durdu, sırtı Abdül'e dönüktü. İnen fermuarın madeni sesini duydu önce, sonra da ağacın gövdesine çarpan idrarın şakırtısını. Çok yakındı adam. Pis sidik kokusu burnuna çarptı.</p>

  <p>Tam zamanıydı. Abdül'ün yay gibi gerilen vücudu birden boşaldı, yerinden fırladığı gibi sol elini arkadan adamın ağzını kapatacak şekilde yüzünü örttü. Gözcü ne olduğunu anlayamamıştı bile. Çırpındı. Boynunu kırması çok kolaydı fakat kırılan kemiğin çıkaracağı sesi hesaba katan Ayı Abdül, maharetle bacağındaki hançeri kullanmayı tercih etti. Kınından çıkardığı iki yanı keskin hançeri tek bir hamle ile gözcünün şah damarına soktu.</p>

  <p>Önce yavaş yavaş, sonra iterek ta boynunun derinliklerine inene kadar. Adamın ağzını örten parmaklarına kadar kan sıçramıştı. Bir miktar da yüzüne gelmişti Ayı'nın.</p>

  <p>Birkaç saniye debelendi adam. Ama gıkı çıkmamıştı. Daha sonra boş bir çuval gibi boşalarak dizlerini kırdı ve çökmeye başladı. Abdül onu bıraksa gürültüyle karların üzerine yuvarlanacaktı. Düşmesini engelledi. Şah damarına sapladığı hançeri de tek bir hareketle boynundan çekti çıkardı.</p>

  <p>İlkini haklamak düşündüğü gibi çok basit olmuştu. Keyiflendi, hatta başarısından dolayı sırıtmaya başladı. Adamın cansız vücudunu az önce sidiği ile ıslanan ağacın köküne oturttu. Tüm gayretine rağmen cesedin ağacın gövdesine sürtünmekten doğan hafif bir hışırtı olmuştu yine de. Diğer gözcünün sesini işitti. "Cilan Sermet, bitmedi mi daha?"</p>

  <p>Sermet'in çişi değil, kendisi bitmişti aslında. Ama diğer gözcü henüz bu gerçeği bilmiyordu. Şüphelenmiş olmalıydı ki, tekrar "Sermet!" diye seslendi arkadaşına.</p>

  <p>Tüfeğini doğrultarak karanlığa, arkadaşının az önce gittiği yöne baktı. Ayı Abdül arkasına geçip siper aldığı ağacın gövdesinin karanlıklar içindeki gölgesinden onu rahat görebiliyordu.</p>

  <p>Henüz hayatta kalan gözcünün ürkerek yaklaştığını fark etti. Ayakları karların üzerinde yürürken ormanın derin sessizliğini bozan hışırtılar çıkarıyordu.</p>

  <p>Birden yerde çömelmiş arkadaşını fark etti. Ama ne olduğunu anlamamıştı henüz.</p>

  <p>"Uyudun mu ulan?" diye söylendi. Öldürülmüş olabileceği aklına bile gelmiyordu. Ne silah sesi ne de en ufak bir boğuşma sesi duymamıştı. Sermet genç irisi biriydi. Boğuşsa bile çığlık ve bağrışmalar duyardı.</p>

  <p>Onun uykuya yenik düştüğünü sandı.</p>

  <p>"Sakın uyuma enayi!" diye bağırdı. "Yoksa bu soğukta donar kalırsın."</p>

  <p>Onu dürtüp uyandırmak için ağaca doğru yaklaştı. Sızdığından öylesine emindi ki bir tehlikeyi sezip silahını bile karanlıklara doğrultmak lüzumunu duymamıştı. Eğilip onu omuzundan sarstı. Gözcü yana doğru devrilirken durumu fark etti, ne var ki iş işten geçmişti artık. Ne olduğunu anlamadan tam beyninin ortasına balyoz gibi bir yumruk indi. Aslında o anda bayılmıştı, fakat Abdül emin olmak için sağ elindeki keskin hançeri adamın kalbine sapladı. İkinci gözcüyü temizlemek ilkinden de kolay olmuştu Abdül için.</p>

  <p>Devasa adam hiç kımıldamadan durarak etrafta başkalarının da olup olmadığını anlamak için çevreyi dinledi. Ormanın kahredici sessizliğinden başka bir şey yoktu. Emin olunca geri dönüp yere bıraktığı tüfeğini aldı. Sonra kestiği çitin önüne gelerek Tahir'e hafif bir ıslık çaldı. Çakal karanlık gölgelerin arasından çıktı.</p>

  <p>"Tamam mı?" diye sordu.</p>

  <p>"Bu ikisinin işi bitti" dedi Abdül.</p>

  <p>"Başka birileri var mı?"</p>

  <p>"Görünürde kimse yok."</p>

  <p>"İyi. Öyleyse gidip Ağa'ya yaklaşmaları için haber vereyim."</p>

  <p>"Hadi, fırla" dedi Abdül.</p>

  <p>Az sonra beş adam çiftlik arazisi içindeki ağaçların koyu gölgelerinde ilerlemeye başlamışlardı bile. İntikam saati yaklaşıyordu.</p>

  <p class="p1"><span class="t2">* * *</span></p>

  <p>Nur hâlâ uyanıktı ve uyuyamayacağını da biliyordu. Çocukların uykusu kaçmasın diye odanın elektriğini kapatmıştı. Odanın şöminesinde gürül gürül yanan kütükler duvarlarda hoş bir kızıllık ve gecenin zifiri karanlığını azaltan yumuşak bir aydınlık sağlıyordu. Tolga da çocuklar da uykudaydı.</p>

  <p>Bu gece soyunmamıştı genç kadın. Zaten yatağa da hiç girmemişti. İçindeki uyarıcı duygular bu gecenin hiç bitmeyeceğini ve ömrünün en uzun gecesi olacağını söylüyordu sanki. Gözlerini köy kiliminin üzerinde duran Browning marka tabancaya dikmişti.</p>

  <p>Silahlardan nefret ederdi. Şimdi nefreti daha da artmıştı. Ama Hüseyin Molu'nun verdiği silahı yine de pek uzağa kaldırmamıştı. Tek isteği onu kullanmak zorunda kalmamasıydı.</p>

  <p>Bileğindeki saate bir göz attı.</p>

  <p>Tam üç buçuktu.</p>

  <p>Silah sesini de o anda duydu. Gecenin karanlığında yankılar yaratmıştı patlama.</p>

  <p>Bu bir işaret olabilirdi. Ya da kan düşmanlarının saldırıya geçtiklerinin ifadesi.</p>

  <p>Nihat atı Güvercin Kayaları'na doğru sürüyordu. Ardından gelen rüzgâr uğuldayarak esiyor, kar tanelerini havada savuruyordu. Neyse ki rüzgârı sırtından aldığından yağıştan fazla etkilenmiyordu. Soğuktan tüm adaleleri uyuşmuştu.</p>

  <p>Çıplak arazide at sürdüğünden kısa zamanda hedefine vardı. Eski çiftlik yolunun bulunduğu noktaya gelmişti. Karanlıkta etrafına bakındı. Kimseleri göremedi.</p>

  <p>Tuhafına gitti. Babasının bu noktaya gözcü diktiğini biliyordu. Şüphelendikleri ilk araba izlerini de burada görmüşlerdi. Bu noktada gözcü olmaması imkânsızdı.</p>

  <p>Acaba soğuktan nöbetçiler görev yerlerini terk mi ettiler, diye düşündü. Ama bunu yapmazlardı, şimdiye kadar hiçbir gözcü, hava şartlarının kötülüğüne rağmen görevi yarım bırakıp ayrılmamıştı. Onlara güveniyordu.</p>

  <p>Bir aksilik olmalıydı, usulca attan indi, dizginleri elinde tutarak yürümeye başladı. Korth'u da belinden çekmişti. Bulunduğu nokta gerçekten çok karanlıktı. Şayet burada pusuya yatmış birileri varsa mükemmel hedef olabileceğini biliyordu. Özellikle at yürürken ses çıkarıyordu.</p>

  <p>Etrafına bakındı tekrar. Henüz kayda değer bir şey görememişti. Sonra karlar üzerindeki ayak izleri dikkatini çekti. Bir ara burada gözcülerin bulunduğu aşikârdı. Bu izler onlara ait olmalıydı. Çit boyunca ilerlemeye devam etti.</p>

  <p>Sinirleri gerilmiş ve dikkat kesilmişti. Tabancanın namlusu karanlığa, sanki henüz göremediği düşmanlara çevrilmişti. Nihayet kesik teller dikkatini çekti. O zaman durumu anladı. Düşmanları harekete geçmiş ve bu noktadan çiftliğe girmeyi başarmış olmalıydılar. Gerçekten de o noktada kârlar iyice ezilmişti ve izler çok tazeydi. Yağış temposu artan kar bile henüz izleri kapatamamıştı.</p>

  <p>Sızma için Nihat burayı tercih edeceklerini sanmamıştı. Güneyden saldırıya geçseler hiç zorluk çekmeden sızmayı daha iyi başarırdılar. Ama ne de olsa araziyi yeterince tanımayan yabancılardı bunlar. Nereden saldıracaklarını bilmeleri pek mümkün değildi.</p>

  <p>Nihat tam yeniden ata bineceği sırada iri kayın ağacının altında yatan karaltıları gördü. Hızla oraya seğirtti. İki gözcü de ölmüştü. Emin olmak için onlara baktı. Elleri kana bulaştı. Gecenin soğuğuna rağmen cesetler hâlâ sıcaktı. Olayın çok yeni olması gerekirdi. Belki caniler hâlâ etrafındaydı. Ölüleri bırakıp eski alışkanlığıyla etrafı dinledi. Tehlike çok yakınında olmalıydı.</p>

  <p>Nihat ölüm kokusu almaya başlamıştı. Pusuya düşmüş gibi gözlerini dört açarak ormanın derin sessizliğini dinledi. Hemen yakınında birileri olmalıydı. Bu iki köylüyü öldürenlerin fazla uzaklaşmış olduklarını sanmıyordu.</p>

  <p>Nefes alıp vermeler, ayaklar altında ezilen bir dal çıtırtısı bekledi. Ama duyamıyordu.</p>

  <p>Biraz sakinleşince yerdeki kalabalık ve karışık ayak izlerinin hangi yöne doğru gittiklerine baktı. Hayret, ormanın içine doğru ilerliyorlardı.</p>

  <p>Korth'u havaya kaldırıp iki el ateş etti. Umarım, bu işaret atışını bütün çiftlik duymuştur, diye geçirdi içinden...</p>

  <p class="p1"><span class="t2">* * *</span></p>

  <p>Yanaşma Mehmet usulca yaşlı adamı omuzundan dürttü. Hüseyin Molu gözlerini açtı. "Ne var?" diye sordu hemen.</p>

  <p>"Beyim iki el silah patladı. Bir işaret olabilir."</p>

  <p>Yaşlı adam baş ucundaki tüfeğini kapıp ayağa fırladı. Odada yalnız olduklarını görünce, "Oğlum nerede?" dedi.</p>

  <p>"Yirmi dakika kadar önce etrafı kontrole çıktı."</p>

  <p>"Yayan mı?"</p>

  <p>"Sizin atınızı alacaktı beyim."</p>

  <p>"Bir bokluk var demektir. Hepiniz hazırlıklı olun."</p>

  <p>Tam o sırada elinde tabancasıyla Güllü mutfağa girdi. "Silah sesini duydunuz mu?" dedi.</p>

  <p>Kocasıyla yanaşmanın yüzlerine bakınca sorusunun abes olduğunu anlamıştı. Işıkları söndürüp pencerelerin önüne üşüştüler...</p>

  <p class="p1"><span class="t2">* * *</span></p>

  <p>"Silah sesi bu" dedi Ağa. "Cesetleri buldular galiba."</p>

  <p>"Bu kadar çabuk mu?" dedi hayretle Musa.</p>

  <p>"Düşman uyumuyor. Herifler aptal değil, anlaşılan her an tetikteler."</p>

  <p>"Ama Ağam çevrede tek canlı göremedik. Cesetleri ne zaman bulmuş olabilirler?"</p>

  <p>"Kurşunları birbirlerine sıkmış olamayacaklarına göre belli ki buldular. O iki el silah sesi ikaz olabilir. Artık gözlerinizi dört açın ve acele edin."</p>

  <p>Beş kişi Güvercin Kayaları'ndan hızla aşağıya doğru yol almaya başladılar. Kesif çam ağaçlarıyla kaplı mıntıkayı geçince çiftlik evlerinin bulunduğu düzlüğün sınırına erişmişlerdi. Talât Ağa en önde ilerliyordu. Yanaşmaların yatakhanesini ve ahırı gördü, sonra da sırıtarak iki katlı eve baktı.</p>

  <p>Alacağı tatlı intikamın hazzı damarlarındaki kanı ısıtmıştı.</p>

  <p>"Bakın" dedi. "Asıl hedefimiz şu ev. Canlı cenaze ve ailesini o evde sakladıklarına eminim. Ama ihtiyatlı olmalıyız. Önce şu iki ahır bozması yere saldırmalıyız. Mutlaka oralara birilerini yerleştirmişlerdir. Sansar, sen benimle burada kal. Musa, Tahir ve Abdül barakaları birer birer temizleyin. Kimsenin göz yaşına bakmayın, kim çıkarsa karşınıza basın kurşunu."</p>

  <p>Musa, "Aman dileyen çıkarsa da vuralım mı Ağam?" diye sordu.</p>

  <p>"Sersemlik etme! Bizi gören birini arkada bırakamayız."</p>

  <p>"Tamam Ağam, anlaşıldı."</p>

  <p class="p1"><span class="t2">* * *</span></p>

  <p>Genç Hasan'ın dudaklarına götürdüğü çay bardağı elinde kaldı. "Duydun mu Kerem Abi?" dedi.</p>

  <p>"Neyi?"</p>

  <p>"İki el silah sesini."</p>

  <p>Kerem alaycı bir şekilde gülümsedi.</p>

  <p>"Hadi ordan velet! Kıçından uyduruyorsun. Silah sesi filan yok!"</p>

  <p>"Vallahi duydum abi... Eminim, silah sesiydi o."</p>

  <p>"Niye ben duymadım? Niye öyle sesleri hep sen duyuyorsun? Bu gece kaçıncı bu? Cilan gerçeği söylesene, korkuyorum desene?"</p>

  <p>"Abi yemin ederim duydum. İki el silah patladı."</p>

  <p>"Yaa!"</p>

  <p>Kerem, Hasan'a inanmıyordu. Daha sakalları bile yeni yeni çıkan gencin korkudan devamlı tedirgin ve bir olay bekler halde olduğunun farkındaydı. Az sonra sabah olacaktı, ama gece boyunca Hasan pek çok kere kendisini uyarmış, ayak sesleri, fısıltılar, dışarıda konuşmalar duyduğunu söyleyip durmuştu hep. Hepsi de boş çıkmıştı.</p>

  <p>Aslına bakılırsa o da huzursuzdu ama korkmuyordu. Çiftliğin dört bir yanının silahlı adamlar tarafından korunduğunu biliyordu.</p>

  <p>"Hadi hadi" dedi. "Ses filan yok, sana öyle geliyor, rahatına bak."</p>

  <p>Çocuğun üstüne fazla da gitmemeliydi. Ne de olsa bu onun ilk deneyimiydi, daha askerliğini bile yapmamış bir genç için yeterince gerilimli bir geceydi. Acıdı ona.</p>

  <p>Hasan'ı rahatlatmak istercesine yataklardan birine uzandı. Tüfeğini yere bırakmıştı.</p>

  <p>"Uyuyacak mısın abi?"</p>

  <p>"Ne de olsa görevdeyiz. Hani uykum gelmedi değil, ama uyumayacağım, merak etme sen. Hadi çayını bitir."</p>

  <p>Hasan, Kerim'in kendinden emin haline bakarak utanmıştı, ama hâlâ silah sesi duyduğuna emindi. Susmak zorunda kaldı. Bardağında yarım kalan çayı bir yudumda içerek önündeki ufak masaya bıraktı. Kırmayı tekrar eline aldı.</p>

  <p>"Dışarıya bir bakayım mı?" dedi.</p>

  <p>"Hiç gereği yok, ama seni rahatlatacaksa çık bak. Bir tur at bakalım kulübenin etrafında."</p>

  <p>Hasan isteksizce yerinden kalktı. Teklifi kendisi yapmıştı, şimdi çıkmazsa Kerim'in yine alaycı konuşacağını tahmin ediyordu. Kırmayı kavrayıp dışarı çıktı. Kapının önünde durarak bir süre etrafına bakındı. Gecenin ayazı yüzünü yalamıştı. Karanlık ve sessizlikten başka bir şey yoktu. Bunca yıldır kar ilk defa ona böyle ürkütücü geliyordu.</p>

  <p>Etrafı dinledi ve gözleriyle çevreye bakındı. Derin bir hareketsizlik... Lanetler okudu içinden. Yanılmış mıydı acaba? Ama duyduğu sesin silah patlaması olduğuna hakikaten yemin edebilirdi.</p>

  <p>Az ilerdeki samanlığa baktı. Orada da hareket yoktu. Duysalar biri dışarı çıkmaz mıydı? Kendinden şüphe etti. Yoksa olmayan sesleri mi vehmetmişti.</p>

  <p>Biraz cesaretlendi. Kulübenin arkasına bakayım, diye yürüdü. Köşeyi döndü ama bu Hasan'ın hayattaki son hareketi olmuştu. Ormana bakan yana döner dönmez kafasına inen dipçik darbesiyle bir anda kafatası kırıldı ve cansız olarak karların üzerine yuvarlandı. Delikanlının ağzından boğuk bir feryat bile yükselmemiş-ti...</p>

  <p>Yatağa uzanan Kerim bir süre onun dönüşünü bekledi. Gecikince huylandı. Kısık bir sesle, "Hasan" diye seslendi. Cevap alamadı.</p>

  <p>İlk defa içine bir şüphe düştü. Yataktan fırlayıp yerdeki tüfeği eline aldı. Yoksa delikanlının duyduğunu iddia ettiği ses gerçek miydi?..</p>

  <p class="p1"><span class="t2">* * *</span></p>

  <p>Nur yerdeki tabancayı mihaniki bir davranışla kavradı. Önce çocuklarına baktı, sonra da Tolga'ya. Hepsi mışıl mışıl uyuyorlardı. Silah seslerini duymamışlardı. Tolga'nın gözlerini açması zaten olanaksızdı. Derin uykuda olan çocuklar da uyanmazlardı...</p>

  <p>Bir an korkuyla yerinde büzüştü.</p>

  <p>Uzun zamandan beri odadaydı. Nihat'la yaptığı o konuşmadan beri dışarıya çıkmamıştı. Neler oluyordu acaba? Nihat neredeydi ve patlayan silahları duymuş muydu?</p>

  <p>Oda kapısını araladı ve koridoru dinledi.</p>

  <p>Aşağıda ışıklar sönüktü ve hiç ses yoktu.</p>

  <p>Yoksa herkes uykuda mıydı ve sesi sadece kendisi mi duymuştu. Buna ihtimal vermedi. Aşağıda nöbet tutan birileri olmalıydı muhakkak ve onların da sesi duymaları gerekirdi. Gözleri karanlığa alışınca ayaklarının ucuna basarak merdivenleri indi.</p>

  <p>Mutfağa doğru yürüdü. Pencereden sızan yetersiz ışıkta mutfaktaki kımıldayan gölgeleri seçebiliyordu.</p>

  <p>"Nihat!" diye seslendi.</p>

  <p>"Nihat dışarda kızım" dedi yaşlı adam.</p>

  <p>Hüseyin Molu'yu hâlâ tam olarak göremiyordu. Sesin aksettiği yöne doğru başını çevirdi. "Bir patlama duydum. Neler oluyor?"</p>

  <p>"Henüz bilmiyoruz" diyen Güllü oldu.</p>

  <p>Demek o da uyanıktı. Nur mutfakta başkalarının da olup olmadığını seçememişti daha.</p>

  <p>"Senin kanlıların saldırıya geçti sanırım" diye söylendi Güllü düşmanca ve nefret dolu bir sesle. Yine o eski davranışlarını sergilemeye başlamıştı.</p>

  <p>"Kes sesini be kadın! Homurdanmayı bırak şimdi."</p>

  <p>Hüseyin Molu sanki karısının sesindeki iğneleyici tavrı anlamış gibiydi. Nur'un gözleri mutfağın karanlığına alışınca yanaşma Mehmet'le yaşlı adamın ellerinde tüfeklerle camın önünde yer aldıklarını gördü. Her an atışa hazır bekliyorlardı.</p>

  <p>Nur dayanmadı sordu. "Nihat nereye gitti?"</p>

  <p>"Gözcüleri kontrole kızım. Her halde yolunda gitmeyen bir şey var."</p>

  <p>"Sakın başına bir şey gelmiş olmasın."</p>

  <p>"Korkma sen, Nihat'a bir şey olmaz. Hem başka silah sesi duymadık, sanırım o iki el silah sesi uyarı atışıydı. Bize tehlikeyi haber vermek için. Bir çatışma başlamış olsa başka silah sesleri de duyardık.</p>

  <p>Bu açıklamaya aklı yattı Nur'un. "Benim yapabileceğim bir şey var mı?" diye sordu.</p>

  <p>"Şimdilik yok kızım. Gerekirse sana sesleniriz. Bence odana çekilip beklesen iyi edersin. Sana verdiğimiz tabanca yanında mı?"</p>

  <p>"Elimde" diye mırıldandı Nur.</p>

  <p>"Aferin kızım. Moralini bozma ve korkma. Her şey yoluna girecektir."</p>

  <p>İçinden acaba mı, diye düşündü Nur. Fakat korkmamak elinde değildi.</p>

  <p class="p1"><span class="t2">* * *</span></p>

  <p>Samanlıkta kestiren Kel Nuri gözlerini ovuşturarak yerinden doğruldu.</p>

  <p>"Silah seslerini duydun mu?" diye üst kattaki Solak Halife seslendi.</p>

  <p>"Duydum... Galiba şenlik başlıyor."</p>

  <p>"Ne taraftan geldi ses?"</p>

  <p>"Yanılmıyorsam kuzeyden. Güvercin Kayalıkları mevkiinden. Kalk sen de uyuma artık. Mukayyet olmalıyız."</p>

  <p>Kel Nuri isteksizce tüfeğine uzandı. İçinden sunturlu bir küfür savurdu; Hüseyin Emmi'yi severdi ama pek iyi tanımadığı oğlunun tâ İstanbul'dan getirdiği ve yüzünü bile görmediği bir kadın için uykusuz kalması, soğukta titremesi ve de en kötüsü bir çatışmaya girmesi asabını bozuyordu. Yukarıya seslendi, "Hüseyin Emmi'nin evinde bir kıpırdama var mı?"</p>

  <p>"Ne kıpırdanması?"</p>

  <p>"Dışarıya çıkan filan oldu mu?"</p>

  <p>"Yoo." dedi Solak Halit. "Bilakis evin ışıkları söndü."</p>

  <p>Kel Nuri şaşkınlıkla sordu. "Söndü mü?"</p>

  <p>"Evet. Az evvel."</p>

  <p>"Emin misin Solak?"</p>

  <p>"Tabii, gördüm."</p>

  <p>Nuri huylanmıştı, tüfeğini kaptığı gibi fırladı. "Dikkat et Solak. Bu hoşuma gitmedi. Işığı söndürmeleri hoş değil, belli ki onlar da bir boktan şüphelendiler."</p>

  <p class="p1"><span class="t2">* * *</span></p>

  <p>Nihat hızla samanlığa doğru at sürdü. Ormanın içinden çıkınca önünde, uzanan boşluğa bir göz attı. Açık alanda kimseyi göremedi. Gecenin karanlığında fazla bir şey görmesi mümkün olamazdı zaten. Evin ışıkları sönüktü. Bu yaptığı uyarı atışını anladıklarına işaretti. Tedbir olarak ışıkları söndürmüşler ve beklemeye geçmişlerdi.</p>

  <p>Yanaşmaların kulübesine ve samanlığa baktı. Orada bir hareket yoktu. Düşündü bir an; iki gözcüyü katleden caniler acaba nereye gitmiş olabilirlerdi. Yoksa geri dönüp uzaklaşmışlar mıydı? Buna ihtimal veremedi, saçmaydı. Öyleyse saldırıya geçmek için daha ne bekliyorlardı. Hiç kuşkusuz havaya sıktığı iki kurşunu onlar da duymuş olmalıydılar.</p>

  <p>Atı mahmuzlayarak aşağıya doğru sürmeye başladı. Eve dönmeliydi. En iyisi Nur'u tehlikeden koruyacak bir yerde mevzilenmeliydi. Atı ahıra bırakmaktan da vazgeçti, şimdi atı düşünecek zaman değildi.</p>

  <p>Birden gecenin derin sessizliğini bozan bir tarraka ile irkildi. Sanki biri makineli tüfekle ateş ediyordu. Yerin göğün inlediğini duyumsadı Nihat. Ses çok yakınından gelmişti. Ya da korkunç sessizlikte öyle sandı...</p>

  <p class="p1"><span class="t2">* * *</span></p>

  <p>Yanaşmaların yatakhanesi olan kulübede Kerem, "Hasan" diye seslendi bir daha. Sesini biraz daha yükseltmişti. Hasan cevap vermiyordu. Kapı önünden akseden hafif bir ses duyar gibi oldu. Bir hışırtı. Ezilen karlar üzerindeki ayak sesleri gibi.</p>

  <p>Hasan'sa niye karşılık vermiyordu korkak oğlan?</p>

  <p>Kerem'in içini bir korku kapladı aniden. Çiftesini kapıya yöneltti. Avuçları terden kayganlaşıverdi. Ama yine de silahı kullanacak durumdaydı.</p>

  <p>Yine ayaklar altında ezilen kar sesleri duydu. Kerem'in kalbi bir kuşunki gibi hızlı atmaya başladı. Artık kapının önünde biri olduğuna kesin kanaat getirmişti. Hasan olamazdı bu.</p>

  <p>Delikanlının korktuğunu biliyordu; dışarda bu kadar oyalanmaz, hiç olmazsa sesine karşılık verirdi. Hatta o olsa çoktan kendini içeriye atardı.</p>

  <p>Dışardaki her kim ise kapıya iyice yaklaşmıştı. Sonra yine sessizlik kapladı etrafı.</p>

  <p>Kerem, delikanlıya korkaklığı nedeniyle takıldığı için pişman oldu. üç adım atarak kapı tokmağını kavraması ve kanadı içeri doğru çekmesi yeterli olacaktı. O zaman kapı önündeki Hasan değilse, meçhul ziyaretçi ile yüzyüze gelecekti.</p>

  <p>Ama Kerem kımıldayamıyordu. Sanki yere kök salmıştı, tıpkı kulübenin arkasında yükselen tepelere kök salmış çam ağaçlan gibi.</p>

  <p>Dizleri titremeye başladı. Elinde tuttuğu çifteye rağmen içini korku kaplamıştı.</p>

  <p>Artık kapı önünde duran kişinin Hasan olmadığını kavramıştı. Her kim ise sessiz ve sabırlıydı. Oradaydı, kapının dışında, ancak birkaç santim ötede.</p>

  <p>Ne yapıyordu peki? Önce kendisinin mi harekete geçmesini bekliyordu?</p>

  <p>Kerem korkusuna rağmen bu kahredici sessizliğe daha fazla dayanamayacağını hissetti. Şayet dışardaki Hasan ise içeriye girdiğinde ona unutamayacağı bir ders verecekti. Aklınca şaka mı yapıyordu yoksa kendisinin cesaretini mi sınıyordu?</p>

  <p>Tabii ya, diye düşündü. Bu Hasan'ın yapmaya kalkışacağı bir eşek şakası olmalıydı. İddia ettiği o silah seslerini duymamıştı; imkânsızdı, bu derin sessizlikte bir patlama olsa o da duyardı. Sağır değildi ya!</p>

  <p>İçine bir güven geldi. Böyle tatsız şakalara pabuç bırakmazdı, kapıyı ardına kadar açarsa oğlanın pişmiş kelle gibi sırıtan yüzünü göreceğini sandı. Şiddetli bir tokat aşkedecek, Hanya'yı Konya'yı öğretecekti ona. Hiddetten gerildi. Korkusu birden geçmişti.</p>

  <p>Ona korkmadığını göstermek için hızla kapıya gitti ve ardına kadar açtı. Karşısında Hasan'ı göreceğine yüzde yüz emindi o an. Çifteyi de indirmişti. Fakat bir an dona kaldı. Dehşetten gözleri irileşti. Karşısında devasa bir yaratık vardı. Korku masallarından fırlamış bir dev sanki.</p>

  <p>Ömrü boyunca bu kadar uzun ve iri bir adam görmemişti. Karşısındakinin bir masal yaratığı olmadığını anladığında çok geç kalmıştı. Yüzünün tam ortasına inen yumrukla bir anda kendinden geçti. Sırtüstü yere yuvarlanırken çoktan bayılmıştı bile.</p>

  <p>Ayı Abdül önce Kerem'le ilgilenmedi. İçerde başka birilerinin olup olmadığına baktı. Başka kimseyi göremedi. Gözcüleri hep ikişer kişi olarak görevlendirdiklerini düşündü. Çitin önünde iki kişiyi temizlemişti, burada da iki adam vardı yine. Birini az önce dışarda haklamıştı. Simde de bunu öldürmeliydi. Bu işten zevk alıyordu; zamanı olsa, daha fazla zevk almak için önce onu ayıl-tır sonra adaleli gücünü uygulayarak onunla kedinin fare ile oynadığı gibi işini görürdü, ama ne yazık ki şimdi acelesi vardı. Açlığını özellikle o kadını bulduktan sonra giderecekti. Tahir Abi söz vermişti.</p>

  <p>Yine sivri hançerini kullandı ve Kerem'i orada kalbinden vurdu. Talât Ağa geride canlı bırakmayın, diye emretmişti...</p>

  <p class="p1"><span class="t2">* * *</span></p>

  <p>Abdül, Musa'ya dönerek, "Burası tamam" dedi. "İçerde başka canlı kalmadı."</p>

  <p>Musa başıyla onayladı. "Hadi şimdi şu samanlık gibi görünen yere gidelim."</p>

  <p>Öne Musa geçti. Tahir ile Abdül onu takip ettiler. Ahırın arkasına doğru hızla koşmaya başladılar. İlk kulübedeki işi sessizce ve başarı ile tamamlamışlardı. Samanlığın duvarına varınca soluklanmak için sırtlarını duvara dayayıp beklediler. Biraz yüksek olan yapının yukarıya rastlayan pencerelerinden hafif bir ışık sızıyordu.</p>

  <p>Musa, "Acaba kaç kişi var içerde?" diye fısıldayarak sordu.</p>

  <p>Ayı Abdül tereddüt etmeden, " İki" dedi.</p>

  <p>"Nereden biliyorsun?"</p>

  <p>"Her yere hep iki gözcü dikmişler."</p>

  <p>"Aptallık etme, buna emin olamayız."</p>

  <p>"Ben eminim."</p>

  <p>Musa suratını ekşitti. Bunun gibi bir geri zekâlı ile çalışmak hiç hoşuna gitmiyordu, ama kabul etmeliydi ki, Ayı gerçek bir ölüm makinesiydi. Sessiz ve tıkır tıkır çalışan bir makine. Hiç teklemiyor ve kendisine verilen vazifeyi itirazsız ve başarıyla yerine getiriyordu. Şu sıra onu kızdırmak istemedi. İşlerine çok yarıyordu. Aslında ona pek güvenmiyordu da. Zekâsı tam gelişmemişti, kızarsa ne yapacağı belli olmazdı. Zaten Ağa'nın onu neden yanında barındırdığını hiç anlamamıştı. Abdül anormal biriydi, mutlaka aralarında bir kan bağı vardır, diye düşündü. Belki gayrimeşru çocuğu bile olabilirdi. Bir zamanlar Ağa'nın çok çapkın olduğunu işitmişti. Özellikle gençliğinde. Köyde bir kadından peydahladığını bile düşündü Abdül'ü. Yoksa bu geri zekâlıya tahammül etmek çok zordu. Fazla da üzerinde durmadı. Abdül, Ağa'nın kanını taşısa bile, kendisi için bir tehlike teşkil etmez, veliahtlık sıfatına halel getirmezdi. O aralarında daima ikinci sınıf bir hizmetkâr olarak kalacaktı.</p>

  <p>Çakal Tahir, Musa'ya dönerek, "Şimdi ne yapacağız?" diye sordu. "Buraya nasıl gireceğiz?"</p>

  <p>Musa da bunu düşünüyordu. Çiftlik evi ile aralarındaki son engel burasıydı. Eve baskına kalkıştıklarında arkadan gelecek takviye yalnız buradan kaynaklanabilirdi. O nedenle samanlıkta Abdül'ün tahmini hilafına ikiden fazla kişinin barındığına hükmetti.</p>

  <p>Ama neden dışarıya bir nöbetçi bırakmamışlardı? Kendilerini bu kadar emniyette mi hissediyorlardı? Başını kaldırıp solgun gaz lambasının dışarıya akseden ışığına bir göz attı. Pencereler yüksekti, oraya Ayı Abdül bile tırmanamazdı.</p>

  <p>İçeriye saldırı için bir çare aradı. Uygun ve sessiz bir çözüm bulamadı. En iyisi ellerindeki güçlü otomatik tüfeklerle tahta kapıyı ateş yağmuruna tutup içeriye dalmaktı. İçerdekilerin şaşkınlığından istifade edip, kaç kişi olurlarsa olsun, onları delik deşik etmeleri işten bile değildi. Belki bir mukavemetle karşılaşabilirlerdi; sırıttı Musa, o zaman öne Abdül'ü sürerdi, hani o geri zekâlının bir kaza kurşununa kurban gitmesi pek fena da olmazdı yani. Talât Ağa'dan sonra sözü dinlenen tek otorite kendisi olmalıydı; bunu diğer adamlar üzerinde kurabilmişti ama Abdül bilinçsiz bir şekilde direniyordu.</p>

  <p>"Hep beraber kapıya kurşun sıkacağız" dedi. "Sonra içeriye dalar ve onları kalbura çeviririz."</p>

  <p>Abdül'den hiç itiraz gelmedi. Hatta sevinmiş gibi sırıtmaya başladı.</p>

  <p>Ama Çakal Tahir kuşkuluydu. "Ağam" dedi. "Ya içerde tahminimizden fazla adam varsa, karşı koyarlarsa, o zaman ne yaparız. Ayrıca çıkan silah sesleri etraftan duyulur, boşu boşuna çiftliğe dağılmış olan diğer koruyucuların da buraya gelmelerine sebep olmaz mıyız? Talât Ağam buna bozulabilir."</p>

  <p>Çakal haklı olabilirdi. Musa kötü kötü baktı adama. Fakat o an aklına başka bir çözüm gelmiyordu. "Daha iyi bir fikri olan varsa söylesin" diye homurdandı.</p>

  <p>Çakal'dan ses çıkmadı. Abdül başını kaldırmış, yukardaki pencerelere bakıyordu.</p>

  <p>"Bana destek olursanız şu pencereye tırmanabilirim" dedi. Hep beraber pencere hizasına baktılar yeniden. "Biraz zor" diye homurdandı Musa.</p>

  <p>"Hele bir yol deneyelim" dedi Abdül.</p>

  <p>Çakal ile Musa ellerindeki tüfekleri usulca duvara dayayarak karşılıklı ellerini birbirlerine kenetlediler. Abdül önce onların ellerine basarak yükseldi, az daha onun vücut ağırlığını çekemeyen parmakları çözülecekti, ama dev adam çok atik bir hamle ile hemen ayaklarını alttakilerin omuzlarına atarak daha da yükseldi. Sonra camsız pencerenin pervasına sıçradı. Güçlü parmakları pervaza tutunmuştu bile.</p>

  <p>Usulca vücudunu yukarı çekti. Başını pervaz hizasına getirerek içeriye baktı. Sadece iki kişi gördü.</p>

  <p class="p1"><span class="t2">* * *</span></p>

  <p>Nur belki odasına dönmeyecekti, her şeye rağmen duyduğu o iki el silah sesinden beri Nihat'ı merak eder olmuştu. Garip bir vicdan azabı çekiyordu, buraya hiç gelmemeliydi, bunca insanın da hayatını tehlikeye sokmuştu. Duyduğu silah sesleri hayra alâmet değildi, belki bir yerlerde çatışmalar başlamıştı bile.</p>

  <p>Nihat için üzülüyordu. Hislerine bir an yenik düşmesi kötü sonuç doğurmuştu. Genç adam haklı olarak büyük bir üzüntü ve düş kırıklığına uğramıştı, ama yapamazdı, asla yapamazdı bunu. Onunla bir ilişkiye giremezdi. Gelip geçici bir heyecandı yaşadığı, bir bunalım, içindeki açmazın, ümitsizliğin doğurduğu bir gaflet anı. Bedeninin isyanı, erkek özlemi onu anlamsız bir hataya sürüklemişti.</p>

  <p>Ona karşı hislen asla sevgi ve aşk değildi. Dürüst ve gururlu bir adamdı Nihat, kendisini sevdiğini ve hayatı pahasına her türlü fedakârlığa katlanacağını da biliyordu ama kendisine denk ve uygun biri değildi. Hayatı rahatlıkla paylaşacağı biri de değildi. En önemlisi henüz evliydi ve kocasını hâlâ seviyordu. Ona ve çocuklarına karşı sorumlulukları, yerine getirmesi gerekli görevleri vardı.</p>

  <p>Odanın kapısını açarak karanlıkta uyuyan evlâtlarına ve Tolga'ya baktı, usul adımlarla onları uyandırmaktan korkarak yatağa yaklaştı. İçi sızladı. Genç adam solgun yüzüyle dünyadan habersiz derin bir uykudaydı. Oda yeterince sıcaktı ve hasta kocasının alnında hafif ter taneleri şekillenmişti.</p>

  <p>Uyandırmaktan korkarak alnındaki terleri sildi. Gözlerini açmasını, sanki bir şey olmamış gibi kendisiyle konuşmasını bekledi. Buna şiddetle ihtiyacı vardı. Her zaman sevecen ve anlayışlı bir erkekti Tolga. Onda aradığı her şeyi bulmuştu şimdiye kadar. Hatta yaşamı boyunca rastladığı en mükemmel kişiydi.</p>

  <p>Nihat'la öpüşmeyecekti.</p>

  <p>Kendini komiserin kollarına attığı o âna lanetler etti içinden. Bir an zayıf davranmış, benliğini kasıp kavuran cinsel arzunun esiri olmuştu, üstelik komiseri de teşvik etmiş, cesaretlendirmişti.</p>

  <p>Şimdi ona duygularını nasıl açıklayacak, yaptığı hatayı nasıl anlatacaktı?</p>

  <p>Yatağın ucuna ilişti. Medet umar gibi bunca yıllık kocasının yorgun ve hasta yüzüne baktı. Yaptığına pişmandı ama kaderin hiç mi suçu yoktu bunda. İçindeki isyan hissi yeniden alevlendi; henüz genç, sağlıklı ve diri bir kadındı. Zaman zaman bu tür duygularla bocalaması, bir erkeğe ihtiyaç duyması normal değil miydi?</p>

  <p>Başı önüne düştü, suçluluk duygusu ile benliğinde-ki savunma içgüdüsünün çatışmasını dinledi. Bir karara varmalı, huzura kavuşmalıydı. İlânihaye içindeki bu çatışmayı sürdüremezdi.</p>

  <p>Birden duyduğu silah sesleriyle yerinden sıçradı. Bu kez tarrakalar çok yakından gelmişti. Korkuya kapıldı. Silah seslerinin yönünü tayin edemedi, ama yakın, hatta çok yakındı. Refleks olarak Tolga'nın yorganın üzerindeki kımıldamayan ellerine sarıldı.</p>

  <p>Genç adamın gözlerini açtığını neden sonra fark edebildi. Masum ve boş nazarlarla kendisine bakıyordu. Sessiz ve derinden.</p>

  <p>Konuşacağını sandı ama Tolga'nın ağzından tek kelime çıkmamıştı. Çıkamaz zaten, diye düşündü Nur. Çevresinde olup bitenleri hiç anlamıyordu ki, sorabilsin...</p>

  <p>Oysa konuşmasını istiyordu. Yataktan fırlamasını, kendisini »ve çocuklarını «her zamanki gibi korumasını, silahına sarılmasını, son kurşununa kadar gözlerini kan bürümüş o rezillere ateş etmesini istiyordu.</p>

  <p>Göz göze gelip bakıştılar, uyanık olması bile cesaretlendirmişti Nur'u. uyuyor olmasından daha iyiydi.</p>

  <p>Bakışlarından manevi bir destek alıyordu genç kadın. Tolga hiçbir şey anlamasa bile.</p>

  <p>Fakat, "Anne ne oluyor, o sesler de nedir?" diye soran Hakan'ın sorusu üzerine Nur kendine geldi.</p>

  <p>Bakışlarını hemen oğluna çevirdi. Ne diyeceğini, çocuğun sorusunu nasıl cevaplandıracağını bilemiyordu.</p>

  <p>"Yok bir şey, sen uyumana bak!" diyebildi. Ama ufak çocuk korkuyla yerinden sıçramıştı.</p>

  <p>"Bir şeyler oluyor anne" diyen Hakan'ın gözleri iri iri açılmıştı.</p>

  <p>Gerçeği daha fazla inkârın anlamı da yoktu. Zira silah sesleri kesilmemiş tam tersine şimdi daha da artmıştı. İlerde bir yerde belli ki silahlı bir çatışma oluyordu.</p>

  <p>Hakan, "Onlar mı geldi?" diye sordu.</p>

  <p>Çocuk aklını hiçe saymamalıydı. Her şeyin farkındaydı Hakan, fakat belki de sırf annesinin üzülmemesi için bu ana kadar onunla yüzleşememişti.</p>

  <p>"Olabilir yavrum, ama sen korkma. Endişelenecek bir şey yok" dedi. "Nihat Amca onları kovup uzaklaştıracaktır buradan."</p>

  <p>Sesi o kadar titrek ve kısık çıkmıştı ki, söylediğine kendisi bile inanmadı. Oya da uyanmıştı konuşmalara. Sedirin üzerinde doğruldu. Küçük kız bile olağanüstü bir durumun mevcudiyetini sezinlemişti. Hiçbir şey anlamadığı halde sebepsiz yere ağlamaya başladı.</p>

  <p>Nur duruma hakim olmak zorunluluğunu hissetmişti. Kocasının yanından ayrılarak Oya'yı kollarının arasına aldı. Çocuk sakinleşeceğine büsbütün ağlamaya başlamıştı. Nur bir an ne yapacağını, vaziyete nasıl hâkim olacağını kestiremedi.</p>

  <p>"Ağlamayın, korkulacak bir durum yok" diye söylenmeye başladı. Kızını bedeninde sıkı sıkıya sarmalarken bir eliyle de oğlunun kabarık saçlarını okşuyordu. Çocuklar dahi onun titreyen bedeninden ne denli korku içinde olduğunu idrakte gecikmediler. Bu arada dışarda silah sesleri kesilmeden devam ediyordu.</p>

  <h2><a id="ncx4387"></a>2</h2>

  <p>Nihat dizginlere asıldı. Karanlıkta iki gölge gördüğüne emindi, ama kim olduklarını çıkaramadı. Yanaşmaların kulübesinden ahıra doğru ilerliyorlardı. Neyse ki at dizginlere asıldığında huylanıp ses çıkarmamıştı. Dikkatle bakarak adamları tanımaya çalıştı. Ama mümkün değildi. Karların yarattığı beyazlık bile net görmesini engelliyordu. Ayrıca yağan kar görüşünü etkilemişti.</p>

  <p>Telâş eden bir halleri yoktu. Bir an onların düşmanları olmadığını düşündü. Belki de ikaz ateşini duyan gözcüler durumu kendi aralarında görüşmek için samanlıktaki arkadaşlarının yanına gidiyorlardı.</p>

  <p>Kuvvetli bir olasılıktı bu. Atı tam ağaçların bittiği noktada durdurmuştu. Kulübelerle arasında yaklaşık yüz metre vardı. Karanlıktaki gölgeleri izlemeye devam etti. Ne yazık ki o anda önden giden Ayı Abdül'ü görememişti. Görse, onun iri cüssesinden kim olduğunu rahatlıkla anlardı. Fakat bir nokta dikkatini çekti. Gölgeler samanlığın ön kapısına değil, arka duvarına doğru ilerleyip gözden kaybolmuşlardı.</p>

  <p>İlginçti; neden ön kapıyı tercih etmemişlerdi acaba? Şüphelendi Nihat. Tedbirli olmalıydı. Attan indi, hayvanı oradaki ağaçların birinin dalına bağlayarak, yayan, meyilli arazide ilerlemeye başladı.</p>

  <p>Elinden geldiğince dikkatli ve görünmemeye çalışarak ilerlemek zorundaydı. Şayet görülürse karanlığa rağmen ateş altında kalabilirdi. Kâh sürünerek, kâh bazı yerleri koşarak yüz metrelik boş araziyi kat etmeye çalıştı.</p>

  <p>Nefes nefese yanaşmaların kulübesine vardı. Yine karların üzerine uzanıp etrafı dinledi. Çıt yoktu.</p>

  <p>Kulübede elektrikler sönüktü, ama buna şaşmadı. İlerdeki çiftlik evinin de ışıkları sönüktü. Sinyal atışını işitip ışıkları söndürmüş olmalıydılar.</p>

  <p>Bir süre daha bekledi. Sonra yavaş yavaş yattığı yerden kalkıp aradaki üç dört metrelik mesafeyi geçerek kulübenin yan duvarına vardı. Genç Hasan'ın cansız vücudunu da o zaman gördü. Artık şüphesi kalmamıştı. Az evvel gördüğü kişiler baskın yapan kana susamış saldırganlar olmalıydı.</p>

  <p>Babasının gözcüleri dağıtışını anımsadı, her noktaya en az iki kişi bırakmıştı, şu anda kulübede de bir kişi daha olmalıydı. Tabii diğeri hâlâ sağsa...</p>

  <p>Ama diğer gözcünün sağ olduğunu hiç sanmıyordu. Korth'u her an ateşe hazır, yerde sürünmeye devam etti. Kulübenin kapısı açıktı. Nihat irkildi, yerde upuzun uzanmış yatan bir karaltı daha farketmişti. Onun da diğer korumanın cesedi olduğundan hiç şüphesi yoktu artık.</p>

  <p>İçinden küfürler etti. Tabancayı kavrayan parmakları karıncalanıyor, içindeki öfke her an daha da artıyordu. Daha şimdiden dört ölü görmüştü. Hiddetine rağmen yerinde durakladı birden. Düşmanlarının bu insanları nasıl bu kadar sessiz öldürdüklerini anlayamıyordu. Şimdiye kadar tek bir silah patlamamıştı; kendi Korth'u hariç...</p>

  <p>Kaybettiği köylülerin nasıl öldüklerini inceleyecek vakti yoktu. Belki bıçak, belki de boğarak yapmışlardı bu işi, ama gözcüler neden silahlarını ateşlememişlerdi acaba. Çok garipti bu.</p>

  <p>Kapı önünde daha fazla oyalanmasının anlamı yoktu. Adamların samanlığa doğru ilerlediklerini görmüştü zaten. Hiddetle karların üzerinden kalktı, tehlikenin farkındaydı fakat damarlarındaki kan çılgınca atıyor ve öfkesi yavaş yavaş tüm benliğini kaplayarak daha dikkatli ve tedbirli olmasını engelliyordu. Her an serseri bir kurşuna hedef olacağını bilmesine rağmen samanlığın arka duvarına yöneldi.</p>

  <p>Ve o anda karanlıkta sessizce bekleşen iki karaltıyı gördü, üzün yıllardan beri polislik görevi ifa etmişti Nihat; mesleğinin kazandırdığı bir alışkanlıkla doğrulttuğu silahı ateşleyeceğine, "Teslim olun ve silahlarınızı atın" diye bağırdı gölgelere. Oysa yabancılar hemen ateşle karşılık vermişlerdi. Silah sesleri bir anda etrafa yayıldı...</p>

  <p class="p1"><span class="t2">* * *</span></p>

  <p>Solak Halit camı kırık pencereye yaklaşarak dışarıya bakmak istedi samanlığın üst katında. Niyeti, değişik ve şüpheli bir şey görürse arkadaşı Kel Nuri'ye bildirmekti. Kırık camdan atıştıran kar taneleri buz gibi esen rüzgârla içeriye savruluyordu.</p>

  <p>Başını camdan dışarıya uzatırken, "Vay be!" diye homurdandı. "Amma soğuk! Mübarek de bu kış erken yağdı."</p>

  <p>Nuri samanların üzerinden doğrulurken birden yukardan gelen bir hayret nidasıyla irkildi. Ne oluyor, diye başını kaldırıp baktı. Solak Halit'in birden pencerenin önünde şaşkınlıkla hopladığını gördü. Arkadaşını böylesine şaşırtan şeyin ne olduğunu anlamadı.</p>

  <p>Halit tam başını dışarıya uzattığında, önce pervaza yapışmış iki el sonra da tam karşısında burun buruna geldiği bir surat görmüştü. Onun şaşkınlığı daha ziyade korkudan ve boş bulunmanın verdiği gaflettendi. O yükseklikte bir adamla yüz yüze geleceğini asla düşünemezdi.</p>

  <p>Çok kısa bir andı, fakat Ayı Abdül'e yetmişti bu süre. Tek koluyla pervaza tutunmaya devam ederken sağ elinin yumruğunu gözcünün suratına yapıştırmayı becerdi. Boş bulunan Halit yediği yumruğun şiddetiyle külçe gibi yere serildi. Güçsüz bir adam değildi ama bir boksör bile böylesine bir yumruğa dayanamazdı.</p>

  <p>Kel Nuri alt katta olanları görmüştü. Hiç duraksamadan elindeki çifteyi kaldırdı ve pencereye nişanladı. Fakat tetiği çekmekte gecikti biraz. Ateş etmeden önce hedefi iyice görmek ve saldırgan adamın pencereden içeriye süzülmesini beklemek istedi. Bir kaza ile arkadaşını yaralamak istemiyordu.</p>

  <p>Ama geç kalmıştı, belki de aksi bir tesadüf, aynı anda dışarda patlayan silah seslerini duymuştu. Saldırı başlamış olmalıydı. Kapıya birilerinin dayandığını sandı. Bu kez çiftenin namlusunu kapıya yöneltti. İşte o kısa tereddütü, güçlü Ayı Abdül'ün pencereden içeriye süzülmesine yetmişti. Bakışları yukarısı ile kapı arasında gidip geldi. Henüz kapıda bir hareket yoktu. Bu defa silahı yeniden üst kata çevirerek tetiğe asıldı, birbiri ardına iki el ateş etti. Hedefi tutturamamıştı; çünkü camdan içeri süzülen Abdül boylu boyunca yere uzanmış ve artık hedef olmaktan uzaklaşmıştı.</p>

  <p>Nuri hâlâ şaşkındı. Gerçek tehlikenin yönünü saptayamıyordu. Her ne kadar üstteki pencereden birisi içeriye girmeyi başarmışsa da, dışarıda da hiç durmadan silahlar konuşuyordu. Tam bir arbede başlamıştı. Yanında yeterince fişek vardı, heyecandan titreyen parmaklarıyla çifteyi kırıp yeniden fişek koymak istedi. Ama bu kadarcık zaman bile yetmişti Abdül'e. İri vücuduyla bir anda bulunduğu sahanlıktan aşağıya atladı, tam Nuri'nin üzerine. Tepesine bir gök cisminin düşmesi gibi, ağırlığın altında ezilip kaldı. Bayılmamıştı ama üzerinden bir tank geçmiş gibi ezilmişti sanki. Belki bir yerleri kırılmıştı, kımıldayamıyordu. En kötüsü pestil gibi samanların üzerinde yatarken, yukardan atlayan adamın sırıtarak sızlayan bedeninin üzerine oturduğunu fark etti. Yere yuvarlanan tüfeğine uzanması imkansızdı. Eli kolu kımıldayamıyordu. Çaresiz kaderini kabullenmiş gibi kalakaldı. Aman dileyen nazarlarla üstüne çullanan deve baktı.</p>

  <p>"Etme beyim, ben suçsuzum" diye inledi. Belki merhamete gelir, kendisine dokunmazdı adam. Ama yüzündeki o korkunç ifadeyi görünce yalvarmasının anlamsızlığını kavradı. Dev pis pis sırıtıyordu. Dışardaki silah seslerinden hiç etkilenmişe de benzemiyordu.</p>

  <p>Neden sonra devasa yaratığın elindeki parıldayan hançeri fark etti. Sonunu kabullendi, tevekkülle gözlerini yumdu. Ve aynı anda bıçak kalbine saplandı. Bedeni bir iki kere yerde kıvrandı, acıya isyan eden sinirleri kaslarını ihtilaç içinde gerdi, sonra da tam bir hareketsizlik vücudunu kapladı. Kel Nuri ölmüştü.</p>

  <p class="p1"><span class="t2">* * *</span></p>

  <p>Camın dibinden karanlığı süzen Hüseyin Molu, "Allah kahretsin!" diye homurdandı. "Meler oluyor karşıda? Silah sesleri bu sessizlikte dünyanın öbür ucundan duyulur, neden yardıma gelmiyor bizim adamlar?"</p>

  <p>Yanaşma Mehmet sesini çıkaramadı. Bey haklıydı, hiç olmazsa en yakın nokta sayılan Güvercin Kayalıkları'ndaki gözcüler yetişmeliydiler.</p>

  <p>"Beyim" dedi, "Silah seslerini duyuyoruz ama ben kimseleri göremiyorum."</p>

  <p>Yaşlı adam ağzının içinde belli belirsiz bir şeyler homurdandı. Sustular yine..</p>

  <p>Sessizliği Güllü bozdu. Sol camın yanından karşıdaki kulübelere bakıyordu.</p>

  <p>"Nihat orada" dedi. "Ağaçların altında senin beyaz atını seçebiliyorum."</p>

  <p>Hüseyin Molu'nun da endişesi oğluydu.</p>

  <p>"Nerede? Ben göremiyorum."</p>

  <p>"İşte, şurada!"</p>

  <p>Kadın parmağıyla karanlıkları işaret ediyordu. Yaşlı adam kısa bir tereddüt geçirdi. Oğlunu o silahlı çatışmanın içinde yalnız bırakamazdı. "Siz burada kalın ve evi koruyun. Ben oraya gidiyorum," dedi.</p>

  <p>"Ben de seninle geleceğim" dedi Güllü.</p>

  <p>"Otur oturduğun yerde kadın, başımı belâya sokma! Ne işin var senin o çatışmanın içinde."</p>

  <p>"Seni tek başına oraya yollayamam."</p>

  <p>Yaşlı adam kötü kötü karısına baktı. Güllü'nün gerçek niyetinin kendisini korumak değil, çocukluk aşkının yardımına koşmak olduğunu sezinlemişti, ama ısrar edemedi, ne de olsa zor durumda olan oğluydu. Kanı, canıydı ve o anda yardımına muhtaçtı. Fazla itiraz etmedi. Kapıyı açıp dışarı fırladı. Güllü de Browning'i kapıp peşinden seyirtmişti. Karla kaplı açık arazide koşarlarken kaç kişiyle karşılaşacakları hakkında hiçbir fikirleri yoktu.</p>

  <p>Nihat can havliyle kendini yana attı. Meçhul gölgeler hiç duraksamadan ateşe başlamışlardı. Nihat yere düşerken Korth'un tetiğine asıldı, rastgele, hedef gözetmeksizin yapılmış bir ateşti. İki taraf ta isabet kaydedemediklerini anlamışlardı. Müteakip sıkılan kurşunlar da hedefi bulmadı.</p>

  <p>Nihat karşısındakilerin ateş gücünün kendisininkinden etkili olduğunu biliyordu. Ateş kusan iki otomatik tüfeğe karşı şansı olamazdı. O şartlar altında yerde şansı olmadığını anlayınca sürünerek duvarın arkasına kaçmaya çalıştı. Mermilerden biri adeta yanağını yalayarak geçti. Müthiş bir sıcaklık hissetti şakağına yakın bir yerde; hatta sol elini insiyaki olarak yanağına uzattı, isabet alıp almadığını anlamak istedi. Bir şeyi yoktu.</p>

  <p>Duvarın arkasına geçince rahat bir nefes aldı. Burada daha fazla kalamazdı. Muhtemelen heriflerden biri yana kayacak ve çapraz ateşe alacaklardı kendisini. Bir an ne yapacağını düşündü. Hızla ayağa kalkarak samanlığın kapısına doğru koştu.</p>

  <p>Acaba hâlâ içerde canlı kalmış korucu var mıydı, yoksa onlar da öteki kulübedeki gibi ölmüşler miydi. Karar veremedi, kapı kapalı duruyordu. Demek adamlar henüz içeri girememişlerdi. Öyleyse içerde gözcüler sağ olmalıydı.</p>

  <p>Fakat silah seslerini duymalarına rağmen niye yardıma koşmuyorlardı. Kapıyı açıp samanlığa girmeyi düşündü, fakat rahatlıkla bir serseri kurşuna hedef olabilirdi. Eğer içerdeki gözcüler yaşıyorlarsa kapıdan içeri girmeye çalışan kişiyi saldırganlardan biri sanarak rahatlıkla kurşun sıkabilirlerdi.</p>

  <p>İçerdeki gözcülerin de kim olduklarını bilmiyordu. Şansını denemek istedi. Dışarda kalırsa vurulması işten değildi. Avazı çıktığı kadar bağırdı.</p>

  <p>"Ateş etmeyin. Ben Nihat'ım, içeriye gireceğim. "İnşallah sesimden tanırlar, diye geçirdi aklından. Hiç olmazsa emin olmadan kurşun sıkmazlardı içerdeki korucular.</p>

  <p>Tam o sırada bir ses duydu ardından. Bir feryat! Biri olanca gücüyle bağırıyordu. Önce sesi algılayamadı ama ses gecenin karanlığında yankılar yapıyordu.</p>

  <p>"Dayan oğlum, yetişiyoruz!"</p>

  <p>Babasının sesiydi. Aman Allahım, diye inledi. Babasının bu cehennemde ne işi vardı. Kendisine yarardan ziyade zararı dokunacaktı. Şimdi bir de onu düşünmek ve kollamak zorundaydı. Üstelik evi yalnız bırakarak yardımına koşması da hataydı. Ama yaşlı adamın sıkıntısını anlayabiliyordu, ne de olsa bir baba olarak yabancı bir kadın ve ailesini değil, öncelikle öz oğlunu kurtarmak isteyecekti.</p>

  <p>Başını çevirip, çiftlik evinin yönüne baktı. Karanlıkta hızla koşan iki gölge gördü. Biri babası olmalıydı, ikincisini ise uzaktan seçemiyordu. İçini bir ürperti kapladı. Yardımına koşan kişiler bu mesafeden yabancıların elindeki tüfeklerin rahatlıkla atış menzili içinde sayılırlardı, usta bir nişancı çok kolay avlayabilirdi onları.</p>

  <p>Kulübeye girmekten vazgeçti. İçeriye girerse onlara yardım şansı hiç kalmayacaktı. "Baba buraya gelme! Yere yatın!" diye bağırdı var gücüyle.</p>

  <p>Aralarında çok mesafe vardı. Acaba duymuşlar mıydı sesini?" Duysa bile babasının aldırdığı yoktu, ikisi de hâlâ koşuyorlardı.</p>

  <p>Samanlığın ya sağından ya da solundan fırlayacaklardı adamlar. Fena halde zor durumda kaldığını hissediyordu. Onları hareketsiz bırakıp sinmeleri için Korth'u bir sağa bir sola çevirerek boşluğa iki kurşun sıktı. Sırtını da samanlığın büyük tahta kapısına dayadı. Şimdilik her iki yanını da kontrol edebiliyordu. Hangi yönden çıkarlarsa adamları vurabilirdi. Tabii bu yaklaşan babasıyla yardımcısını korumak için bir çözüm değildi. Adamlar isterlerse, ahırın duvarları arkasına sinerek, ortaya çıkmadan, düzlükte yardıma koşanları keklik gibi avlayabilirlerdi. Neyse ki arkam emniyette, diye düşündü. Sırtını kapıya dayamıştı Nihat, ama Ayı Abdül'ün içerde olduğunu bilmiyordu.</p>

  <p>Bilemezdi de. Ta ki, ardındaki kapı birden açılıncaya kadar...</p>

  <p class="p1"><span class="t2">* * *</span></p>

  <p>Çocukları susturmakta zorlanıyordu Nur. Silah sesleri de durmak bilmiyordu. Camın ardından karanlıktaki samanlık ve yanaşmaların yatakhane olarak kullandıkları kulübeyi görebiliyordu. Çatışmalar orada oluyordu.</p>

  <p>Önsezisi Nihat'ın da çatışmanın içinde olduğunu söylüyordu. Nefesini tutarak bakmaya devam etti. Ne çocukların ağlaması ne de sessiz kalmaya devam eden Tolga'nın durumu o anda umurunda değildi. Genç adamın ölmesini istemiyordu. Komiserin başına bir hal gelir ve kendisi de bu badireden kurtulursa ömür boyu affetmeyecekti kendini. Tüm bunlar Nihat'ın aşkı yüzünden olmuştu.</p>

  <p>Garip duygular içindeydi o an. Komiserin sevgi uğruna hayatını pervasızca tehlikeye atması gururunu okşamış, bir kadın olarak mutlu olmuştu. Ama duygularına karşılık verememesi de müthiş rahatsız ediyordu şimdi onu.</p>

  <p>Birden aklından geçenleri unuttu. Aşağı kattan iki kişi dışarıya fırlamıştı. Oya'nın ağlamasına aldırmadan kızı yere bıraktı ve karlar üzerinde koşanları daha iyi görmek için başını cama dayadı. Mustafa Molu ve Güllü'ydü koşanlar... Nihat'ın yardımına gidiyor olmalıydılar.</p>

  <p>İçinde bir şeylerin cız ettiğini duyumsadı. İşte gerçek sevginin tezahürü buydu. Yaşlı adamın bir baba olarak endişesini ve oğlunun yardımına koşmasını anlaya-biliyordu, ama Güllü tehlikede olan Hüseyin Molu olsa bunu yapmazdı, sırf sevdiği adamı kurtarmak için koşuyordu. Kararsız ve şaşkın bir şekilde başını çevirip Tolga'ya baktı.</p>

  <p>Acaba o benzin istasyonunda kocasının yaşamını mahveden felâkette kendisi de orada olsaydı, tıpkı şimdi Güllü'nün yaptığı gibi pervasızca ve hiçbir şey düşünmeden Tolga'yı kurtarmak için harekete geçer miydi?</p>

  <p>"Evet" diye mırıldandı içinden. Her şeyi göze alır ve kocasını yalnız bırakmazdı.</p>

  <p>Asla bırakmazdı. Çünkü onu seviyordu.</p>

  <p>Elleriyle yüzünü örttü. "Allahım" diye inledi. Tolga'yı sevdiğini anlaması için bu korkunç deneyimi yaşaması şart mıydı sanki?..</p>

  <p class="p1"><span class="t2">* * *</span></p>

  <p>Ne de olsa Güllü kocasına kıyasen çok geçti. Yaşlı adamdan çok daha hızlı koşabiliyordu. Az sonra kocasını geride bırakmış ve yolun elli metresini katetmişti bile, üstelik Hüseyin elindeki tüfekle koşmakta daha da zorlanıyordu.</p>

  <p>Nihat'ın avaz avaz bağırtısını çok iyi duymuştu. Gelmeyin ve yere yatın diyordu. Güllü yapamazdı bunu. Bunca yıldır için için sevdiği adam kurşun yağmuru altında iken yere yatıp olayların gelişmesini bekleyemezdi.</p>

  <p>Samanlığa yaklaştıkça kapı önündeki Nihat'ın siluetini biraz daha görmeye başlamıştı. Yalnız nereye ve kime ateş ettiğini anlamıyordu. Çünkü ortada görünen kimse yoktu. Sonra birden yanı başından geçen bir kurşunun vınlamasını duydu. Şimdi üzerlerine kurşunlar yağıyordu. Başını kaldırıp kendilerine kurşun sıkanları görmeye çalıştı. Galiba samanlığın yan duvarlarının arkasında mevzilenmiş iki kişi vardı.</p>

  <p>Birden kapının açıldığını gördü. İçerdeki gaz lambasının titrek ışığında bir karaltı gördü. Biri Nihat'ı çekip içeri almıştı. Korumalardan biri olmalıydı. Derin bir oh çekip, rahatladı. Hiç olmazsa sevgilisi emniyetteydi artık. Kocasının da durumu görüp görmediğini anlamak için başını çevirip ona baktı.</p>

  <p>Düşmanları ateşe devam ediyorlardı. Boş alandaki uzamış otların arasında kaldığı için açık hedef olmaktan kurtulmuştu. Hatta belki de adamlar onu vurduklarını bile düşünebilirlerdi. Fakat Hüseyin'i göremedi. Her halde o da bir yere yatıp kalmıştır, diye geçirdi aklından. Ateş salvosu da aniden kesilmişti.</p>

  <p>Araziyi yağan karın derin sessizliği kapladı. Bir süre hiç hareket olmadı. Güllü gözlerini açıp, kulaklarını dikti.</p>

  <p>En ufak bir kımıltıya duyarlıydı. Elindeki Browning'i kulübelere çevirmiş öylece sessiz bekliyordu.</p>

  <p>Neden sonra arkasından kesik iniltiler duymaya başladı. Başını çevirip bir daha kocasını görmeye çalıştı.</p>

  <p>Yoksa vurulmuş muydu?</p>

  <p>İniltilerin kaynağını aradı. Yanılmıyorsa inlemeler yirmi metre kadar arkasından ve sağından geliyordu. Hüseyin'in vurulduğunu anladı. Yaralı olmalıydı... Bir an buna sevindi bile.</p>

  <p>Yaşlı adama bir şey olmuşsa, bu yıllardır beklediği hürriyetine kavuştuğu anlamına gelirdi. Ondan nefret ediyordu, tüm evliliği boyunca da nefret etmiş, iğrenmişti hep. O kısa anda tüm geçmişi bir filim şeridi gibi gözlerinin önünden geçti. Ama yine de vicdanı el vermedi, durumu anlamak istedi.</p>

  <p>Fazla telaşa gerek yoktu. Sevgilisi nasıl olsa samanlığa girmiş ve ateş hattından uzaklaşmıştı, şimdilik emniyette sayılırdı. Yerini belli etmemeye çalışarak geriye döndü. Karlar üzerinde sürünerek kocasına yaklaştı. Bir yandan da tedbiri elden bırakmıyor ve sık sık başını çevirerek saldırganları kollamaya çalışıyordu. Üstü başı sırılsıklam Hüseyin'in yanına vardı sonunda. İki metre kala, fısıldayarak, "Hüseyin!" diye seslendi. Cevap yoktu.</p>

  <p>Şu farkla ki, şimdi kocasının boğuk hırıltılarını daha net işitiyordu. Yaşlı adam sırtüstü kapaklanıp kalmıştı. Güllü karanlıkta bile sarı yağmurluğun üzerindeki kanayan derin yarayı görmekte gecikmedi. Tam ciğerlerine yemişti kurşunu. Çok kan kaybediyor olmalıydı. Tekrar, "Hüseyin" diye fısıldadı.</p>

  <p>Kocası henüz ölmemişti ama bu şartlar altında yaşaması tam bir mucize olurdu. Cahil kafasına rağmen acele hastahaneye kaldırılıp tıbbi bir müdahale yapılmazsa hayatta kalmasının imkânsızlığını anladı.</p>

  <p>Kocası ölecekti. Kurtulma şansı hiç yoktu. Sevinmedi ama en ufak bir üzüntü de hissetmedi içinde. Yine de sonunun böyle olmasını istemezdi. Kendinde değildi yaşlı adam. Sadece bilinçsizce inliyordu.</p>

  <p>Onun yanında oyalanmanın hiçbir anlamı yoktu. Güllü kendi yaşamının da tehlikede olduğunun farkındaydı. Bu adamların gerçek hedefi çiftlik evindeki kadın ve onun ailesiydi. Kendileri sadece onların yollarına çıkan birer maniydiler. Ve şimdi onlar birer birer önlerine çıkan engelleri temizleyerek yollarına devam edeceklerdi. Az sonra bu yoldan geçerek çiftlik evine ilerleyeceklerini de biliyordu.</p>

  <p>Burada daha fazla kalamazdı. Derhal uzaklaşmalıydı. İnşallah Nihat da bir çılgınlık yapmaz ve samanlıktan çıkmaz, diye düşündü. Ama bundan çok kuşkuluydu. Babasının yolda olduğunu görmüştü, muhtemelen samanlıktaki adamları yanına alarak mücadeleye dışarda devam eder, diye aklından geçirdi. Nihat'ın karakterini bilirdi, o tehlike karşısında sinip bekleyecek bir adam kesinlikle değildi.</p>

  <p>Karlar üzerinde sürünmeye devam etti.</p>

  <p>Buradan uzaklaşmalı, çiftlik evine giden yol üzerinde durmamalıydı. Sol tarafa ormanın başladığı yere doğru sürünmeye devam etti. Diyagonal bir hat çiziyordu yerde. Elinden geldiği kadar temkinli olmalıydı.</p>

  <p>Bir ara samanlığa Nihat'ın yanına gitmeyi de düşündü ama buna cesaret edemedi, yan duvarların arkasına saklanmış olan baskıncılar ortaya çıkar çıkmaz onu avlarlardı. Fena nişancı da sayılmazlardı. Her halde ellerinde güçlü tüfekler olmalıydı, nitekim kocasını elli metreden, bu karanlıkta, vurmuşlardı.</p>

  <p>Samanlıkla arasındaki mesafe on metreye kadar inmişti. Güllü iyice toprağa yapıştı. Ve tam o anda sesler duydu. Yabancı bir erkek sesi, " İşleri bitti Çakal" diyordu.</p>

  <p>"Evet" dedi başka biri. " İkisi de geberdi."</p>

  <p>Musa, "Hadi" dedi. "Git, Ağa'ya haber ver de gelsin buraya."</p>

  <p>Çakal, "Öbür herif ne oldu?" diye sordu. "Onu göremiyorum."</p>

  <p>Musa sırıttı. "Onu da bizim Ayı hakladı," dedi. Güllü konuşmaları gayet net duymuştu. Ve tüyleri diken diken oldu birden. Yoksa Nihat'ı da mı öldürmüşlerdi bu namussuzlar?..</p>

  <h2><a id="ncx4479"></a>3</h2>

  <p>Ardındaki kapı birden açılınca boş bulunarak sendeledi Nihat. Bir an ne olduğunu anlayamadı ve şaşırarak arkasına dönüp baktı, dost bir elin uzanacağı umuduyla. Belki çiftlikten ya da köyden sağ kalmış biri olabilirdi içerde. Fakat, bakışları dev adamla karşılaşınca kim olduğunu hemen anladı. Sendelemesi dengesini bozmuş ve en önemlisi ardından kapıyı açanın dost olduğunu sanmıştı. Gerçi bütün bunlar bir iki saniye içinde cereyan etmiş ve Nihat çabuk toparlanmıştı ama kısa şaşkınlık anı da Ayı'ya yetmişti.</p>

  <p>Güçlü kollarıyla Nihat'ı gövdesinden tuttuğu gibi havaya kaldırdı, önce bir silkeledi, sonra olanca kuvvetiyle savurup fırlattı. Ayakları yerden kesilen Nihat ne olduğunu anlamadan havada adeta uçtu ve üç dört metre ilerdeki sert zemine düştü. Düşüşün şiddetinden Korth elinden fırlamıştı. Başı hızla yere çarptı, alnı yarıldı ve oluk gibi kan akmaya başladı. Gözleri karardı Nihat'ın. Bütün kemikleri sızlamaya başlamıştı, belki vücudunda kırıklar da olmuştu. Doğrulmaya çalıştı ama beceremedi, bayılmak üzereydi. Can havliyle doğrulmak istedi fakat alnından akan kanlar gözüne giriyordu. Beceremedi, ayağa kalkamadı. Derin derin soludu ve kendinden geçti.</p>

  <p>Ayı Abdül o an, karanlıkta komiseri tanımamıştı. Sıradan karşısına çıkan çiftlik adamlarından biri sanmıştı. Yerde yatan Nihat'ın yanına gitti, tepeden baktı. Hareketsiz kalan ve başından akan kanları görünce onun öldüğünü sandı. Sadece beline doğru sert bir tekme atmakla yetindi. Eski komiser o an baygın yattığı için aldığı tekmeye karşı herhangi bir reaksiyonu olmamıştı. Belki Abdül daha yapacağı başka işleri olmasa, onu inceler öldüğüne kesin emin olmak isterdi, lâkin içindeki açlık hissi o an maksimum seviyeye ulaşmıştı. Şimdiye kadar beş kişiyi öldürmüştü ve tatminsizliğini daha da kamçılamıştı bu durum. Öldürdüğü kimseler gıkını bile çıkaramıyorlardı. En ufak bir karşı koyma gösterememişler, ümitsizce, güçlü adale kuvveti karşısında hemen eriyip gitmişlerdi. Zevk almıyordu bundan. Karşı koymalarını, direnmelerini istiyordu. Ancak o zaman rahatlayacak yaptığı işin zevkine varacaktı. Ya da şu kadını bir an önce bulmalıydı. Çok açtı. Bir an evvel cinsel ilişkiye girmek istiyordu.</p>

  <p>Dışardaki konuşmaları o da işitmişti. Arkadaşları görevi tamamlamışlar Ağa'ya haber vermeye gidiyorlardı. Tahir Ağabey çoktan ormana yollanmış olmalıydı. Silah sesleri kesilmişti. Musa dışarda bekliyor olmalıydı. Kapıya doğru yürüdü...</p>

  <p class="p1"><span class="t2">* * *</span></p>

  <p>Güllü adamlardan birinin ormanın içine doğru koştuğunu gördü. Diğeri şimdi tek başına kalmıştı. Samanlıktaki diğer adamı saymazsa, hani Nihat'ı içeri çeken diğerini...</p>

  <p>Güllü kımıldamadan yalnız kalan adamı incelemeye başladı. Açık renk bir pardösü vardı sırtında, üstü kardan bembeyaz kesilmişti. Oldukça genç biriydi. Kendini güvende hissediyor olmalıydı ki, elindeki tüfeğin namlusunu bile yere eğmişti.</p>

  <p>"Abdül!" diye seslendi. "Hadi artık çık dışarıya. Burayı temizledik."</p>

  <p>Adamın sesinde alaycı bir ifade vardı sanki. Samanlıktakiyle alay eder gibi.</p>

  <p>Güllü yine kısa bir an düşündü. Ya kaçıp uzaklaşmalıydı ya da sevgilisini kurtarmaya çalışmalıydı. Bu son şansı sayılırdı. Çünkü ormana giden adamın yeni takviye güçleriyle döneceğini anlamıştı. Güllü karar vermekte zorlandı.</p>

  <p>Acaba Nihat hâlâ hayatta mıydı? Yoksa o da diğerleri gibi ölmüş müydü? Ölmüşse kendini bile bile tehlikeye atmanın hiçbir anlamı kalmamış sayılırdı. İçini birden bire nefret ve hırs kapladı. Bu heriflerin çocukluk sevgilisini öldürmelerini kabullenemiyordu. Nihat'ı görmeden emin olamazdı öldüğüne, o güçlü biriydi, kolay kolay postu deldirmezdi.</p>

  <p>Browning'in namlusu hâlâ hedefe yönelikti. İçinden bir his tetiği çekmesini söylüyordu. Artık dönüşü olmayan bir yola girmişti. Tüm yaşamı boyunca, kendini bildiği bileli hep Nihat'la beraber olmak istemişti. Ona kavuşmak için nelere katlanmıştı. Yaşadığı şu evlilik cehennemi bile yeterliydi. Dudakları gerildi, kıs kıs gülümsedi. Hüseyin Molu yoktu artık. Şu anda belki de ölmüştü bile. Hiçbir şey onu kurtaramazdı. Kocasının kendisiyle sevişmelerini anımsadı; yoo buna sevişme denemezdi, yaşlı adam sadece vücudundan istifadeye kalkışmıştı. Her seferinde onun altında daima oğlunu düşleyerek, Nihat'ı hayal ederek yatmıştı. Tam bir tiksinti ile. Bir defa bile tatmin olduğunu hatırlamıyordu.</p>

  <p>Durum bu raddeye gelmişken, sonuna kadar mücadele etmeliydi. Hâlâ bir ümit var sayılırdı. Belki Nihat'ı kurtarabilirdi. Samanlıktan silah sesi duymamıştı. Nihat belki içerde baygın yatıyordu. Çiftliği avucunun içi gibi bilirdi, Nihat'ı bulursa nasıl olsa onu bir yere götürür saklardı. Bu saldırı ilânihaye devam edecek değildi ya? Onların niyeti Nur denen o lanet kadın ve ailesi idi. Hiç umurunda değildi, hepsini öldürebilirlerdi, hem en iyi sonuç bu olurdu. Sabaha henüz vakit vardı. Gün ağardığında her şey bitmiş olacaktı. Derin bir nefes aldı, soğuk havayı içine çekti, sonra tabancanın namlusunu kapı önündeki Musa'ya yöneltti. Nişan aldı ve tetiği çekti.</p>

  <p>Tabancanın sesi derin sessizliği yırttı. Güllü iyi bir nişancıydı. Yaşlı kocasının ona sağladığı tek yarar bu nişan talimleri olmuştu. Güllü çifteyle de iyi ateş ederdi.</p>

  <p>Kurşunu yiyen Musa bir an yerinde sendeledi sonra yüzükoyun karların üzerine devrildi. Böyle bir saldırıyı hiç beklemiyordu. Kendine olan güvenini ağır ödemişti. Bir süre toprağın üzerinde debelendi ve sonsuza kadar hareketsiz kaldı. Dudaklarının arasından karların üzerine doğru ince bir şerit halinde kan sızıyordu. Gözleri açık kalmıştı.</p>

  <p>Güllü ayağa kalktı.</p>

  <p>Şimdi kulübeye girmeli ve sevgilisini kurtarmalıydı...</p>

  <p class="p1"><span class="t2">* * *</span></p>

  <p>Yanaşma Rıfkı bulunduğu kuzeybatı yönündeki noktada kulaklarını dikerek havayı dinledi.</p>

  <p>"Sen de duydun mu?" diye sordu yanındaki Ali'ye.</p>

  <p>Ali başını salladı. "Duydum. Silah sesine benziyor."</p>

  <p>Çiftlikteki en eski yanaşma olan Rıfkı'nın suratı asıldı. "Galiba bir çatışma var," dedi.</p>

  <p>İkisi de sessiz kalarak işittikleri silah seslerinin yönünü tayine çalıştılar. Kar yağışı sessiz sessiz devam ediyordu. Rüzgâr hızını azaltmıştı.</p>

  <p>Ali, "Galiba sesler Güvercin Kayalıklarından geliyor" diye mırıldandı.</p>

  <p>"Bana da öyle geldi."</p>

  <p>"Ne yapacağız şimdi Rıfkı Abi?" Yanaşma bir an düşündü.</p>

  <p>"Burada daha fazla beklememizin anlamı yok. Adamları toplayıp doğru oraya koşmalıyız. Yardım gerekebilir."</p>

  <p>"Ne yapmamı istersin?"</p>

  <p>"Sen doğru ana girişe git, arkadaşlara haber ver oradakileri al ve çiftlik, evine gidin. O ekipten biri de diğer noktaya gitsin, böylece her nöbet tutulan yerdeki adamları çiftliğe çağırın. Anlaşıldı mı?"</p>

  <p>"Tamam abi."</p>

  <p>"Çabuk olun. Geç kalmadan yetişmeliyiz."</p>

  <p>Yanaşma Rıfkı yanına üçüncü gözcü Rahman'ı alarak en kestirme yoldan Güvercin Kayalıkları'na doğru koşmaya başladı. Adamların toplanması bu hesaba göre epey zaman alacaktı, umarım iş işten geçmeden oraya varırız, diye düşünüyordu.</p>

  <p class="p1"><span class="t2">* * *</span></p>

  <p>Ayı Abdül tam kapının ağzında irkildi. Tek bir kurşun sesi işitmişti. Ama farklıydı bu. Tüfeğin çıkardığı ses değildi. Duraladı birden. Kurşunun bir tabancadan çıktığına yemin edebilirdi.</p>

  <p>Bekledi... Başka sesler duyacağını umdu.</p>

  <p>Ama hafif hafif esen rüzgârın uğultusundan başka bir şeyler duymuyordu. İçindeki açlık hissi yeniden kabarmıştı. Hem bu sefer daha farklı ve coşkulu olarak. Sanki içine doğuyordu, olağanüstü bir şey olacaktı.</p>

  <p>Heyecanı arttı, keyiflendi. Damarlarındaki kanın akışı değişti. Kalbi gümbür gümbür atmaya başladı, hatta cinsel organında belli belirsiz bir kabarma oldu. Fazla açlık duyduğu zaman bunu engelleyemezdi. Kapının arkasına geçip bekledi.</p>

  <p>Dışardaki Musa'nın sesi kesilmişti. Artık kendisine seslenmiyordu. Duyduğu tabanca sesiyle Musa arasında bir bağıntı kurdu. Hiç hoşlanmıyordu ondan. Galiba biri Musa'yı haklamıştı. Bu hoşuna giderdi. Talât Ağa'nın hatırı olmasa ona şimdiye kadar asla unutamayacağı bir ders verebilir, cakasını bozar, o ukala ve kendini beğenmiş haline son vererek bir yerlerini kırardı. Mesela yakışıklı yüzünde ömür boyu taşıyacağı bir bıçak izi bırakmak, ya da kolunu veya bacağını kırarak aksamasını sağlamak ne hoş olurdu, inşallah gebermiş-tir, diye geçirdi içinden.</p>

  <p>Sonra hançerini çekerek beklemeye başladı. Musa'ya ateş eden her kimse mutlaka samanlığa girecekti. Aslında ona bir teşekkür borcu vardı. Bu nedenle ona fazla acı vermeden öldürmeyi kararlaştırdı. Doğrusu herif bu kadarını hakketmişti artık.</p>

  <p>Fazla beklemek zorunda kalmadı. Hemen kapının ardında hafif ayak sesleri ve ezilen karların hışırtısını duydu. Adam yaklaşmış ve içeriye girmeye hazırlanıyordu. Abdül, adamın elinde ufak kalibreli tabanca taşıdığından emindi, dikkatli olmalıydı. Mutlaka o da bir sürprize hazır olmalıydı. Hiç acelesi yoktu Ayı'nın. Avı kendi ayağıyla kapana giriyordu.</p>

  <p>Tahta kapı hafifçe gıcırdadı ve aralandı.</p>

  <p>Önce bir silah namlusu sonra da duru beyaz bir bilek göründü. Kapının ardındaki Abdül gözlerine inanamadı. Bu bir çocuk bileği değilse, mutlaka bir kadın eliydi. Az sonra her şey belli olacaktı. O kritik anda bile Abdül'ün cinsel heyecanı doruklara tırmandı.</p>

  <p>Henüz görmemesine rağmen içeriye girecek olan kişinin kadın olduğuna inanmaya başlamıştı. Hem bu mutlaka o kadın olmalıydı. Ağa'nın öldürmek için peşinde koştuğu kadın, uzan zamandır ırzına geçmek için sabırsızlandığı o lanet kadın.</p>

  <p>Onu perişan edecekti. İnlete inlete yapacaktı bu işi. Talât Ağa'nın oğlu Hasan'ın da intikamını alacaktı böylece. Hasan'ı çok severdi, onunla kafa dengiydiler. Birbirlerini iyi anlarlardı. Hasan kendisine hiçbir zaman Ayı dememişti. Bilakis gücüne kuvvetine hep hayran olmuştu. O kısa anda içini bir hüzün kapladı. Hasan şu anda hayatta olsa, mutlaka aynı şeyi yapmasını ister, kendisini öldüren adamın karısını canını yakacak şekilde düzmesini dilerdi.</p>

  <p>O da öyle yapacaktı zaten. Düşüncelerinden sıyrılıp ani bir hamle ile kapının arkasından, kadının içeriye uzanan tabancalı bileğini kavrayıverdi. Kadının işi bitmiş sayılırdı artık. Öyle bir güçle Güllü'yü içeri çekti ki, ne olduğunu şaşıran kadın topaç gibi dönerek samanlığın içine daldı. Bileği kopacak gibi acımıştı. Hatta elinin kırıldığını sandı. Parmakları ister istemez açılmış tabanca yere düşmüştü.</p>

  <p>Ne olduğunu anlamak için dehşete kapılarak kendisini yakalayan adama baka kaldı. İnsan azmanı bir herifti bu. Güllü'nün canı çok yanmıştı ama ilk şaşkınlığını atlatınca büyük bir yanılgıya düşüp karşı koymaya çalıştı. Aynı anda yüzünde bir şamar patladı.</p>

  <p>Güllü feleğini şaşırdı. Derhal anlayıverdi, bu devasa yaratıkla başa çıkmak adeta olanaksızdı. Korkunç masallardan fırlamış bir doğaüstü yaratıktı sanki.</p>

  <p>Yanağı acımış, yüzü ateş gibi kızarmıştı. İlk şaşkınlığı geçince merakla etrafa bakınarak</p>

  <p>Nihat'ı aradı. Beş altı metre ilerde yatıyordu sevgilisi. Başının bulunduğu alan kan gölüne dönmüştü. Acı ile, "Nihat!" diye bir çığlık attı. Ama cevap çam yarması devden geldi.</p>

  <p>"Geç kaldın güzelim, öldü o" dedi.</p>

  <p>Nutku tutuldu Güllü'nün. Hançeresindeki çığlık düğümlenip kaldı. Dili tutulmuştu sanki, ağzından tek bir kelime bile çıkmıyordu. taş kesildi, vücudunun bütün adaleleri kasıldı. Dev adam bir şeyler homurdanıyordu ama söylediklerini anlaması olanaksızdı o an. Olanlara inanamıyordu. Gözleri Nihat'ın hareketsiz vücuduna saplanmış ve bakışlarını alamaz olmuştu. Vücuduna saplanan kramplar acı vermeye başlamıştı.</p>

  <p>Birden yüzüne yediği ikinci bir tokatla sarsıldı. Biraz kendine gelir gibi oldu, ama şaşkınlığını ve acısını tam olarak üzerinden atamadı. Acıyla bakışlarını Nihat'tan alarak devasa adama çevirdi. Ancak o zaman ne dediğini işitti.</p>

  <p>"Cevap versene orospu! Sevgilin miydi o?"</p>

  <p>Henüz konuşacak hali yoktu Güllü'nün, ama adamın ne dediğini anlamıştı bu defa. Başını sallayabildi.</p>

  <p>"Demek sevgilindi, ha?" Güllü tekrar başını salladı.</p>

  <p>"Daha fazla üzülmene gerek yok. Artık yeni bir sevgilin var. Ondan çok daha fazla becerikli olduğuma inan. Seni uçuracağım, zevklerin doruğuna erişeceksin."</p>

  <p>Güllü bön bön Ayı Abdül'ün ihtirastan ışıldayan gözlerine baktı. Korku ile titredi. Gemici fenerinin duvarlara yansıyan solgun ve yetersiz ışığında adama dehşetle bakakaldı. Neye mâruz kalacağını anlamıştı. Adamın niyeti tecavüz etmekti. Ona asla karşı koyamıyacağını biliyordu. Hiçbir kadın, bu denli güçlü ve zorba bir adamla mücadele edemezdi. tiksinerek baktı Abdül'e, ama elinden bir şey gelmezdi.</p>

  <p>Samanlığa gelmekle hata ettiğini çoktan anlamıştı, fakat artık çok geçti... Irzına geçeceği kesindi ama ya sonrası? Sonra öldürmeye de teşebbüs edecek miydi acaba? Onu geride sağ bırakır mıydı hiç?</p>

  <p>İliklerine kadar titredi. Nihat da ölmüştü, sanki yaşaması için artık neden kalmadığı hissine kapılır gibi oldu. Neden sonra ölüm korkusu benliğini kapladı. Yaşamak istiyordu. Ölmek için çok gençti daha. Nihat ölmüş olsa bile, artık Hüseyin de yoktu, üstelik zengin biri sayılırdı şimdi. Kocasından kalacak miras onu bir anda varlıklı bir çiftçi haline getirmişti bile.</p>

  <p>"Hadi soyun!" diye bağırdı Abdül.</p>

  <p>"Lütfen!" diye inledi Güllü. "Bana dokunma. Ne istersen sana verebilirim. Para, pul, toprak... Dilediğini... Ne istersen?"</p>

  <p>Dev adam sırıttı. "Ben istediğimi alıyorum zaten," dedi.</p>

  <p>"Benden sana hayır gelmez."</p>

  <p>"Kes şamatayı da, soyunmaya başla pis fahişe! Yoksa canını yakarım."</p>

  <p>Kötü kader tecelli edecekti galiba. Güllü devasa yaratığı ikna edemeyeceğini çabuk anladı. Hiçbir kurtuluşu yoktu bunun.</p>

  <p>"Sonra?" diye fısıldayabildi. "Beni öldürecek misin?"</p>

  <p>Sırıtmaya devam ediyordu Abdül. Çoğu zaman böyle olurdu zaten. Zor kullanarak sahip olmaya kalkıştığı kadınlar hep öldürülmek korkusu ile bocalarlardı. Başka şartlar altında olsa onu öldürmesi için hiçbir neden bulunmazdı; sadece açlığını giderir ve o kadına mutlu dakikalar yaşatırdı. Ama şimdi durum farklıydı, bu kadının yaşamaması gerekiyordu. Pek tabiidir ki alacağı zevk dakikalarının keyfini bozmaması için ona yalan söylemek zorundaydı. İsterik bir kahkaha attı.</p>

  <p>"Seni niye öldüreyim güzelim? Sadece sana sahip olmak istiyorum, hepsi o kadar. tatlı bir avratsın ve ben açım. Benim açlığımı gidermek zorundasın."</p>

  <p>"Dur bir dakika" dedi Güllü. "Beni işini gördükten sonra bırakacak mısın?"</p>

  <p>"Gayet tabii... "</p>

  <p>"Söz mü?"</p>

  <p>"Beni sinirlendirip karşı koymaya kalkışmazsan, söz. "Ama bir sürü insan öldürdünüz."</p>

  <p>"Ne yapalım, onlar silahla bize karşı koydular. Yolumuzdan çekilselerdi hiçbir şey olmazdı onlara. Bizim sorunumuz, o kadın ve piçleriyle, anlıyor musun?"</p>

  <p>Güllü kafasını toplamaya çalıştı. Bu dev adama inanmak caiz değildi, ama başka şansı yoktu ve bu şansı da değerlendirmek zorundaydı.</p>

  <p>"Peki" dedi. "Ama verdiğin sözü unutma."</p>

  <p>"Tamam, tamam... uzatma artık."</p>

  <p>Güllü önce sırtındaki mantoyu çıkardı. titremesi devam ediyordu. Adamın yüzündeki ifade yüreğini titretmeye başlamıştı.</p>

  <p>Bir türlü güvenemiyordu verdiği söze.</p>

  <p>Sonra uzun eteğini çıkarıp attı yere. Dev de pantolonunun fermuarını indirmişti. Güllü durup bekledi.</p>

  <p>"Şu yün çoraplarını da çıkar. Bacaklarının beyazlığını görmek istiyorum."</p>

  <p>Köylü kadın hiç sesini çıkarmadan bacaklarındaki çorapları da çıkardı. Başını önüne eğip durdu. Berbat bir durumdaydı. Yüreği deli gibi çarpmaya başlamıştı.</p>

  <p>Birden dev adamın kendisini kuş gibi kavrayıp havalandırdığını hisseli. Kucağına almış samanların kümelendiği yere taşıyordu. İşini belli ki yumuşak samanların üzerinde görecekti. Düşmemek için adamın boynuna sarılmak zorunda kaldı. O zaman parmaklarının asıldığı sırt ve boyun adalelerinin ne kadar sert ve gelişmiş olduğunu fark etti. Kendi kendine sanki bu olanlardan hoşnut kalacağı duygusuna kapıldığını hissediyordu. Belki de yaşlı kocasından sonra bu, asla yaşamadığı bir deneyim olacaktı. Bunu nasıl düşündüğünü bile anlayamadı. Fakat Abdül'e tutunan eli sanki adaleli sırtı okşarcasına hareket etmişti. Kalbi şimdi farklı duygularla atıyordu. Önce utanılacak bir hal, diye düşündü. Hele yapacağı iş eski sevgilisinin cesedi yanında olacaksa. Sonra acı da olsa şu gerçeği kabul etti; hayat devam ediyordu ve o da en az kucağındaki adam kadar tatmine açtı.</p>

  <p>Abdül, Güllü'yü usulca samanların üzerine yatırdı. Kaba ve hoyrat davranmamıştı. Bu kere adam söylemeden ellerini kalçalarına götürerek külotunu aşağıya çekti. Şimdi göbeğine kadar çıplak kalmıştı.</p>

  <p>"Vay be!" diye homurdandı Abdül. "Sen tahminimden de sıkı karıymışsın be!"</p>

  <p>Beğeni hoşuna gitmişti Güllü'nün.</p>

  <p>"Ne sandın ya?" diye fısıldadı. Hatta hafifçe gülümsemeyi bile başarmıştı.</p>

  <p>Abdül birden frenleyemediği bir hırsla kadının kazağını yukarıya sıyırdı. Sutyen kullanmadığı için Güllü'nün memeleri tüm iriliği ve ihtişamıyla ortaya çıktı.</p>

  <p>"Vay anam, mallara bak be!"</p>

  <p>Yalnızca bu kadar avam tarzda konuşmasından şikayetçiydi Güllü. Onların topluca İstanbul'dan geldiklerini biliyordu, bu dev adam da şehirli olmalıydı. Ama kendisini aşağılayan ifadeler kullanması, ikide bir orospu demesi hiç hoşuna gitmemişti.</p>

  <p>Abdül bir memesinin başını diliyle yalar ve diğerini de aslan pençesini anımsatan ayasıyla sıkıştırırken gözlerini zevkten kapattı Güllü. Bu seferki duydukları çok farklıydı. Güçlü bir erkeğin nasıl seviştiğini ancak şimdi anlayacaktı. Kasıkları arasında önce sıcak ve çok sert bir et parçasının dolaştığını hissetti, sonra zevkten inlemeye başladı. Sanki bütün içi dolmuştu bir anda. İnanılır gibi değildi, ömrü boyunca böyle bir zevki hiç tatmamıştı. Adamın üzerinde gittikçe artan ritmik hareketleri karşısında gerçekten zevkin doruklarına ulaştığını anladı. Bu saniyelerin hiç bitmemesini istiyordu...</p>

  <p>İnledi. Onun her inleyişinde dev adam daha da hızlanıyordu.</p>

  <p>Müthiş bir tempoydu bu. Gözbebekleri yuvalarının içinde yana kaymıştı. Haklıydı dev adam, onu gerçekten uçuruyordu...</p>

  <p class="p1"><span class="t2">* * *</span></p>

  <p>Nur pencereden Hüseyin Molu ile Güllü'nün dışarıya fırladığını ve karlar altındaki açık arazide deliler gibi koşmaya başladıklarını görmüştü. Camın arkasından gözleriyle onları takibe devam etti. Yolun yarısına geldiklerinde karşı taraftan ateş edildiğini de gördü.</p>

  <p>Titreyerek durumu seyrediyordu. Oda karanlıktı, Nur özellikle elektriği yakmamıştı. Ocakta yanan kütüklerin ışığı az buçuk aydınlatıyordu etrafı. Hakan ağlamayı kesmiş fakat Oya hâlâ için için ve kesik hıçkırıklarla devam ediyordu.</p>

  <p>Bir süre sonra karanlık altında onları göremez oldu Nur. Belki vurulmuşlardı, belki de sürekli ateşten kurtulmak, hedef olmamak için yere yatmışlardı. Emin olamadı genç kadın.</p>

  <p>Ama Nihat'ın zor durumda olduğu muhakkaktı. Müthiş huzursuzdu Nur. Bunca masum ve günahsız insanın başına açtığı dert için vicdan azabı çekiyordu. Şu ana kadar ölenler varsa, bunun tek sorumlusu kendisiydi.</p>

  <p>Bir ara Hakan'ın usul usul yanına yaklaşarak elini tuttuğunu gördü. Ağlamamasına rağmen çocuk hâlâ titriyordu. Nur kendi halini unutarak oğlunun elini avucunun içine alıp sıktı. Çocuk hiç sesini çıkarmadan karanlığa bakıyordu, umutsuz ve üzüntülü bir şekilde. Neden sonra silah sesleri kesildi.</p>

  <p>Oya da hıçkırıklarını kesmişti. Şimdi odadaki tek ses yanan kütüğün çıtırtıları ile Tolga'nın hırıltılı soluklarıydı.</p>

  <p>Hakan, "Nihat Amca öldü mü anne?" diye sordu.</p>

  <p>Bunun cevabını ne yazık ki Nur da bilmiyordu. Ama bu korkunç olasılığı küçük çocuğa söyleyemezdi. Onun körpe beyninde acı gerçeğin doğuracağı üzüntüyü düşündü bir an. Titrek bir sesle, "Bilmiyorum oğlum" diye mırıldandı. "Ama hiç sanmam. Nihat Amcan güçlü ve kuvvetlidir. Onu kolay kolay öldüremezler."</p>

  <p>"Ama ya o kötü adamlar onu öldürmüşlerse? O zaman ne yaparız? Bizi kim korur?"</p>

  <p>Hakan haklıydı; gerçekten de onları kim koruyacaktı? Ani bir kararla aşağıya inmeye karar verdi. Yanaşma Mehmet ile adını bilmediği bir köylü hâlâ aşağıda olmalıydılar. Yoksa onlar da gitmişler miydi? Hayır, diye düşündü. Onların çıktığını görmemişti. Hem her şeye rağmen yaşlı çiftlik sahibi mutlaka aşağıda evi ve kendilerini korumak için birilerini bırakmış olmalıydı.</p>

  <p>Böyle bir hata yapmazdı. Acaba mı, diye mırıldandı içinden. Ne de olsa tehlikede olan öz oğluydu; o şartlar altında evdeki yabancıları mı düşünürdü bir baba?</p>

  <p>Dönüp oğluna sarıldı. Onu sıkı sıkı omuzlarından kavradı.</p>

  <p>"Şimdi beni iyi dinle Hakan" diye fısıldadı. "Aşağıya inip olan biteni anlamaya çalışacağım. Sakın korkma. Ben odada yokken baban ve kardeşin sana" emanet. Ben dönünceye kadar sakın yerinizden kımıldamayın, anladınız mı? Peşimden aşağıya inmek de yok. Tamam mı?"</p>

  <p>"Sen ne yapacaksın anne?"</p>

  <p>"Anlattım ya, olup bitenleri öğrenmek istiyorum."</p>

  <p>Çocuk kararsız ve korkuluydu.</p>

  <p>"Gitmen şart mı anne?" diye sordu. "Burada kalamaz mısın?"</p>

  <p>"Merak etme. Çabuk dönmeye çalışacağım." Çocuk tevekkülle başını salladı.</p>

  <p>Nur uzanıp yerdeki tabancayı aldıktan sonra kapıya doğru yürüdü. Çıkarken önce çocuklarına sonra da Tolga'ya baktı. Kocası sanki olanların farkındaymış gibi garip nazarlarla ona bakıyordu. Şaşırdı Nur. O elim vakadan beri onun yüzünü ilk defa böyle gergin ve sinirli görüyordu. Konuşacaktı sanki.</p>

  <p>Nur yerine mıhlandı ve kocasına bakmaya devam etti. Vücudunu titreme almıştı, eğilip gözlerinin içine baktı. "Bir şey mi söylemek istiyorsun, hayatım?" diye sordu.</p>

  <p>Tolga'nın suratı hâlâ gergin ve asıktı. Fakat Nur'un ki boş bir ümitti. Soruyu bir duvara da yöneltse ancak bu tepkiyi alırdı. Yaptığının anlamsızlığını fark etti ve sonra kapıya koştu.</p>

  <p>Karanlıkta merdivenleri indi. Gözü etrafa uyum sağlıyordu. Doğru mutfağa yöneldi.</p>

  <p>"Mehmet Efendi" diye seslendi.</p>

  <p>Adamı görememişti henüz. Cevap alamayınca bir an kendini çiftlik evinde tek başına sanarak paniğe kapılmak üzereydi ki, duvarın yanından gelen sesle irkildi.</p>

  <p>"Buyrun hanımcığım."</p>

  <p>Derin bir nefes aldı Nur. Yalnız değildi evde. Hiç olmazsa biri vardı. "Neler oluyor kuzum?"</p>

  <p>"Nihayet saldırdılar, çatışma başladı. Önce Güvercin Kayalıklarından silah sesleri geldi. Şimdi de karşı kulübelerden. Sanırım küçük bey orada."</p>

  <p>"Ya Hüseyin Bey'le Güllü?"</p>

  <p>"Onlar da Nihat Bey'e yardıma gittiler."</p>

  <p>Bu kadarını Nur da biliyordu. Yanaşmanın da bildiği kendisinden fazla değildi. Daha fazla soru sormanın anlamsızlığını anlayarak sustu.</p>

  <p>Yanaşma, "Hanımcığım siz yukarı çıksanız daha iyi olur" dedi.</p>

  <p>"Neden?"</p>

  <p>Yanaşma Mehmet hemen cevap vermedi. Ezilip büzülerek, "Bundan sonra ne olacağı belli olmaz efendim. Çiftlik sınırındaki arkadaşlar yardıma gelmezlerse çok zor durumda kalabiliriz."</p>

  <p>Nur yutkundu. Adam haklıydı. "Evde kaç kişiyiz?" diye sordu. "Yalnız ben varım efendim."</p>

  <p>"Yalnız sen mi? Başka kimse yok mu?" Nur çok şaşırmıştı aldığı cevaba.</p>

  <p>Yanaşma utanarak, "Bir de köylü vardı ama çatışma başlayınca korkarak kaçtı." diye söylendi.</p>

  <p>Dona kalmıştı genç kadın. Durumları cidden çok kötüydü. Eli ayağı titredi. "Ne yapabiliriz şimdi Mehmet efendi?" dedi.</p>

  <p>"Allah'a dua etmekten başka yapacak bir şey yok. Jandarmaya telefon edebiliriz ama bu havada bir ekip gelinceye kadar işimizi bitirirler. Tek şansımız çiftliğe dağılan arkadaşların yetişmesi. Siz yine de odanıza çekilin. Ben beyime sadığımdır. Benim cesedimi çiğnemeden yukarıya çıkamazlar. Bunca yıl onun ekmeğini yedim, bu halde ona ihanet etmem, gönlünüzü ferah tutun."</p>

  <p>"Sağol Mehmet Efendi" dedi Nur, ama bu, o anda aklına gelen tek kelimeydi.</p>

  <p>Durumlarının ne kadar karanlık olduğunu çok iyi anlamıştı. Bunca saldırgana karşı evde tek bir kişi kalmıştı.</p>

  <p>Gerçekten de doyuma erişmişti Güllü. Böyle bir şeyin olacağını hiç ama hiç düşünmemişti. Ömründe ilk defa gördüğü devasa bir adamla, hem de tehdit altında, ilişkiye girmiş ve adam onu kısacık bir zaman diliminde mutlu etmişti. Tabii tuhaf bir mutluluktu bu; korku ile hazzın, ölüm endişesi ile zevkin içiçe geçtiği dakikalar.</p>

  <p>Yaşamı boyunca ilk defa orgazmı tadıyordu. Gözleri karardı, bütün vücudu kasıldı. Adam da boşalmıştı ama Güllü neden sonra içindeki uzvun hâlâ sertliğini muhafaza ettiğini hayretle gördü. Kasılmaları geçince gözlerini açtı merakla.</p>

  <p>En önemlisi devasa yaratığın bundan sonra ne yapacağını bilemiyordu. Kendisini bırakacak mıydı acaba? Gayesine erişmişti nihayet. Şimdi sorun sözünü tutup tutmayacağı idi. Adamın hâlâ ihtiras dolu yüzüne baktı.</p>

  <p>Sırıtıyordu Ayı Abdül. "Nasıl, hoşuna gitti mi?" diye sordu.</p>

  <p>Gerçekten de zevk almıştı ama "Evet" diye fısıldarken dudaklarından dökülen kelimede kuşkulu bir ifade vardı.</p>

  <p>"Ben daha açım" diye söylendi üstündeki dev.</p>

  <p>Doğrusu içindeki organın sertliğini hissedince buna hiç de şaşmadı. Başına ilk kez geliyordu böyle bir hal. Memnuniyetle bir kere daha deneyebilirdi aynı şeyi. Başını salladı, onay niyetiyle.</p>

  <p>Şartların anormalliğini takdir ediyordu, biraz da bu teklifi kabule mecburdu. Başka çaresi yoktu. Adamın birden içinden çekildiğini hissetti. Yadırgadı bir boşluk duyumsadı bedeninde. Derin bir soluk aldı.</p>

  <p>"Hadi!" dedi yaratık. "Arkanı dön!"</p>

  <p>Güllü o zaman Abdül'ün niyetini anladı. Yoo, buna izin veremezdi. İmkânı yoktu. Bu ters ve anormal bir ilişkiydi. Cebir ve tehdit altında olsa bile karşı koymalıydı.</p>

  <p>"Olmaz!" diye bağırdı. "Onu istemiyorum."</p>

  <p>"İstemiyorum da ne demek be kadın? Mecbursun. Ben ne emredersem onu yapmaya mecbursun. Aptal kafan hâlâ anlamadı mı bunu."</p>

  <p>"Hayır... Lütfen yapma bunu."</p>

  <p>"Kes zırlamayı da dön arkanı."</p>

  <p>"Yalvarırım, kulun olayım, yapma bunu bana."</p>

  <p>Ayı Abdül şaşkın, kadına baktı.</p>

  <p>"Yapma da ne demek? Az önce altımda zevkten inleyen sen değil miydin? Şimdi daha da zevk alacaksın."</p>

  <p>"Hayır... Onu istemiyorum."</p>

  <p>"Kes sesini orospu" diye bağırdı Abdül. Sonra yatan kadını omuzlarından kavradığı gibi çevirdi. Güllü direnmeye çalışıyordu, fakat devasa yaratığın arzudan daha da şiddetlenmiş gücüne dayanması olanaksızdı. Yine de karşı koymaya çalıştı. Hayatta tek nefret ettiği şeydi bu. Ona insanlık dışı gelirdi.</p>

  <p>Yavaş yavaş gücünün tükendiğini hissediyordu.</p>

  <p>Dev onu yüzü koyun yere yatırmış güçlü pençesiyle boynundan samanlara doğru bastırıyordu. Güllü bir yandan bağırmaya çalışırken ufak saman taneleri ağzına dolmaya başlamıştı. Az sonra nefes almakta dahi zorlanmaya başladı. Ense kökündeki tazyik dayanılır gibi değildi. Azman herif bedeniyle dilediği gibi oynuyordu.</p>

  <p>Asla kurtulamayacağını anladı. Çabaları boşunaydı. Sonra büyük bir acı duydu. Dayanılmaz bir acı. Bağırmaya çalıştı. Birkaç kesik feryat da çıktı boğazından. Şiddeti yavaş yavaş kesilen çığlıklar. Kendi kulakları bile duymakta zorlanıyordu. Acısı dayanılır gibi değildi. Üstündeki dev sanki bir insan değil, azman bir canavardı. Bu ızdıraba ne kadar dayandığını bilemedi. Yarı baygın bir haldeydi. Ama hâlâ nefes alabiliyordu. Asıl nefesinin kesildiğini boynuna dolanan küt parmakların tazyikiyle hissetti. Mamussuz herif, diye düşündü bir an. Ve bu aklından geçen son şey oldu. Dev adam sözünde durmamıştı...</p>

  <p class="p1"><span class="t2">* * *</span></p>

  <p>"Abdül neredesin? Hangi cehennemdesin?" diye seslenen Çakal Tahir'in sesini duyduğunda dev adam ayağa kalkmış yerdeki Güllü'nün cansız bedeninin tam önünde fermuarını çekiyordu.</p>

  <p>"Buradayım, burada... Samanlıkta... " diye karşılık verdi.</p>

  <p>Tahta ahır kapısı gıcırtıyla açılmış, karlar içindeki Çakal Tahir'in yüzü görünmüştü. Manzarayı görünce hiddetle homurdandı. "Cilan yine ne boklar yedin? Bir karı buldun değil mi? Yediğin nanenin farkında mısın?"</p>

  <p>"Ne olmuş ki? Karşıma çıktı, ben de tadına baktım."</p>

  <p>"Ama bu arada Musa'yı kollamayı unuttun, değil mi?"</p>

  <p>Abdül omuzlarını silkti. Dışarda neler olduğunu tahmin edebiliyordu. "Kocaman herif o. Ben onun bakıcısı değilim ya?" dedi.</p>

  <p>"Musa'yı öldürmüşler."</p>

  <p>"Bana ne? Çatışmaya girdik. Hepimiz her an vurulabiliriz."</p>

  <p>"Sen bunu. Ağa'ya anlat, sersem! Sen burada keyfinden düzüşürken Musa'nın öldürüldüğünü öğrenirse, yandın demektir. Vallahi seni hadım eder."</p>

  <p>"Bok eder! Musa'yı bu karı öldürdü. Ben de onu benzettim."</p>

  <p>"Karıyı düzerek mi?"</p>

  <p>"Sonunda öldü ya? Sen ona bak!"</p>

  <p>"Dinle koca oğlan! Ağa, Musa'yı çok sever. Geliyor, az sonra burada olacak. Henüz Musa'nın öldüğünü bilmiyor. Ben şimdi cesedini dışarda buldum. Oğlunun ölümünden sonra bir de Musa'yı ölü görünce kıyametleri koparacaktır. Seni sorumlu görürse hapı yutarsın. Yandığının resmidir. Çabuk o kadının cesedini samanlarla ört. Bu hali görmesin, sakla kadını. Bu sana son tavsiyem."</p>

  <p>Ayı Abdül bir an düşündü. Musa'nın ölümüne hiç üzülmemişti. Ama Ağa'nın gazabından çekinirdi. Ona saygısı da vardı. Çakal haklıydı, gerçekten de Ağa kızarsa ne yapacağı belli olmazdı.</p>

  <p>"Tamam, anladık" diye homurdandı. "Karıyı samanlarla gizlerim."</p>

  <p>Çakal samanlıktan dışarıya fırlarken dev adam yerden kaptığı samanları çabuk çabuk Güllü'nün cesedi üzerine yığın onu gözlerden sakladı. Tamamen kapatamamıştı ama pek önemi de yoktu zaten. Ağa'nın ahıra girip etrafı araştıracağını hiç sanmıyordu, üstünü silkeleyip arkadaşının peşinden o da dışarı çıktı.</p>

  <p>Hava buz gibiydi ve kar devam ediyordu. Ter içindeydi Abdül. Ama rahatlamıştı biraz. Etrafa bakındı. Az ilerde ormanın koyu gölgeleri arasından yaklaşan Talât Ağa ile Sansar Tevfik'i gördü.</p>

  <p>Geliyordu Ağa. Bozuntuya vermeden ahır kapısının önünde yüzükoyun yatan Musa'nın cansız bedenine doğru yürüdü. Az evvel zevk aldığı kadın onu tek kurşunla haklamıştı. İçinden gülümsedi. O piçten hiç hoşlanmazdı. Müstehak olduğu sona kavuşmuş, diye geçirdi aklından. Kadın yapmasa, bir gün nasıl olsa onu kendi haklayacaktı. Son zamanlarda alaylarına katlanamaz olmuştu.</p>

  <p>Ağa samanlığın önüne gelir gelmez, kanlar içinde yatan Musa'yı gördü. Bir an duraladı. Boş gözlerle cesede baktı. Tek kelime etmedi. Ama gözlerinde müthiş bir hırs ve nefret parıltısı belirmişti.</p>

  <p>"Burası temizlendi mi?" diye sordu. Çakal, "Evet Ağam" diye cevapladı.</p>

  <p>"Öyleyse yürüyün" dedi. " Şimdi karşıdaki eve gidiyoruz. O melun ailenin tüm fertlerini yok edeceğiz. Taş üstünde taş bırakmayacağız."</p>

  <p>Ağır ağır çiftlik evine doğru yürümeye başladı dört saldırgan...</p>

  <p>&nbsp;</p>
</body>
</html>
