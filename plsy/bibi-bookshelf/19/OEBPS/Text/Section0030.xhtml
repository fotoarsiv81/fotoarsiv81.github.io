<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_27" style="margin-bottom:0cm;margin-bottom:.0001pt;text-align:justify"><a name="_Toc356509006">26</a></h2>

  <p>Ertesi sabah Austin NUMA merkezine giderken Doğal Tarih Müzesi'ne uğradı. Gleason sergi salonundaydı ve pek mutlu görünmüyordu. Konuklar, müzik ve yiyecekler kaybolmuştu, ama onun esas endişe kaynağı bu değildi. Sergi muhafazalarının içi boştu. Tek bir levha bile kalmamıştı geriye.</p>

  <p>Gleason deliye dönmüştü. "Bu korkunç bir şey, tek kelimeyle korkunç," diyordu.</p>

  <p>"İndirimli satış yapmış gibisin," dedi Austin.</p>

  <p>"Daha da kötü. Bu tam bir felaket. Sponsorlar sergiyi geri çekti."</p>

  <p>"Bunu yapabilirler mi?" Bu sözler ağzından dökülürken bile aptalca olduğunun farkındaydı Austin.</p>

  <p>Gleason kollarını havada sallıyordu. "Evet imzalamamız için ısrar ettikleri sözleşmede minicik harflerle yazılıydı. Bu madde sergiye istedikleri zaman son vermelerine izin veriyordu. Karşılığında da bize ufak parasal bir tazminat ödeyeceklerdi."</p>

  <p>"Neden sergiye son verdiler?"</p>

  <p>"Keşke bilsem. Her şeyi ayarlayan halkla ilişkiler şirketi yalnızca emirleri uyguladıklarını söyledi."</p>

  <p>"Ya Dr. Barker?"</p>

  <p>"Onunla bağlantı kurmaya çalıştım, ama ortadan kaybolmuş gibi."</p>

  <p>"Oceanus'a pek çok kimseden daha yakındın," dedi Austin, müzeye uğramasının esas nedenini ortaya koyarak. "Dr. Barker hakkında ne biliyorsun?"</p>

  <p>"Korkarım fazla bir şey değil. Ataları hakkında daha fazla şey biliyorum."</p>

  <p>"Sözünü ettiği balina gemisi kaptanı mı?"</p>

  <p>"Evet, Frederick Barker. Sergide gördüğün Kiolya bıçaklarından biri orijinal olarak ona aitti. Yaşı yüzden fazla, korkunç bir şey, jilet gibi keskin. Yalnızca bakmak bile mideme ağrılar girmesine neden oluyor."</p>

  <p>"Kaptan Barker hakkında nereden bilgi alabilirim?"</p>

  <p>"Ofisimden başlayabilirsin." Gleason boş sergi muhafazalarına esefle baktı. "Hadi gel. Burada yapacağım bir şey kalmadı zaten."</p>

  <p>Ofisi idari kanattaydı. Gleason, Austin'e oturmasını işaret etti, sonra raftan bir kitap aldı. Adı New Bedford'ın Balina Kaptanlarıydı. Bir sayfa açıp kitabı Austin'in önüne attı.</p>

  <p>"Sergi lafı ilk çıktığında kütüphaneden buldum bunu. İşte Kaptan Barker. New England kaptanları zorlu insanlardı. Çoğu yirmili yaşlarında kaptan oluyorlardı. İsyanlar, yıkıcı fırtınalar, düşman yerliler... hepsi onlar için günlük işlerdi. Felaketler bazı insanları canavara çevirirken bazılarını insancıl yapar."</p>

  <p>Austin kitaptaki siyah beyaz bulanık fotoğrafı inceledi. Barker'ın üzerinde bir yerli elbisesi vardı, ama yüz hatlarını seçmek zordu.</p>

  <p>Kürklü bir gocuk yüzünü çevreliyor, üzerinde yatay çizgiler olan koruma gözlükleri gözlerini kaplıyordu. Çenesi yeni çıkan beyaz sakallarla kaplıydı.</p>

  <p>"İlginç gözlükler," dedi Austin.</p>

  <p>"Bunlar güneş gözlükleri. İnuitler kar körlüğünün yol açtığı tehlikelerin çok iyi farkındadırlar. Bu tehlikeler gözleri ışığa karşı aşırı hassas olan Barker için daha da önemli olmalı. Barker'ın ailesinde albonizm var. Pek çok kışı direkt gün ışığından kaçınmak için kuzeyde geçirdiğini söylüyorlar."</p>

  <p>Gleason 1871'de Barker'ın gemisi Orientın battığını ve bir tek kaptanın kurtulduğunu açıkladı. "Yerliler Barker'ın hayatını kurtardı ve o kışı bir Eskimo yerleşim biriminde geçirdi. Şefin karısının çizmelerini çıkarıp donmuş ayaklarının nasıl çıplak göğsünde çözdüğünü anlatmış."</p>

  <p>"Çözülmenin daha kötü yollarını da biliyorum. Kiolya kabilesi nerede devreye giriyor?"</p>

  <p>"Barker'ı kurtaranlar onlarmış."</p>

  <p>"Bu onların bana anlattığın kana susamış tarzlarına pek uymuyor. Bir yabancıyı öldürmelerini beklerdim."</p>

  <p>"Normalde öyle olurdu, ama Barker'ın sıradan bir balina avcısından farklı olduğunu unutma. Beyaz saçları, soluk teni ve gözleriyle onlara bir tür kar tanrısı gibi görünmüş olabilir."</p>

  <p>"Toonook, belki."</p>

  <p>"Her şey mümkün. Barker bazı şeyler konusunda ayrıntıya girmemiş. New Bedford'daki Quaker topluluğu adamlarından birinin tanrı rolü oynamasını onaylamazdı. Ama bu deneyim onu değiştirmiş."</p>

  <p>"Ne bakımdan?"</p>

  <p>"Sadık bir muhafazakâr olmuş. Eve döndüğünde balina avcılarından mors balığı avlamayı bırakmalarını istemiş. Kiolya, mors balığı avlama alanlarına zorla girmiş, tıpkı yeni bir uyuşturucu bölgesine giren sokak çeteleri gibi. Fethettikleri yerlerdeki kadın ve aletlere bile el koymuşlar. Bunun sonucu olarak diğer İnuit kabileleri nerdeyse açlıktan ölmek üzereyken birleşerek Kiolya'yı kovmuşlar.</p>

  <p>Barker mors balığı eti üzerindeki bu çatışmayı görüp sona erdirmek istemiş. Kiolya'ya müteşekkirmiş ve eğer mors balıkları korunursa yağmacılığı bırakabileceklerini düşünmüş." "Haklı mıymış?"</p>

  <p>"Benim görüşüme göre Barker saf biriydi. Kaba güçten başka hiçbir şeyin onun davranışını değiştireceğini sanmıyorum."</p>

  <p>Austin bu yanıtı düşündü. Felsefe öğrencisiyken geçmişin şu an olduğunu söyleyen teorinin taraftarıydı. Oceanus'un etrafını saran birbirine dolaşmış yumağı çözmenin anahtarı Kiolya olabilirdi.</p>

  <p>"Bu kabile hakkında daha fazla şey öğrenmek için nereye gidebilirdim?"</p>

  <p>"Kanada polis kayıtları olabilir. Geçmişleriyle bugünleri arasında fazla bilgi yok, ama daha Önce tanrıları konusunda söylediklerimi doğrulayacak çılgınca bir hikâye buldum." Dosya dolabını karıştırıp New York Times'ın 1935 yılına ait plastik zarfa konmuş bir kupürünü çıkardı. Haberin yeri Hudson Bay'di. Austin yazıyı hızla okudu:</p>

  <p>Yarı deli bir Almanın donmuş tundradan çıkıp bir zeplin kazasından kurtulan tek insan olduğunu iddia etmesiyle Kuzey Kutbuk eşif tarihine yeni bir esrar sayfası eklenmiş oldu. Kanada yetkilileri Gerhardt Pleinz adlı Almanın kimliği bilinmeyen bir grup Eskimo tarafından kurtarıldığını belirtiyor. Times, ölmeden önce Bay Heinz'ı hastane odasını buldu. Görüşmede Bay Heinz şunları söyledi:</p>

  <p>"Anavatanın şerefi için Kuzey Kutbu'na yapılan gizli bir geziye katıldım. Kutba indik, ama geri dönerken donmuş buzun üstünde bir gemi enkazı gördük. Kaptan durumu öğrenmek için buza inmede ısrar etti. Çok eski, büyük olasılıkla yüzlerce yıl yaşında bir gemiydi bu. Donmuş bir ceset ve bazı sıradışı nesneleri çıkarıp zeplinin soğutucusuna koyduk.</p>

  <p>"Buzdan yükselip biraz yol aldıktan sonra mekanik bir sorun yaşadık ve inmek zorunda kaldık. Zeplindekiler buzu geçmeye çalışmaya karar verdiler, ama ben korumak için gemide kaldım. Yerliler beni bulduğunda ölmek üzereydim, bana bakıp iyileştirdiler."</p>

  <p>Bay Heinz yerlilerin İngilizce bilmediğini, ama isimlerinin 'Kiolya' olduğunu öğrendiğini belirtti. Onun gökyüzünden inen bir Tanrı olduğunu sanmışlar ve işaret diliyle kendisini en yakın yerleşim birimine getirmelerini istediğinde ona itaat etmişler.</p>

  <p>Times' in görüştüğü Alman yetkililer Bay Heinz'ı tanımadıklarını ve Kuzey Kutbu'na herhangi bir zeplin yolculuğu yapıldığını bilmediklerini belirttiler.</p>

  <p>Austin, Gleason'dan haberin bir kopyasını isteyip kendisine zaman ayırdığı ve verdiği bilgiler için teşekkür etti. "Sergi için üzgünüm," dedi çıkarken.</p>

  <p>"Teşekkürler." Gleason başını iki yana salladı. "Sergiyi neden bu kadar çabuk geri çektiklerini hiç anlamıyorum. Bu arada Senatör Graham'ı duydun mu? O da bir başka felaket. En güçlü destekçilerimizdendi. "</p>

  <p>"Sanırım dün gece resepsiyonda gördüm Graham'ı." "Gördün mü? Virgina'ya evine dönerken bir kamyon arabasını yoldan çıkarmış. Durumu kritik. Bir vur-kaç olayı." "Bunu duyduğuma da üzüldüm."</p>

  <p>"Kahretsin," dedi Gleason. "Kötü şeylerin üçer üçer geldiği doğru değildir umarım."</p>

  <p>Kötü şansının daha basit bir açıklaması olabilir. "Oh, neymiş o?"</p>

  <p>Austin gökyüzünü işaret edip büyük bir ciddiyetle, "Toonook," dedi.</p>
</body>
</html>
