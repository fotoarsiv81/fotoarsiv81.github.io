<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_9" style="margin-bottom:0cm;margin-bottom:.0001pt;text-align:justify"><a name="_Toc356508988">8</a></h2>

  <p>Birkaç saat sonra Austin kafeteryanın sıcaklığından bir dünya uzaktaydı. Alüminyum Hardsuiti'nin koruyucu zırhıyla kuşatılmış bir şekilde bir kez daha dondurucu Faroe Denizi'ne giriyordu. Derinliklere inerken Becker bir Danimarka gemisinin Marcus Ryan ve DN'ne yardım etmek için kullanıldığını bilse nasıl tepki verirdi diye düşünerek gülümsüyordu. İşbirlikçi küçük bürokrat bunu hak etti, diye düşündü Austin kahkahası miğferinin içinde yankılanarak.</p>

  <p>Therri Weld'den ayrıldıktan sonra otele gitmiş, Kaptan Larsen'i aramış ve Thor'dan bir dalış daha yapmak için izin istemişti. Raporu için kurtarma alanının resimlerini çekmek istediğini söylemişti ki bu kısmen doğruydu. Larsen hiç tereddüt etmeden evet demiş, hatta</p>

  <p>Austin'i gemiye getirmesi için bir tekne bile göndermişti. Becker Hardsuit'i bırakmasını istediği için zaten hazır durumdaydı.</p>

  <p>Austin'in derinlik ölçeri dibe yaklaştığını söylüyordu. Dikey iticiler yardımıyla inişini yavaşlattı ve kruvazörün birkaç metre üzerinde asılı kaldı. Deniz gemiyi kucağına almada hiç vakit kaybetmemişti. Saçaklı deniz bitkileri gövdeyi ve üst yapıları bir battaniye gibi sarmıştı. Derin deniz balıklarına ait sürüler lomboz deliklerine girip çıkıyorlardı. Deniz canlıları geminin kuytu köşelerini yuvaları olarak benimsemişlerdi.</p>

  <p>Austin dijital kamerasını kullanarak Sea Lamprey'in kurtarma görevi sırasında açtığı deliğin ve Sea Sentinel’in açtığı üç taraflı yarığın resimlerini çekti. Austin, Kaptan Larsen'a Sea Sentinel’in bilinen son pozisyonunu ve kruvazöre göre durumunu sordu. Denizin altında parakete hesabı yaparak genel batık alanına doğru yöneldi.</p>

  <p>Standart arama örneğini izleyerek kabaca paralel çizgiler çizdi, az sonra ışıkları çılgınca boyalı geminin gövdesine ulaştı. Kruvazör gibi DN'nin gemisinin üstü de deniz bitkileriyle kaplanmaya başlamıştı. Deniz bitkileri ve alacalı bulacalı renklerin birleşimi çarpıcıydı. Sea</p>

  <p>Sentinel sağ tarafının üstüne yatmıştı, ezilmiş küt burnu dışında sağlam görünüyordu.</p>

  <p>Austin ezilmiş pruvayı inceleyip Ryan'ın ifadesini düşündü. Söylediğine göre makineler çıldırmış ve kontrollere yanıt vermemişti. Enkazın içine girmeden makinelerin durumunu kontrol etmenin bir yolu yoktu, ama bir parçası dışarıda olduğu için dümen sistemi daha kolay incelenebilirdi. Modern bir geminin dümen sistemi elektronik ve hidrolik bileşimle tamamlanmıştı. Bilgisayarlara, GPS pozisyon bulma aygıtı ve otopilota rağmen, dümen kavramı Hindistan'ı aramak için yola çıkan Kolomb zamanındakinden farklı değildi. Bir uçta dümen yekesi veya çark vardı. Diğer uçta ise dümen. Çarkı çevirdiğinizde dümen kendi etrafında döner, gemiyi uygun yöne çevirirdi.</p>

  <p>Austin kıç tarafının üstüne geçti, sert bir dönüş yaparak birkaç metre aşağıya indi. İnsan boyu yükseklikteki dümenin karşısındaydı.</p>

  <p>İlginç.</p>

  <p>Dümen sağlam görünüyordu, ama birbirine uymayan bir şey vardı. Dümene cıvatalanmış iki kablo gövdenin iki yanına doğru uzanıyordu. Austin sancak tarafındaki kabloyu takip edince gövdeye kaynak yapılmış, büyük bir bavul ölçülerinde çelik bir kutuya ulaştı. Bir elektrik devresi kutudan gövde boyunca uzanıyordu.</p>

  <p>Daha da ilginç.</p>

  <p>Kutuların ve elektrik devresinin etrafındaki kaynaklar parlak ve yeni görünüyordu. Gerileyip kabloyu diğer tarafa doğru takip etti, benzer bir kutuyla karşılaştı. Kamerayı kaldırıp birkaç resim çekti. Bir adamın başparmağı kalınlığındaki kauçuk kaplı bir kablo iki kutuyu birbirine bağlıyordu. İskele tarafındaki kutudan çıkan bir başka kablo geminin kıvrımları boyunca uzanarak gemi yüzer durumda olsa su seviyesine gelebilecek bir noktaya ulaşıyordu. Ucunda çapı on beş santim kadar olan düz, plastik bir disk bulunuyordu. Gördüklerinin anlamı Austin'in kafasına dank etmeye başlamıştı.</p>

  <p>Görünüşe göre biri size bir özür borçlu, Bay Ryan.</p>

  <p>Austin birkaç fotoğraf çekip diski manipülatörleriyle çekip çıkardı, Hardsuiti'nin dışına bağlı çantaya yerleştirdi. Yirmi dakika kadar aşağıda kaldı, gövdenin her santimini inceledi. Başka olağandışı bir şey görmeyince dikey itici kontrollerine dokunup yüzeye çıkmaya başladı. Hardsuiti'ni çıkardıktan sonra Kaptan Larsen'a Thor'u kullanmasına izin verdiği için teşekkür edip Törshavn'a giden bir gemiye bindi.</p>

  <p>Otel odasına dönünce kaseti dijital kameradan çıkarıp dizüstü bilgisayarına taktı, sualtı görüntülerini ekrana taşıdı. Büyütülmüş ve güçlendirilmiş resimleri belleğine kazıyana kadar inceledi, sonra Therri'yi arayıp aynı kafede buluşmayı önerdi. Oraya erken varmış, Therri gelene kadar bilgisayarı oturdukları masanın üstüne kurmuştu.</p>

  <p>"Haberler iyi mi, kötü mü?"</p>

  <p>"İkisi de." Austin dizüstü bilgisayarını ona doğru itti. "Bir esrarı çözdüm, ama başka bir esrarı da ortaya çıkardım."</p>

  <p>Therri oturup ekrandaki resimlere baktı. "Tam olarak neye bakıyorum şu anda?"</p>

  <p>"Dümenin köprüden kontrol edilmesini engelleyen bir mekanizma olduğunu düşünüyorum."</p>

  <p>"Bundan emin misin?"</p>

  <p>"Büyük ölçüde."</p>

  <p>Bilgisayar faresine birkaç kez tıklayarak gövdeye kaynak yapılmış olan kutuları birkaç açıdan gösterdi. "Bu muhafazalar dümeni iki yöne çeken ya da yerinde kilitleyen vinçleri gizliyor olabilir. Şuraya bak. Bu elektrik bağlantısı geminin iki yanında uzanıp su seviyesindeki bir alıcıya ulaşıyor. Geminin dışındaki birisi dümeni kontrol etmiş olabilir."</p>

  <p>Therri kaşlarını çattı. "Küçük bir pasta tabağı gibi görünüyor."</p>

  <p>Austin elini cebine atıp gemiden aldığı plastik diski çıkardı, masanın üstüne koydu. "Bu tabakta pasta yok. Sinyalleri almak için kullanılmış olan bir anten."</p>

  <p>Therri ekrana baktı, sonra diski alıp inceledi. "Bu Marcus'un yaşadığı dümen sorununu açıklayabilir. Ya makineleri kapatamaması?"</p>

  <p>"Bu konuda beni mat ettin," dedi Austin. "Gemiye girip makine dairesini altüst edersen geminin hızını dışardan kontrol etmeye yarayan bir mekanizma bulabilirsin."</p>

  <p>"Sea Sentinel'deki herkesi tanıyorum. Çok sadıktırlar." Bir tartışmaya hazırlanırmış gibi çenesini kaldırdı. "O mürettebatın içinde gemiye sabotaj yapabilecek kimse yoktur."</p>

  <p>"Ben herhangi bir suçlamada bulunmadım."</p>

  <p>"Özür dilerim," dedi Therri. "Sanırım mürettebattan birinin bu işe karışmış olması fikrine kendimi hazırlamam lazım."</p>

  <p>"Bu şart değil. Havaalanı güvenliğinde sorduklarını sorayım sana. Bavulunuzu kendiniz mi hazırladınız veya hiç gözünüzün önünden ayırdınız mı?"</p>

  <p>"Yani gerçekten dışardan birinin gemiye sabotaj yaptığını düşünüyorsun."</p>

  <p>Austin başını onaylarcasına salladı. "Geminin enerji ihtiyacını bozmak için gövdeye sokulmuş bir güç kaynağı hattı buldum. Bunu yapabilmek için birisinin gemiye girmiş olması gerekir."</p>

  <p>"Şimdi sen söyleyince aklıma geldi," dedi Therri tereddüt etmeden. "Geminin makinelerinin onarılması gerekti. Dört gün boyunca Shetland Adaları'nda kuru havuzda kaldı."</p>

  <p>"İşi kim yaptı?"</p>

  <p>"Marcus biliyordur. Ona sorarım."</p>

  <p>"Bu önemli." Ekrana dokundu. "Ryan'ı hapisten çıkaracak bilet olabilir. Otelimde kalan Becker adındaki adamla bağlantı kurmanı öneririm. Perde arkasından Danimarka donanmasıyla iş yapıyor gibi görünen önemli biri. Yardımı olabilir."</p>

  <p>"Anlamadım. Söyledikleri o korkunç şeylerden sonra Danimarkalılar neden Marcus'a yardım etmek istesinler ki?"</p>

  <p>"Söylenenler halkın duyması içindi. Gerçekten yapmak istedikleri şey Ryan'ı Faroe'dan defetmek ve bir daha yüzünü görmemek. Nutuklar atmasını istemiyorlar, çünkü Faroe'ya yatırım yapacağını düşündükleri şirketleri korkutup kaçırabilir. Bu durum Ryan'ın bu yolda kendini feda etme planlarını bozuyorsa üzgünüm."</p>

  <p>"Marcus'un bu olayı ünlü bir dava haline getirmeyi planladığını inkâr etmiyorum."</p>

  <p>"Bu riskli bir strateji değil mi? Danimarkalıları çok fazla zorlarsa onu mahkûm edip hapse atmak zorunda kalabilirler. Bana tedbirsiz bir adam gibi görünmedi."</p>

  <p>"Kesinlikle tedbirsiz değildir, ama eğer buna değeceğini düşünürse hesaplı risklere girebilir. Bu olayda hapse girmeyle işkenceyle avı durdurma olasılığını tartacaktır."</p>

  <p>Austin bilgisayardaki kamera kasetini çıkarıp Therri'ye verdi. "Becker'a gördüklerime dair şahitlik yapacağımı ve bu resimleri çektiğimi doğrulayacağımı söyle. Bu antenin üreticisini kontrol edeceğim, ama büyük olasılıkla standart parçalardan bir araya getirilmiş olup bize bir şey söylemeyecektir."</p>

  <p>"Sana nasıl teşekkür edeceğimi bilmiyorum," dedi Therri sandalyesinden kalkarak.</p>

  <p>Standart ücretim akşam yemeği davetimin kabul edilmesidir.</p>

  <p>"Çok memnun olu..." Sözünü yarıda kesip Austin'in omzunun gerisine baktı. "Kurt, şu adamı tanıyor musun? Bir süredir sana bakıyor."</p>

  <p>Austin dönüp baktı. Uzun çeneli, saçları seyrelmiş altmışlarında bir adamdı bu ve masalarına doğru geliyordu.</p>

  <p>"Yanılmıyorsam Kurt Austin'siniz," dedi adam gür bir sesle.</p>

  <p>Austin ayağa kalkıp elini uzattı. "Profesör Jorgensen, sizi gördüğüme sevindim. Son görüşmemizden bu yana üç yıl geçti."</p>

  <p>"Aslında, Yucatan'da üzerinde çalıştığımız projeden bu yana dört yıl oldu. Ne harika bir sürpriz bu! Gerçekleştirdiğiniz mucizevi kurtarışla ilgili haberleri gördüm, ama Faroe'den ayrıldığınızı sanıyordum."</p>

  <p>Profesör uzun boylu ve dar omuzluydu. Çilli kafasının iki yanındaki saç tutamları bir kuğunun kanatlarına benziyordu. İngilizceyi Oxford aksanıyla konuşuyordu, ama üniversite yıllarını ünlü İngiliz üniversitesinde geçirdiği için bu hiç şaşırtıcı değildi.</p>

  <p>"Bayan Weld'e bir projede yardım etmek için kaldım." Austin Therri'yi tanıştırıp, "Bu Profesör Peter Jorgensen. Dr. Jorgensen dünyanın en önde gelen balık fizyologudur."</p>

  <p>"Austin olduğumdan çok daha büyüleyici gösteriyor beni. Ben yalnızca deyim yerindeyse balık doktoruyum o kadar. Eee, sizi medeniyetin bu uzak köşesine getiren nedir, Bayan Weld?"</p>

  <p>"Ben avukatım. Danimarka hukuk sistemini inceliyorum."</p>

  <p>"Ya siz profesör? Faroe'ya çalışmalar yapmaya mı geldiniz?" diye sordu Austin.</p>

  <p>"Evet, garip bir fenomen üzerinde çalışıyorum," dedi gözlerini Therri'den ayırmadan. "Belki biraz ileri gidiyorum, ama müthiş bir önerim var. Belki bu akşam birlikte yemek yiyebiliriz ve ben de size yaptıklarımı anlatırım."</p>

  <p>"Korkarım Bayan Weld ve benim planlarımız var."</p>

  <p>Therri'nin yüzünden acı dolu bir ifade geçti. "Oh Kurt, özür dilerim. Seninle memnuniyetle yemek yiyeceğimi söyleyecektim, ama bu akşam olmaz. Konuştuğumuz hukuki konularla uğraşmam gerekiyor."</p>

  <p>"Kendi kazdığım kuyuya düştüm," dedi Austin omuz silkerek. "Görünüşe göre ikimiz çıkıyoruz, profesör."</p>

  <p>"Harika! Senin için de uygunsa yedide Otel Hania'nın yemek salonunda buluşuruz." Therri'ye döndü. "Yıkıldım, Bayan Weld. Umarım tekrar karşılaşırız," diyerek Therri'nin elini öptü.</p>

  <p>"Büyüleyici," dedi Therri Jorgensen yanlarından ayrıldıktan sonra. "Eski usulde çok nazik."</p>

  <p>"Katılıyorum," dedi Austin. "Yine de seninle yemek yemeyi tercih ederdim."</p>

  <p>"Üzgünüm. Belki Amerika'ya döndüğümüzde." Gözleri bir ton koyulaştı. "Sea Sentinel’in dışardan kontrol edilmesiyle ilgili teorini düşünüyorum. Bir gemi ne kadar mesafeden kontrol edilebilir?"</p>

  <p>"Oldukça uzaktan yapılabilir, ama her kim yaptıysa geminin karşılık verip vermediğini görmek için yakında kalmıştır. Bir fikrin var mı?"</p>

  <p>"Bu civarda basını taşıyan bir sürü gemi vardı. Hatta bir helikopter."</p>

  <p>"Kontroller havadan ya da denizden idare edilmiş olabilir. Ekipman anlamına çok fazla şey gerekmez. Video oyunlarındaki gibi</p>

  <p>&nbsp;bir joystickle verici yeterli. Nasıl'ı bildiğimizi var sayıp neden üzerinde konuşalım. Ryan'ı etkisiz hale getirmekten kim yarar görür?"</p>

  <p>"Bütün günün boş mu? Bu liste sonsuza kadar uzayabilir. Marcus'un dünyanın her yerinde düşmanları var."</p>

  <p>"Başlangıç için kendimizi Faroe Adaları'yla sınırlayalım."</p>

  <p>"Balinacılar düşman listesinin başında geliyor. Bu konuda Ryan'a karşı büyük öfke duyuyorlar, ama garip geleneklerine rağmen temelde görgülü insanlar. Kendilerini korumak için gönderilmiş olan bir donanma gemisine saldırdıklarını düşünemiyorum." Düşünceli bir şekilde durakladı. "Bir olasılık daha var, ama kabul etmesi çok zor."</p>

  <p>"Dene bakalım."</p>

  <p>Dikkatini yoğunlaştırarak kaşlarını çattı. "İşkence avı operasyonundan sonra Marcus ve mürettebatı Oceanus Şirketi'nin sahip olduğu bir balık çiftliğinde bir gösteri yapacaklardı. Nöbetçiler aynı zamanda, çevreye zarar verdiğini düşündükleri için büyük ölçekli su ziraatına de karşılar."</p>

  <p>"Oceanus hakkında ne biliyorsun?"</p>

  <p>"Fazla bir şey değil. Çokuluslu deniz ürünleri dağıtımcısı. Geleneksel olarak dünyanın her yerinden balık alıyorlar, fakat son birkaç yıldır çok geniş çapta su ziraatına giriştiler. Onların balık çiftlikleri, Amerika'daki ziraatçı gruplar tarafından işletilen bazı toprak çiftlikleriyle aynı ölçekte."</p>

  <p>"Bütün her şeyi Oceanus ayarlamış olabilir mi?"</p>

  <p>"Oh, bilmiyorum, Kurt. Ama bunun için gerekli kaynakları vardır. Ve belki nedenleri de."</p>

  <p>"Balık çiftlikleri neredeydi?"</p>

  <p>"Buradan pek uzakta değil, Skaalshavn denen bir yerde. Marcus kameralar için Sea Sentinel’i çiftliğin önünde ileri geri götürecekti." Therri saatine baktı. "Artık gitmeliyim. Yapacak çok işim var."</p>

  <p>El sıkışıp yeniden buluşmak için sözler verdiler. Therri salonu geçip omzunun üstünden Austin'e cilveli bir bakış atmak için durdu. Bu hareket büyük olasılıkla güven vermek için yapılmıştı, ama yalnızca Austin'in daha fazla üzülmesine neden oldu.</p>
</body>
</html>
