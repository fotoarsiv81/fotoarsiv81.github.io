<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h1 class="MsoTitle" style="margin-bottom: 0.0001pt; text-align: justify;"><a name="_Toc356508979">ÖNSÖZ</a></h1>

  <h2 id="sigil_toc_id_2" style="margin-bottom:0cm;margin-bottom:.0001pt;text-align:justify"><a name="_Toc356508980">IKI</a></h2>

  <p align="right" class="MsoPlainText" style="text-align:right"><i>Almanya, 1935</i></p>

  <p>Gece yarısından kısa bir süre sonra Hamburg şehri ile Kuzey Denizi arasında kalan kırsal kesimdeki köpekler ulumaya başladılar. Korkmuş köpekler dışarı sarkık dilleri, ürperen sırtlarıyla kapkara gökyüzüne bakıyorlardı. Keskin işitme yetenekleriyle insanların duyamadığı bir şey duymuşlardı: yüksekteki sık bulut katmanlarının arasından kayan gümüş rengi devasa torpidonun belli belirsiz vızıltısıydı bu.</p>

  <p>İki yanında birer tane 12 silindirli motoru olan dört Maybach, iki yüz kırk beş metre uzunluğundaki zeplinin altındaki aerodinamik muhafazasında asılı duruyordu. Gövdenin önüne yakın kontrol vagonundaki aşırı büyük pencerelerden ışık yayılıyordu. Uzun, dar kontrol vagonu geminin pilot kabini gibi tasarlanıp pusula ve irtifa dümeniyle tamamlanmıştı.</p>

  <p>Dümencinin yanındaki Kaptan Heinrich Braun bacaklarını ayırmış, ellerini arkada birleştirmiş ayakta duruyordu. Koyu mavi kusursuz üniforması ve uzun siperli şapkasıyla dimdik duran uzun boylu bir adamdı. Kabine sızan soğuk ısıtıcıların etkisini hafifletiyordu, bu yüzden ceketinin altına kalın balıkçı yakalı kazak giymişti. Braun'un mağrur görünüşü granitten oyulmuş gibiydi. Katı duruşu ve askeri tarzda kısa kesilmiş gümüş rengi saçları çıkık çenesinin hafif yukarı kalkışı Prusyalı deniz subayı günlerini hatırlatıyordu.</p>

  <p>Braun pusulayı kontrol etti, sonra orta yaşlı tombalak adama döndü. Uçları yukarı doğru kalkık, dağınık bıyıkları iyi huylu bir mors balığı görüntüsü veriyordu adama.</p>

  <p>"Eh, Bay Lutz, tarihi seyahatimizin ilk ayağını başarıyla tamamladık." Braun'un zarif, yanlış zaman dilimindeymiş izlenimi veren bir konuşması vardı. "Hedefimiz olan saatte yüz yirmi kilometreyi sürdürüyoruz. Hafif bir baş rüzgârına rağmen yakıt tüketimi neredeyse hesaplandığı gibi. Tebrikler, sayın profesör."</p>

  <p>Herman bir Münih barındaki bir barmen gibiydi, ama Avrupa'da ki en yetenekli havacılık mühendisiydi. Braun emekliliğinden sonra, kutupla Kuzey Amerika arasında zeplin servisini öneren bir kitap yazmıştı. Kitabını tanıtan bir seminerde kutba zeplin girişimi için para bulmaya çalışan Lutz'la tanışmıştı. Zeplinlerin uluslararası işbirliğini ilerleteceği şeklindeki sıkı inançları iki adamı birbirine çekmişti.</p>

  <p>Lutz'un mavi gözleri heyecanla dans ediyordu. "Sizi tebrik ederim, Kaptan Braun. Birlikte dünya barışının görkemini daha da artıracağız."</p>

  <p>"Almanya'nın görkemini demek istiyorsunuz herhalde," dedi Gerhardt Heinz alaycı bir gülümsemeyle. Diğerlerinin arkasında, her sözcüğü duyacak kadar yakında dikilen kısa boylu, zayıf bir adamdı. Gösterişli bir hareketle bir sigara yaktı.</p>

  <p>Braun çelik gibi bir sesle, "Bay Heinz, tepemizde otuz metre küplük oldukça yanıcı hidrojen taşıdığımızı unuttunuz mu? Sigara içmek yalnızca mürettebat biriminin tahsis edilen yerlerinde serbest."</p>

  <p>Heinz yanıt anlamında bir şeyler mırıldanıp sigarasını eliyle söndürdü. Üstünlük sağlamak için tünemiş bir horoz gibi kabardı. Kafasını derisine kadar kazıtmış, yakını gören gözlerine burundan sıkma gözlük oturtmuştu. Soluk, beyaz kafası dar omuzlarının üstüne kondurulmuş gibiydi. Bıraktığı etki göz korkutucu olması gerekirken gülünçtü.</p>

  <p>Lutz sıkı siyah deri ceketiyle Heinz'ın kozasından çıkan bir kurtçuk gibi göründüğünü düşündü, ama akıllılık ederek düşüncelerini kendine sakladı. O ve Braun'un zeplini havalandırmanın karşılığında ödemek zorunda kaldıkları bedeldi Heinz. O ve Alman filozofun adını taşıyan zeplinin adı: Nietzsche. Almanya Versay Antlaşmasının yüklediği finansal ve psikolojik bağlılıklardan kurtulmaya çalışıyordu. Lutz, Kuzey Kutbu'na hava yolculuğunu önerdiğinde halk fona katkıda bulunmak için çok hevesliydi, ama proje durağan hale gelmişti.</p>

  <p>Bir grup sanayici yeni bir öneriyle sessizce Lutz'a yaklaşmıştı. Askeri destekle, Kuzey Kutbu'na gizli bir zeplin gezisi düzenlemek için sermaye sağlayacaklardı. Eğer görev başarılı olursa halka duyurulacak ve Müttefiklere Almanya'nın hava teknolojisindeki üstünlüğünü gösteren bir oldubitti olarak sunulacaktı. Kara bir lekeden kaçınmak için başarısızlık gizli tutulacaktı. Zeplin gizlice inşa edilmiş, Lutz tamamen dev zeplin Graf Zeppelirii örnek almıştı. Anlaşmanın bir parçası olarak, sanayicilerin çıkarlarını temsil etmek için Heinz'ı gemiye almayı kabul etmişti.</p>

  <p>"Kaptan, ilerleyişimiz konusunda bizi aydınlatır mısınız?" diye sordu Lutz.</p>

  <p>Braun harita masasına doğru gitti. "İşte pozisyonumuz. Spitsbergen Adaları yönünde Norge ve Italiânın seçtiği rotayı izleyeceğiz. Oradan kutba gideceğiz. Son ayağın havaya bağlı olarak on beş saat sürmesini bekliyorum."</p>

  <p>"İtalyanlardan daha şanslı olacağımızı umuyorum," dedi Heinz, gereksiz yere önceki başarısız kutba gitme girişimlerini hatırlatarak. 1926'da Norveçli kâşif Amundsen ve Umberto Nobile adlı İtalyan mühendis, Norge isimli İtalyan hava gemisiyle kutba ulaşıp etrafında dolaşmayı başarmışlardı. Ancak Nobile, Italia adlı kardeş gemiyle gerçekleştirdiği ikinci gezisinde kutba inmeyi planlıyordu, ama yere çakıldı. Kurtarma girişimlerinde Amundsen kaybolmuştu. Nobile ve bazı adamları sonunda kurtarılmışlardı.</p>

  <p>"Bu bir şans sorunu değil," dedi Lutz. "Bu zeplinin tasarımı, tam bu görev için ve diğerlerinin hatalarına göre gerçekleştirildi. Diğerlerinden daha güçlü ve kötü havalara dayanacak durumda. İletişim sisteminde gereğinden fazlası var. Blaugas kullanımı daha büyük bir kontrol sağlayacak, çünkü hidrojeni safra olarak boşaltmak zorunda değiliz. Buz çözme yeteneği kontrollerimiz arasında. Makineler donma noktasının altındaki kutup havasında çalışabilir şekilde yapıldı. Bugüne kadar inşa edilmiş en hızlı gemi. Bir sorunla karşılaşırsak hemen yanıt verebilecek uçak ve gemi şebekemiz var. Meteorolojik kapasitemizin bir eşi yok."</p>

  <p>"Size ve geminize olan güvenim sonsuz," dedi Heinz riyakâr bir biçimde. Adamın doğasındaki dalkavukluk iyice ortaya çıkıyordu artık.</p>

  <p>"Güzel. Spitsbergen'den önce hepimizin dinlenmesini öneriyorum. Orada yakıt alıp kutba doğru devam edeceğiz."</p>

  <p>Spitsbergen'e gidiş olaysızdı. Telsizle bağlantı kurdukları yakıt ve malzeme tedarik edecek ekip hazırdı. Birkaç saat içinde hava taşıtı yeniden yola çıkıp Franz Josef takımadalarını geçip kuzeye doğru ilerlemeye başladı.</p>

  <p>Aşağıdaki donuk gri denizde ara sıra yüzer buz parçaları göze çarpıyordu. Parçalar sonunda daha iri düzensiz kalıplar halini alıyor, orada burada koyu renk açık su damarlarıyla kırılmış buz kütleleri oluşturuyorlardı. Kutbun yakınında buz çok geniş, kırıksız bir alan şeklinde uzanıyordu. Mavimsi beyaz yüzey 350 metre yüksekten düz görünüyorsa da, kâşifler bu bölgenin tümsekler ve tepeciklerle örülü olduğunu zor yoldan öğrenmişlerdi.</p>

  <p>"İyi haber," dedi Braun neşeyle. "Seksen beş derece kuzeydeyiz. Yakında kutupta olacağız. Hava şartları normal. Rüzgâr yok. Gökyüzü açık."</p>

  <p>Beklenti artarken görevde olmayanlar bile kontrol kabinine doluşmuş, doksan derece kuzey noktasını belirten uzun çizgili sütunu görmeyi umarmış gibi büyük pencerelerden dışarı bakıyordu.</p>

  <p>Bir gözcü seslendi. "Kaptan, buzda bir şey gördüm galiba."</p>

  <p>Kaptan dürbünüyle tayfanın işaret ettiği yere baktı.</p>

  <p>"Çok ilginç." Dürbünü Lutz'a uzattı.</p>

  <p>"Bu bir gemi," dedi Lutz bir an baktıktan sonra.</p>

  <p>Braun başıyla onu onaylayıp dümenciye rotayı değiştirme talimatı verdi.</p>

  <p>"Ne yapıyorsunuz?" diye sordu Heinz.</p>

  <p>Braun, ona dürbünü uzattı. "Bakın," dedi fazla ayrıntıya girmeden.</p>

  <p>Heinz gözlüğünü bulup gözlerini kısarak dürbünle baktı. "Bir şey görmüyorum," dedi ifadesiz bir şekilde.</p>

  <p>Braun bu yanıta şaşırmamıştı. Adam yarasa kadar kördü. "Buzda bir gemi var."</p>

  <p>"Bir geminin ne işi olabilir ki burada?" diye sordu gözlerini hızla kırpıştırarak. "Kutba başka bir keşif seferi yapılacağından haberim yok. Size rotanıza geri dönmenizi emrediyorum."</p>

  <p>"Neye dayanarak, Bay Heinz?" diye sordu kaptan çenesini daha da kaldırarak. Sesinin soğukluğundan yanıtın ne olduğunu umursamadığı belliydi.</p>

  <p>"Görevimiz Kuzey Kutbu'na gitmek," dedi Heinz.</p>

  <p>Kaptan Braun küçük adamı tekmeyle kapıdan dışarı atarak vücudunun buza düşüşünü seyretmek üzereymiş gibi baktı.</p>

  <p>Lutz, kaptanın içinde bulunduğu tehlikeli ruh halini fark edip müdahale etti. "Bay Heinz, haklısınız, dostum. Ama inanıyorum ki işimiz aynı zamanda bize ya da bir sonraki geziye yardımı olacak konuları da araştırmaktı."</p>

  <p>Braun ekledi. 'Ayrıca, denize açılan bütün gemiler gibi bizim de başı dertte olanlara yardım etme sorumluluğumuz var."</p>

  <p>"Bizi görürlerse telsizle bildirirler ve görevimiz tehlikeye atılmış olur," dedi Heinz başka bir yol deneyerek.</p>

  <p>"Bizi görmemiş ya da duymamış olmaları için kör ve sağır olmaları gerek," dedi Braun. "Ve eğer varlığımızı rapor ederlerse ne olur? Gemimizde isim hariç herhangi bir belirleyici yok."</p>

  <p>Heinz yenildiğini görerek yavaşça bir sigara yaktı ve kaptana kendisini durdurması için meydan okurcasına bariz bir şekilde dumanını üfledi.</p>

  <p>Kaptan bu küstah hareketi görmezden gelerek iniş izni verdi. Dümenci kontrolleri ayarladı ve dev zeplin buz kütlesine doğru uzun, meyilli inişine başladı.</p>

  <p>&nbsp;</p>
</body>
</html>
