<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_4" style="margin-bottom:0cm;margin-bottom:.0001pt;text-align:justify"><a name="_Toc356508983">3</a></h2>

  <p class="MsoPlainText" style="text-align: right;"><i>Rusya'nın kuzey sahilinin açıkları</i></p>

  <p>Faroe Adaları'nın bin iki yüz mil güneydoğusunda arama tarama gemisi William Beebe Barents Denizi'nin dondurucu sularında demirlemiş yatıyordu. Yetmiş beş metre uzunluğundaki turkuvaz rengi gövdeye NUMA harfleri yazılmıştı. Derin deniz araştırmalarındaki öncülerden birinin adının verildiği Beebe, bütün bir gemiyi okyanusun dibinden kaldırabilecek güce sahip vinçler ve maçunalarla doluydu.</p>

  <p>Neopren dalgıç giysisi giymiş dört mürettebat kıç tarafındaki güvertede dikilmiş, gözlerini okyanusun kaynar bir kazan gibi köpüren bölümüne dikmişlerdi. Yüzeyin rengi biraz daha açıldı, köpüklü bir kubbe yükseldi ve sualtında kalabilen kurtarma aracı Sea Lamprey hava almak için yüzeye çıkan başkalaşım geçirmiş bir deniz ejderhası gibi dışarı çıktı. Hazır ekip bir donanma saldırı ekibinin zamanlamasıyla dıştan takmalı motorla çalışan şişme botu kıç tarafındaki rampadan suya indirdi, içine binip suda debelenen sualtı aracına doğru hızla ilerledi.</p>

  <p>Hazır ekip parlak turuncu renkli araca çekme halatı bağladı ve Beebe'deki vinç sualtı aracını, geminin kıç tarafından dışa doğru açılan uzun A şeklindeki şasinin altına gelene kadar çekti. Kevlar kablolar sualtı aracının kısaltılmış güvertesindeki cıvatalara bağlandı. Güçlü bir şasi motoru kükredi ve sualtı aracı denizden yükseldi. Kablolarda asılı duran Sea Lamprey'in çirkin silindirik gövdesi ve garip bir şekilde tepesi kesilmiş akordeon biçimindeki pruvası gözler önüne serildi.</p>

  <p>A şeklindeki şasi yavaşça gövdenin üzerinden geçip aracı sipariş üzerine yapılmış çelik kızağa indirdi, güvertede bekleyen tayfalar kızağa bir merdiven dayadı. Sonra koni biçimindeki alçak kulenin tepesindeki kapak geriye doğru açıldı. Kurt Austin başını çıkarıp bir köstebek gibi gözlerini kırpıştırdı. Çelik grisi, neredeyse platin rengi olan saçları bulutlu gökyüzünün yoğun metalik ışığı altında parlıyordu.</p>

  <p>Austin güverte ekibini el sallayarak selamladı, sonra dar kapaktan geçmek için omuzlarını büzdü, dışarı çıkıp koni biçimindeki kulenin dibinde durdu. Saniyeler sonra ortağı Joe Zavala başını temiz havaya çıkarıp ortağına parlak alüminyum çantayı uzattı.</p>

  <p>Austin çantayı merdivenin altında duran adama fırlattı. Adam balıkçı yakalı yünlü bir kazak, su geçirmez pantolon ve yağmurluk giymişti. Yalnızca başının üstündeki siperli şapkadan Rus donanmasından olduğu belli oluyordu. Adam çantanın havada uçtuğunu görünce umutsuzlukla bir çığlık attı. Çantayı yakalayıp bir an için öne arkaya sallandı, sonra çantayı göğsüne bastırdı.</p>

  <p>Austin ve Zavala merdivenden inerken Rus çantayı açıp koruyucu plastik köpüğün üzerine yatırılmış kâğıda sarılı nesneyi çıkardı. Kâğıdı açıp köşeli, ağır şişeyi kaldırdı. Şişeyi yeni doğmuş bir çocuk gibi tutarken Rusça bir şeyler mırıldandı.</p>

  <p>NUMA ekibinin yüzündeki şaşkın bakışları fark edince, "Beni affedin, beyler. Şişenin içindekiler zarar görmediği için şükür duası ediyordum."</p>

  <p>Austin etikete bakıp yüzünü buruşturdu. "Doksan metre derinliğe inip bir denizaltının içine bir şişe votkayı kurtarmak için mi girdik?"</p>

  <p>"Oh hayır" diye yanıtladı Vlasov çantayı karıştırarak. "Üç şişe votka. Rusya'da yapılan en iyi votkalar." Dikkatle diğer şişelerin kâğıtlarını da açtı, çantaya tekrar yatırmadan önce her birini gürültülü bir şekilde öptü. "Rusya'nın Mücevheri en iyisidir ve Moskovska süperdir. Charodei en iyi soğuk içilir."</p>

  <p>Austin Rusların kafa yapısını bir gün anlayıp anlayamayacağını merak etti. "Elbette," dedi neşeyle. "O şekilde açıkladığınızda içkinizi soğutmak için bir denizaltıyı batırmak çok mantıklı."</p>

  <p>"Denizaltı eğitim için kullanılan eski bir Foxtrot sınıfı gemiydi," dedi Vlasov. "Otuz yıldan uzun süredir hizmette değildi." Austin'e 14karatlık altın gülümsemesi gönderdi. "Onları geri alabilme yeteneğinizi sınamak için denizaltına nesneler koymak sizin fikrinizdi."</p>

  <p>"Kabahat bende. O sırada kötü bir fikir gibi gelmemişti."</p>

  <p>Vlasov çantayı kapattı. "O halde dalışınız başarılı oldu?"</p>

  <p>"Genelde," dedi Zavala. "Birkaç teknik sorun çıktı. Büyük bir şey değil."</p>

  <p>"O halde bunu bir içkiyle kutlamalıyız," dedi Vlasov.</p>

  <p>Austin uzanıp çantayı Rusun elinden aldı. "Şimdiki zaman gibisi yoktur."</p>

  <p>Yemek salonundan üç plastik kupa aldılar. Vlasov Charodei şişesini açıp her kupaya bol miktarda doldurdu. İçkisini kaldırdı. "Kursk'ta ölen cesur adamların şerefine."</p>

  <p>Vlasov votkasını bitki çayı içiyormuş gibi içti. Austin geçmiş deneyimlerinden her türlü kötülüğün güçlü Rus ateş suyunda bulunduğunu bildiği için içkisini yavaş yavaş yudumluyordu.</p>

  <p>"Ve Kursk gibi bir facianın bir daha hiç olmaması şerefine," dedi Austin.</p>

  <p>Kursk'un batışı kayıtlara geçen en kötü deniz felaketlerinden biriydi. 2000 yılında, Oscar II sınıfı cruise füze denizaltısı torpido kompartımanındaki bir patlamanın ardından Barents Denizi'nde battığında yüzden fazla mürettebat ölmüştü.</p>

  <p>"Sizin denizin altına inebilen aracınız sayesinde ülkesine hizmet eden hiçbir genç adamın böyle korkunç bir şekilde ölmesi gerekmiyor. NUMA'nın zekâsı sayesinde, kaçış kapağı açık olsun olmasın batık bir araca girebiliyoruz. Bu araç için bulduğunuz keşifler devrim niteliğinde."</p>

  <p>"Çok naziksiniz, Komutan Vlasov. Joe bazı hurda parçalarını bir araya getirip içine biraz da Amerikan aklıselimi katınca, övgüyü hak etti."</p>

  <p>"Övgü için teşekkürler, ama fikri Tabiat Ana'dan aldım," dedi Zavala tipik alçakgönüllülüğüyle. New York Denizcilik Koleji'nden makine mühendisi olarak mezun olan Zavala'nın çok parlak bir mekanik zekâsı vardı. Kolejden çıkar çıkmaz NUMA'nın Müdürü James Sandecker tarafından işe alınmış ve Austin tarafından yönetilen</p>

  <p>Özel Görevler Ekibi'ndeki görevlerine ek olarak çok sayıda insanlı ve insansız sualtı aracı tasarlamıştı.</p>

  <p>"Saçma!" dedi Vlasov. "Sea Lampreóle senin sualtı aracın arasında çok fark var."</p>

  <p>"İlke aynı," dedi Zavala. "Lampreyler üstün bir şekilde tasarlanmış yaratıklar. Hareket eden bir balığın üstüne yapışıp dişlerini deriye geçiriyorlar ve kanını emiyorlar. Biz diş yerine emme gücü ve lazerler kullanıyoruz. Esas sorun herhangi bir yüzeye yapışıp kesiyi yapmamızı sağlayacak esnek, su geçirmez mührü yapabilmekti. Uzay çağı malzemeler ve bilgisayarlar kullanarak oldukça güzel bir paket hazırladık."</p>

  <p>Vlasov votka kupasını tekrar kaldırdı. "Dehanızın kanıtını elimde tutuyorum. Sea Lamprey bir daha ne zaman kusursuz olarak çalışacak?"</p>

  <p>"Yakında," dedi Zavala. "Umarım."</p>

  <p>"Ne kadar yakında olursa o kadar iyi. Felaket potansiyellerini düşündükçe ürperiyorum. Sovyetler muhteşem gemiler yaptılar. Ama</p>

  <p>&nbsp;benim vatandaşlarım devasalığı her zaman kaliteye tercih etmiştir. Vlasov içkisini bitirip ayağa kalktı. ""Üstlerime rapor hazırlamak için kabine geri dönmeliyim. Çok memnun olacaklar. Yaptığınız bütün çalışmalar için çok teşekkür ederim. Amiral Sandecker'a şahsen teşekkür edeceğim."""</p>

  <p>Vlasov çıkarken gemi subaylarından biri yanına gelip Austin'e bir telefon olduğunu söyledi. Austin ahizeyi kaldırdı, birkaç dakika dinleyip bazı sorular sordu, sonra, "Bekleyin. Sizi arayacağım," dedi.</p>

  <p>Telefonu kapattı. "NATO'nun Doğu Atlantik denizaltı felaketleri dairesi. Bir kurtarma operasyonunda yardımımıza ihtiyaçları varmış."</p>

  <p>"Birisi denizaltısını mı kaybetmiş?" dedi Zavala.</p>

  <p>"Bir Danimarka kruvazörü Faroe Adaları'nda batmış ve mürettebatın bir kısmı içerde kısılı kalmış. Belli ki hâlâ hayattalar. İsveçliler ve İngilizler yoldaymış, ama kruvazörün kaçış kapağı yokmuş. Danimarkalıların direkt olarak gövdeye girip adamları kurtaracak birine ihtiyaçları var. Burada test dalışları yaptığımızı duymuşlar."</p>

  <p>"Ne kadar vaktimiz var?"</p>

  <p>''Anlattıklarına bakılırsa birkaç saat."</p>

  <p>Zavala başını iki yana salladı. "Faroe Adaları buradan bin mil uzakta olmalı. Beebe büyüklüğüne göre hızlı bir gemi, ama oraya zamanında varabilmek için kanatları olması gerek."</p>

  <p>Austin bir dakika düşünüp, "Sen bir dâhisin," dedi.</p>

  <p>"Sonunda bunu kabul ettiğine memnun oldum. Bu sonuca nasıl vardığını bana da söyler misin?"</p>

  <p>"Önce sana bir soru sorayım: Sea Lamprey herhangi bir biçimde gerçek hayat kurtarma operasyonlarında kullanılabilir mi? Vlasov ne zaman hazır olacağını sorduğunda bir KK notu görmüştüm."</p>

  <p>"Biz devlet memuru tipler imza attığımızda otomatik olarak Kıçınızı Kurtarın 101 kursunu alırız," dedi Zavala.</p>

  <p>"Kursu büyük başarıyla bitirmiş olmalısın. Eee?"</p>

  <p>Zavala bu soruyu bir an için düşündü. "Yukarıya çıkmayı nasıl başardığını gördün."</p>

  <p>"Tabi, Brahma boğası gibi, ama başardık. Disney World'de böyle bir oyuncağa binmek için çok para ödemen gerekir."</p>

  <p>Zavala başını yavaşça iki yana salladı. "Korkunç bir ölüm olasılığını neşeli bir şekilde sunma yeteneğin var."</p>

  <p>"Benim ölme isteğim de seninkinden fazla değil. Bana Sea Lamprey'in tuğla tuvalet gibi inşa edildiğini söylemiştin."</p>

  <p>"Tamam, böbürleniyordum. Yapısal olarak son derece güçlü. Ama işlevsel olarak daha iyisi olabilirdi."</p>

  <p>"Her şey hesaba katılırsa bir görevi başarıyla tamamlama olasılığı nedir?"</p>

  <p>"Yüzde elli. Olasılığı bizim lehimize artıracak bazı onarımlar yapabilirim."</p>

  <p>"Seni zorlamıyorum, Joe."</p>

  <p>"Buna gerek yok. O adamlara yardım etmeye çalışmazsak bir daha asla uyku uyuyamam. Ama yine de denizaltını o Danimarka kruvazörünün yanına götürme sorunumuz var. Sen bu işi çözdün, değil mi yaşlı tilki?" dedi Zavala Austin'in sırıttığını görerek.</p>

  <p>"Olabilir," diye yanıtladı Austin. "Vlasov'la bir iki ayrıntıyı halletmem gerek."</p>

  <p>"Tipik bir hazırlıksız Austin planıyla hayatımı tehlikeye atmak üzere olduğuma göre o vaktinden önce ağarmış gümüş grisi saçlarının altında neler kaynadığını söyleyebilir misin acaba?"</p>

  <p>"Hiç de değil," dedi Austin. "Vlasov'un Sovyetlerin devasacılığı konusunda söylediklerini hatırlıyor musun?"</p>

  <p>"Evet, ama..."</p>

  <p>"Büyük düşün," dedi Austin, kapıya yönelirken. "Çok büyük düşün."</p>
</body>
</html>
