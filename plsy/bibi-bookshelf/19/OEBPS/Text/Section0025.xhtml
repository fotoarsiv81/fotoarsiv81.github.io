<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_22" style="margin-bottom:0cm;margin-bottom:.0001pt;text-align:justify"><a name="_Toc356509001">21</a></h2>

  <p>Dünyaca ünlü deniz tarihçisi ve gurme St. Julien Perlmutter zevkten ölmek üzereydi. Gölgeli terasının soluk kesici güzellikteki göz alabildiğine uzanan bağlara baktığı üç yüz yıllık Toskana villasının dışında oturuyordu. Uzaklarda Rönesans şehri Floransa'ya hâkim olan Duomo göze çarpıyordu. Önündeki geniş meşe masa, yerel olarak yapılan ağır kokulu sostan kalın, az pişmiş bifteğe kadar İtalyan mutfağının örnekleriyle doluydu. O kadar harika yiyecekler, o kadar harika renkler ve kokular vardı ki nereden başlayacağını bilmiyordu.</p>

  <p>"Kendine hâkim ol, koca adam," diye mırıldandı gri sakalını okşayıp önündekilere bakarken. "Bunca bolluğun arasında açlıktan ölmek hiç iyi olmaz."</p>

  <p>Yüz kilo ağırlığındaki adam hiç de eriyip bitme tehlikesi içinde değildi. İtalyan-Amerikan yiyecek dergisi için on gün önce geldiği İtalya'da promosyon turu için gemiye bindiğinden beri yiyordu. İtalya'daki bütün şarap evlerini, küçük restoranları ve etlerin tütsülendiği yerleri dolaşmış, İtalyan jambonlarının asılı olduğu soğuk hava odalarında fotoğrafçılara pozlar verip yemeğin Etruryalılara kadar dayanan geçmişi hakkında konferanslar vermişti. Durduğu her yerde gösterişli yemekler yemişti. Duyularındaki aşırı yüklenme şu andaki çıkmazın içine sokmuştu kendisini.</p>

  <p>Cebindeki cep telefonu titredi. Dikkatinin içinde bulunduğu çıkmazdan dağılacağına memnun olarak telefonu açtı. "Ne istediğinizi kısa ve iş çerçevesi içinde belirtiniz."</p>

  <p>"Seni bulmak çok zor, St. Julien."</p>

  <p>Kurt Austin'in tanıdık sesini duyunca kırmızı surattaki gök mavisi gözler neşeyle dans etmeye başladı.</p>

  <p>"Tam tersine, Kurt, dostum. Ben Hansel ve Gretel gibiyim. Ekmek kırıntılarını takip edersen şekerlemeden evi tırtıklarken bulursun beni."</p>

  <p>"Kâhyanın talimatlarını takip etmek daha kolaydı. Bana İtalya'da olduğunu söyledi. Tur nasıl gidiyor?"</p>

  <p>Perlmutter kocaman karnını sıvazladı. "En basit haliyle, çok doyurucu. Kolombiya Bölgesi'nde her şey yolunda mı?"</p>

  <p>"Bildiğim kadarıyla evet. Dün gece Kopenhag'dan geldim."</p>

  <p>"Ah, Christian Andersen ve Küçük Denizkızı'nın şehri. Üç yıl önce oraya gidişimi hatırlıyorum. Şeyde küçük bir restoran vardı..."</p>

  <p>Austin kap kap yemeklerine başlamadan önce Perlmutter'in sözünü kesti. "Bunu dinlemeyi çok isterdim. Ama şu anda senin tarih uzmanlığına ihtiyacım var."</p>

  <p>"Yemek ve tarih konusunda konuşmayı her zaman çok sevmişimdir. Sor bakalım." NUMA her zaman Perlmutter'in uzmanlığına başvururdu.</p>

  <p>"Diego Aguirrez adlı Basklı denizciyle karşılaştın mı hiç? On beşinci ya da on altıncı yüzyıldan?"</p>

  <p>Perlmutter ansiklopedik zihnine daldı. "Ah, evet, epik Fransız şiiri Song of Roland'la ilgili bir şeydi."</p>

  <p>"Chanson de Roland olabilir mi? Lisede Fransızca dersinde başım dertteydi onunla."</p>

  <p>"O zaman efsaneyi biliyorsundur. Roland imparator Charlemagne'ın yeğeniydi. Sihirli kılıcı Durendal'ın yardımıyla Saracenleri Roncesvalles'da tuttu. Ölürken Roland kılıcını düşmanların eline geçmemesi için bir kayaya vurdu, ama kırılmadı. Yardım çağırmak için borusunu çaldı. Bunu duyarı Charlamagne ordusuyla geldi, ama çok geçti. Roland ölmüştü. Yüzyıllar sonra Roland bir Bask kahramanı, inatçı karakterlerinin bir sembolü oldu."</p>

  <p>Roland'dan Aguirrez'e nasıl geçiyoruz?</p>

  <p>"On sekizinci yüzyılda, Kolomb öncesi Amerika yolculuklarını anlatan bir kitapta Aguirrez ailesinden söz edildiğini hatırlıyorum. Aguirrez'in Kolomb'un yolculuğundan onlarca yıl önce pek çok Kuzey Amerika sularına balık avlamaya gittiği söyleniyordu. Ne yazık ki İspanyol Engizisyonu'yla karşı karşıya kaldı. Roland kutsal emanetlerinin ona emanet edildiğine dair doğrulanmayan raporlar var."</p>

  <p>"Senin anlattıklarına bakılırsa Roland hikâyesi yalnızca bir efsane değil. Kılıç ve boru gerçekten vardı."</p>

  <p>"Belli ki Engizisyon öyle düşünüyordu. Kutsal emanetlerin Basklıları bir araya toplamak için kullanılmasından korkuyorlardı."</p>

  <p>"Aguirrez ve kutsal emanetlere ne oldu?"</p>

  <p>"Ortadan kayboldular. Hatırladığım kadarıyla bir gemi kazasına dair bir kayıt yok. Bu konuyla neden ilgilendiğini sorabilir miyim?"</p>

  <p>"Diego Aguirrez'in soyundan gelen biriyle tanıştım. Atalarının izini sürüyor, ama kutsal emanetler konusunda hiçbir şey söylemedi."</p>

  <p>"Buna şaşırmadım. Bask ayrılıkçıları İspanya'da hâlâ bir yerleri bombalıyorlar. Böyle güçlü bir sembolü ele geçirirlerse neler olacağını Tanrı bilir."</p>

  <p>"Aguirrez hakkında başka bir şey hatırlıyor musun?"</p>

  <p>"Hemen aklıma gelen bir şey yok. Eve gidince kitaplarıma bakarım." Perlmutter dünyanın en iyi denizcilik kütüphanesine sahipti. "Milano'ya uğradıktan sonra birkaç gün içinde Georgetown'da olacağım."</p>

  <p>"Her zamanki gibi çok yardımcı oldun. Tekrar konuşacağız. Buon appetito. "</p>

  <p>"Grazie," dedi Perlmutter, telefonunu kapatarak. Dikkatini tekrar masaya çevirdi. Marine edilmiş enginar kalbi tabağıyla başlamak üzereyken villanın sahibi, almak için gittiği bir şişe şarapla geri döndü.</p>

  <p>Adamın yüzünde bir şok ifadesi belirdi. "Yemeklerine dokunmamışsın. Hasta mısın?"</p>

  <p>"Oh hayır, Senyor Nocci. Tarihle ilgili bir telefon aldım da."</p>

  <p>Gümüş saçlı İtalyan başını salladı. "Belki yaban domuzu chingali'nin tadına bakmak belleğini tazeleyebilir. Sos benim ormanımda bulunan yer mantarlarıyla yapıldı."</p>

  <p>"Harika bir fikir, dostum." Baraj yıkıldıktan sonra Perlmutter yiyeceklere her zamanki iştahıyla daldı. Konuğu yiyecekleri mideye indirirken Nocci merakını kibarca bir kenara bıraktı. Ama Perlmutter küçük ağzını silip peçetesini bir kenara bırakınca, "Ben amatör bir tarihçiyim. İnsan sayısız medeniyetlerin kalıntılarıyla kuşatılmış bir ülkede yaşayınca böyle olmamak mümkün değil. Belki sorununda sana yardımcı olabilirim."</p>

  <p>Perlmutter kendine bir kadeh daha 1997 Chianti koyarak Austin'le yaptığı konuşmayı tekrarladı. İtalyan, başını yana eğdi. "Bask konusunda bir şey bilmiyorum, ama hikâyen Biblioteca Laurenziana'da araştırma yaparken rastladığım bir şeyi aklıma getirdi."</p>

  <p>"Yıllar önce Laurentian Kütüphanesi'ni ziyaret etmiştim. Müsveddelerle büyülendim."</p>

  <p>"Binden fazla şaheser var," dedi Nocci başıyla onaylayarak. "Bildiğin gibi kütüphane paha biçilmez kâğıt koleksiyonlarını barındırmak amacıyla Medici ailesi tarafından kuruldu. Muhteşem Lorenzo hakkında bir gün basmayı umut ettiğim bir kitap yazıyorum, ama kimsenin okuyacağını sanmıyorum."</p>

  <p>Benim okuyacağımdan emin olabilirsin, dedi Perlmutter gururla.</p>

  <p>"O zaman çabama değecek," dedi Nocci. "Neyse araştırma tehlikelerinden biri anayoldan uzaklaşmaktır. Ben de kütüphanedeyken Medici Papası X. Leo'ya giden bir yan yolu izledim. 1516'da Kral Ferdinand'ın ölümüyle başa geçen on yedi yaşındaki veliahtı V. Charles Engizisyon'un gücünü kısıtlaması konusunda baskılarla karşılaştı. Medici ailesinin insancıl geleneğiyle Leo Engizisyon'un yetkilerini kısıtlamayı istedi. Ama Charles'ın danışmanları, genç kralı hükümdarlığını sürdürmesi için Engizisyon'un esas olduğuna ikna etti ve zulüm üç yüz yıl daha devam etti."</p>

  <p>"İnsanlık tarihindeki üzücü bir bölüm. Aguirrez'in sesini çıkarma cesaretini gösterdiğini bilmek rahatlatıcı, ama karanlık güçler daha güçlüydü."</p>

  <p>"Ve hiçbiri Martinez adlı İspanyoldan daha karanlık değildi. Krala Engizisyonu desteklemesi ve gücünü artırması için ısrar eden bir mektup yazdı. Anladığım kadarıyla mektup, yorum yapması için Leo'ya gönderildi ve Papa'nın diğer belgeleriyle birlikte kütüphaneye geldi." Başını iki yana salladı. "Bir canavarın fanatik saçmalıkları. Martinez Basklılardan nefret ediyor, onları yeryüzünden silmek istiyordu. Roland'ın adının geçtiğini hatırlıyorum, ki bunun bu bağlamda biraz garip olduğunu düşünmüştüm."</p>

  <p>"Adı nasıl geçiyordu?"</p>

  <p>Nocci derin bir iç çekip parmağını kafasına vurdu. "Hatırlamıyorum. Yaşlanmanın sonuçlarından biri bu."</p>

  <p>"Belki bir kadeh şaraptan sonra hatırlarsın."</p>

  <p>"Şaraba belleğimden daha fazla güvenirim," dedi Nocci gülümseyerek. "Kütüphanenin müdür yardımcısı arkadaşımdır. Lütfen rahatla, ben de onu arayayım." Birkaç dakika içinde geri döndü. Sözünü ettiğim mektubu istediğimiz zaman bulabileceğini söyledi."</p>

  <p>Perlmutter iri gövdesini masadan kaldırdı. "Galiba biraz egzersiz bana iyi gelecek."</p>

  <p>Floransa'ya yolculuk on beş dakikadan kısa sürmüştü. Nocci normalde Fiat kullanıyordu, ama Perlmutter'in ziyaretini beklediği için Mercedes kiralamıştı, konuğunun koca gövdesi bu şekilde çok daha rahat edecekti. San Lorenzo Meydanında bol bol bulunan deri ve hediyelik eşya tezgâhlarının yakınma arabayı park edip Medici ailesinin eski kilisesinin solundaki girişten girdiler.</p>

  <p>Sessiz sokaklardan geçip telaşlı ticaret faaliyetlerini geride bırakarak Michelangelo merdivenlerinden tırmandılar, okuma salonuna girdiler. Perlmutter'in iri gövdesi yerçekimi kanunları göz önüne alındığında olası görünenden çok daha çevikti. Yine de merdiven çıkmaktan nefes nefese kalmıştı ve Nocci arkadaşını bulmaya gideceğini söyleyince buna çok memnun oldu. Perlmutter oymalı, düz arkalıklı sıraları geçip yüksek pencerelerden içeri süzülen gün ışığında dikilip küflü antika kokusunu içine çekti.</p>

  <p>Nocci bir dakika sonra orta yaşlı güzel bir kadınla geri geldi, Müdür Yardımcısı Mara Maggi olarak tanıştırdı. Kadının kızılımsı sarı saçları, Boticelli tablolarında sık sık görünen açık Florentine ten rengi vardı.</p>

  <p>Perlmutter kadınla tokalaştı. "Bizimle bu kadar kısa sürede görüştüğünüz için teşekkür ederiz, Senyora Maggi."</p>

  <p>Kadın Perlmutter'e sıcak bir şekilde gülümsedi. "Hiç sorun değil. Böyle ünlü birisine koleksiyonumuzu açmak bir zevktir. Lütfen benimle gelin. Görmek istediğiniz mektup ofisimde."</p>

  <p>Kadın onları pencereleri avluya bakan bir alana götürüp Perlmutter'i bir masa ve birkaç sandalyenin bulunduğu küçük antreye yerleştirdi. Açık tahta kutunun içinde birkaç kırışık parşömen kâğıdı bulunuyordu. İki adamı yalnız bırakıp yardıma ihtiyaçları olursa çağırmalarını söyledi.</p>

  <p>Nocci ilk parşömeni alıp kenarlarından tuttu. "İspanyolcam çok kötü değildir. İzin verirsen..."</p>

  <p>Perlmutter başıyla onaylayınca Nocci okumaya başladı. Perlmutter mektubu dinlerken nadiren böylesi kötülük ve kana susamış nefret dolu yazılarla karşılaştığını düşünüyordu. Şiddet dolu yazılı saldırı Basklılara yöneltilen suçlamaların -cadılık ve şeytana tapma da bunların arasındaydı tekrarı şeklinde uzayıp gidiyordu. Dillerinin eşsizliği bile kanıt olarak kullanılıyordu. Martinez belli ki manyağın biriydi. Ama ipe sapa gelmez saçmalıklarının arasında genç Medici kralına politik bir mesaj da veriliyordu: Engizisyon'u sınırlamak tahtın gücünü kısıtlardı.</p>

  <p>"Ah," dedi Nocci, gözlüğünü düzelterek. "Sana sözünü ettiğim bölüm burada işte. Martinez şöyle diyor:</p>

  <p>Ama en çok isyan eğilimlerinden korkuyorum. Kutsal emanetlere çok bağlılar. Büyük güç atfettikleri Kılıç ve Boru onlarda. Bu onlara isyan etme gücü veriyor. Bu da kilisenin otoritesini ve krallığınızın gücünü tehdit ediyor, lordum. İçlerinde biri var, Aguirrez adında bir adam. Bütün bu fesadın başı o. Kutsal emanetleri ele geçirmek için dünyanın sonuna kadar gitse de onu takip etmeye yemin ettim. Efendimiz, bu sapkınlık bu topraklardan sökülüp atılana kadar kutsal görevimizin sürmesine izin verilmezse, Roland'ın borusunun düşmanlarımızı savaşa çağıracağından ve Kılıcın kutsal saydığımız her şeyi yakıp yıkmasından korkuyorum."</p>

  <p>"İlginç," dedi Perlmutter kaşlarını çatarak. "Öncelikle, kutsal emanetlerin gerçek olduğunu söylüyor. İkincisi, Aguirrez denen bu adam onlara sahip. Bu da Roland'ın ölümüne dair efsanevi hikâyeyi destekliyor."</p>

  <p>Senyora Maggi başını içeri uzatıp bir şeye ihtiyaçları olup olmadığını sordu. Nocci, ona teşekkür edip, "Bu müthiş bir belge. Martinez denen bu adamın yazdığı başka bir belge var mı elinde?" "Üzgünüm ama, aklıma gelen başka bir belge yok." Perlmutter parmaklarını birbirine kenetleyip, "Martinez'in yazılarından çok büyük bir egosu olduğu anlaşılıyor. Gündelik faaliyetlerini yazdığı bir günlüğünü bulmak beni hiç şaşırtmazdı. Böyle bir defterin olması harika olurdu. Belki Seville'deki devlet arşivlerinde vardır."</p>

  <p>Senyora Maggi onları yarı dinliyordu. Diğer belgelerle birlikte kutuya sokulan bir kâğıtta yazılanları okuyordu. "Bu, bu kutuda bulunan bütün el yazılarının listesi. Görünüşe göre, bir belge önceki müdür tarafından alınıp Venedik Devlet Arşivleri'ne gönderilmiş." "Ne tür bir belgeymiş bu?" diye sordu Perlmutter. "Burada bir İngiliz, Kaptan Richard Blackthorne tarafından kaleme alınan 'Denizler Adamının Temize Çıkarılması' olarak tarif ediliyor. Belgenin geri dönmesi gerekiyormuş, ama binlerce yıllık tarihi kapsayan doksan kilometreden uzun arşivler söz konusu. Bu yüzden bazı şeyler siz Amerikalıların dediği gibi çatlaklardan aşağıya düşüyor."</p>

  <p>"Blackthorne'un yazdıklarını okumayı çok isterdim," dedi Perlmutter. "Yarın Milano'ya geçiyorum, ama belki yolumu Venedik'e çevirebilirim."</p>

  <p>"Belki bu gerekmez." Maggi dosyayı odasına götürdü. İçeriden bilgisayar tuşlarına basarken çıkardığı sesler duyuluyordu. Az sonra geri geldi. "Venedik Devlet Arşivleri'yle konuşup gerçek arama kaydı istedim. Belge bulunduktan sonra kopyası alınıp internet üzerinden gönderilebiliyor."</p>

  <p>"Harika!" dedi Perlmutter. "Yürek dolusu teşekkürlerimi sunuyorum."</p>

  <p>Senyora Maggi, Perlmutter'ı etli yanaklarından öptü. Kısa süre sonra Nocci ile birlikte Floransa sokaklarında yola çıktılar. Günün faaliyetleri yüzünden yorgun düşen Perlmutter şekerleme yapıp tam akşam yemeği saatinde uyandı. Yemeklerini Nocci'yle birlikte terasta yediler. İştah dengesini yeniden kazanmıştı. Kuzu pirzolası ve makarnayı mideye indirmede hiç zorlanmadı. Ispanak salatası ve taze meyveyle yapılan dolcîyı de bitirdikten sonra günbatımını seyredip sessizce limoncellolarını içtiler.</p>

  <p>Telefon çalınca Nocci açmaya gitti. Perlmutter karanlıkta oturmaya devam ederek hafif akşam esintisinin burnuna kadar getirdiği toprak ve asmaların kokusunu içine çekti. Nocci birkaç dakika sonra gelip Perlmutter'i son derece modern bilgisayar odasına çağırdı.</p>

  <p>Konuğunun kalkık kaşlarını fark eden Nocci, "Global piyasada ayakta kalabilmek için benimki gibi küçük bir işletmede bile en son iletişim sistemlerini kullanmalısın," dedi, bilgisayarın başına oturarak. "Arayan Senyora Maggi'ydi. Gecikme için özür diliyor, ama senini stediğin belgenin çürümekte olduğu denizcilik müzesi Museo Storico Navale'den geri alınması gerekmiş. İşte," dedi yerinden kalkarak.</p>

  <p>Perlmutter oturunca sağlam ahşap sandalye çatırdayarak itiraz etti. Yazarın "İspanyol Engizisyonu'nun hizmetindeki isteksiz bir paralı askerin hikâyesi" olarak ifade ettiği günlüğün başlık sayfasını taradı.</p>

  <p>Öne doğru eğilip beş yüz yıl önce yazılmış olan sözcükleri okumaya başladı.</p>
</body>
</html>
