<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 style="margin-bottom:0cm;margin-bottom:.0001pt;text-align:justify"><a name="_Toc356508981">1</a></h2>

  <p align="right" class="MsoPlainText" style="text-align:right"><i>Faroe Adaları, şimdiki zaman</i></p>

  <p>Faroe Adaları'na doğru ilerleyen yalnız gemi boya topuna tutulup da savaşında kaybetmiş gibi görünüyordu. Elli beş metre uzunluğundaki Sea Sentinel baştan kıça, gözleri kör edici, duyuları kamçılayan gökkuşağı renkleriyle boyanmıştı. Karnaval atmosferini tamamlamak için gayda ve palyaçodan oluşan bir mürettebat hiç de garip kaçmazdı. Geminin keyifli görünümü bir aldatmacaydı. Pek çokları Sea Sentinel de kendi açısından Jane'in Savaşan Gemileri eserindeki her gemi kadar tehlikeli olduğunu acı bir şekilde öğrenmişti.</p>

  <p>Sea Sentinel İskoçya açıklarındaki Shetland Adaları'ndan yaptığı 180 millik bir yolculuktan sonra Faroe sularına gelmişti. Gemiyi uluslararası basın organizasyonunun kiraladığı balıkçı teknelerinden ve yatlardan oluşan küçük bir filo karşılamıştı. Danimarka kruvazörü Leif Eriksson bir kenarda duruyor, bulutlu gökyüzünde bir helikopter dolaşıyordu.</p>

  <p>Yağmur çiseliyordu. Kuzeydoğu Atlantik'te Danimarka ve İzlanda'nın ortasında on sekiz küçük kara parçasının bulunduğu adalar denizi olan Faroes'lerin tipik yaz havasıydı bu. Faroes'lerin 45.000 kişilik nüfusunun büyük çoğunluğu dokuzuncu yüzyılda oraya yerleşmiş olan Vikinglerin torunlarıydı. Adaların Danimarka Krallığı'nın parçası olmalarına rağmen yerliler eski Norveçceden türemiş bir dil kullanıyordu. İnsanların sayısı denize karşı bir sur gibi duran yüksek tepelerde yuva yapan milyonlarca kuştan daha azdı.</p>

  <p>Kırk yaşlarındaki uzun boylu, güçlü yapılı adam etrafı muhabirler ve kamera teknisyenleriyle çevrilmiş bir şekilde ön güvertede dikiliyordu. Sea Sentinel’in kaptanı Marcus Ryan, yakası ve manşetleri altın örgülerle süslenmiş siyah subay üniforması giymişti. Film yıldızlarını andıran profili, bronz teni, rüzgârla dağılan omuzlarına inen saçları ve köşeli çenesini çevreleyen kızıl sakalıyla Ryan göz alıcı bir deniz kaptanı rolü için seçilmiş gibi duruyordu. Yaratmak için büyük çaba harcadığı bir imajdı bu.</p>

  <p>"Tebrikler, bayanlar baylar," dedi Ryan, makinelerin homurtusunu ve gövdeye çarpan dalgaların sesini bastıran iyi ayarlanmış bir ses tonuyla. "Deniz daha sakin olmadığı için üzgünüz. Shetlands'dan yaptığımız yolculuk sonucunda bazılarınızın teni yeşilimsi bir renk almış."</p>

  <p>Basın üyeleri istila hikâyesini yazmak için kurayla seçilmişti. Gemi çalkantılı denizlerde yol alırken sıkışık ranzalarda bir gece geçirdikten sonra Dördüncü Güç'ün bazı üyeleri bu kadar şanslı olmamayı diliyorlardı.</p>

  <p>"Önemli değil," dedi CNN'in kadın muhabiri. "Yeter ki hikâye yuttuğum bütün o lanet olası Dramaminelere değsin."</p>

  <p>Ryan, Hollywood gülümsemesini kullandı hemen. "Ümit ettiğinizden fazla hareket göreceğinizi garanti edebilirim." Koluyla gösterişli bir şekilde bir kavis çizdi. Kameralar itaatkâr bir şekilde savaş gemisini işaret eden parmağını takip etti. Kruvazör yalnızca hareket etmeye yetecek hızda geniş bir daire çiziyordu. Bayrak direğinde kırmızı beyaz Danimarka bayrağı dalgalanıyordu. "Faroelıların kılavuz balinaları öldürmelerine engel olmaya çalıştığımız son seferde gördüğünüz şu Danimarkalı kruvazör pruvamıza ateş açtı. Hafif silahlardan açılan ateş neredeyse mürettebatımızdan birini vuracaktı, ama Danimarkalılar bize ateş açtıklarını reddettiler."</p>

  <p>"Onları gerçekten çöp tabancasıyla mı vurdunuz?" diye sordu CNN muhabiri.</p>

  <p>"Kendimizi elimizdeki malzemelerle savunduk," diye yanıt verdi Ryan alaycı bir ciddiyetle. "Aşçımız doğaya zarar vermeyen çöp torbalarını güverteden fırlatacak derme çatma bir mancınık yaptı. Ortaçağ silahlarına çok meraklı birisi, bu yüzden şaşırtıcı bir menzili olan katapulta benzer bir alet geliştirdi. Kruvazör yolumuzu kesmeye çalıştığında tam isabet kaydetmemiz bizi çok şaşırttı. Tabi onları da."</p>

  <p>Durakladı ve mükemmel bir zamanlamayla şunları ekledi. "Birinin havasını söndürmek için patates kabukları, yumurta kabukları ve kahve tortusuyla yıkamaktan daha iyi bir yol yoktur."</p>

  <p>Grupta gülüşmeler oldu.</p>

  <p>BBC muhabiri sordu. "Bu tür acayipliklerin Deniz Nöbetçileri' nin sahip olduğu en radikal çevreci ve hayvan hakları grubu olduğu şeklindeki şöhrete katkıda bulunacağından endişelenmiyor musunuz? Organizasyonunuz balina avlayan gemileri batırdığını, su yollarını kapattığını, bebek fok balıklarını sprey boyalarla boyadığını, fok avcılarını taciz ettiğini, ağları kestiğini dürüstçe kabul ediyor..."</p>

  <p>Ryan itiraz ederek elini kaldırdı. "Onlar uluslararası sularda seyreden korsan balina gemileriydi ve sözünü ettiğiniz diğer konuları uluslararası anlaşmalara göre yasal olarak belgeleyebiliriz. Öte yandan bizim gemilerimiz mahmuzlandı, insanlarımıza gaz verildi, ateş edildi ve yasadışı tutuklamalar yapıldı."</p>

  <p>"Sizi terörist organizasyon olarak görenlere ne diyorsunuz?" diye sordu The Economist in muhabiri.</p>

  <p>"Onlara şunu sorardım: her yıl bin beş yüz, iki bin arası savunmasız kılavuz balinayı soğukkanlılıkla öldürmekten daha korkunç ne olabilir? Ayrıca onlara bir DN (Deniz Nöbetçileri.) müdahalesi sırasında hiç kimsenin yaralanmadığını veya ölmediğini hatırlatmak isterim."</p>

  <p>Diğerlerinden biraz uzakta konuşmayı dinleyen çekici genç bir kadını işaret etti. "Bana dürüstçe söyleyin, bu bayan korkmuş görünüyor mu?"</p>

  <p>Therri Weld otuzlu yaşların ortalarında, orta boylu, orantılı vücudu olan bir kadındı. Soluk renkli kot pantolonu ve bol yağmurluğunun altına giydiği iş gömleği atletik, ama belirgin biçimde kadınsı vücudunu pek gizleyemiyordu. Bir DN şapkası rutubetli havayla iyice belirginleşen kestane rengi doğal dalgalı saçlarını kaplıyor, kantaron mavisi gözleri dikkatli ve zeki bir ifadeyle bakıyordu. İleri çıkıp basın ordusuna canlı bir şekilde gülümsedi.</p>

  <p>"Çoğunuzla zaten tanıştım," dedi alçak, ama berrak bir sesle. "Bu yüzden Marcus beni güverte tayfası olarak köle gibi çalıştırmadığı zamanlar DN'nin hukuk danışmanıyım. Marcus'un dediği gibi direkt eylemi son çare olarak kullanıyoruz. Bu sularda Faroe balığının boykotunu sürdürmek için yaptığımız son karşılaşmadan sonra geri çekildik."</p>

  <p>"Ama işkenceyle öldürmeyi durduramadınız henüz," dedi BBC muhabiri Ryan'a.</p>

  <p>"Nöbetçiler yüzlerce yıl geriye dayanan bir geleneği sona erdirmenin ne kadar zor bir iş olacağını asla küçümsemedi," diye yanıt verdi Ryan. "Faroeliler Viking atalarının hayatta kalmak için gereksinim duydukları inatçılığa sahip. Bizim gibi bir avuç balina severe teslim olacak değiller. Ama ben Faroelilere hayran olmakla birlikte balinalara işkence ederek öldürmelerini zalim ve barbarca olduğunu düşünüyorum. İnsan olarak adalılara yakışmıyor. Daha önce birkaçınızın bu sahnelere tanık olduğunuzu biliyorum. Bizim için özetlemek isteyen var mı?"</p>

  <p>"Kahrolası kanlı bir iş," diye onayladı BBC muhabiri. "Ama ben tilki avını da sevmiyorum."</p>

  <p>En azından tilkinin kaçma şansı var. Ryan konuşurken çenesi kasılıyordu. "İşkence yalnızca bir katliam. Birisi bir balina grubu gördüğünde sirenler çalıyor, tekneler balinaları kıyıya sürüklüyor. Yerliler -hatta bazen kadınlar ve çocuklarsahilde bekliyor. Bol bol içki, balinalar hariç herkes için büyük bir parti oluyor bu. İnsanlar balinaların hava deliklerine balıkçı kancaları sokuyor ve hayvanları kıyıya yakın yerlere çekiyor, orada şah damarlarını kesip kan kaybından ölüme terk ediyorlar. Deniz akan kan yüzünden kıpkırmızı oluyor. Bazen insanların balinalar daha canlıyken testereyle başlarını kestiklerini görüyorsunuz!"</p>

  <p>Sarışın bir kadın muhabir sordu. "Balina öldürmekle sığırların eti için kesilmesi arasında ne fark var?"</p>

  <p>"Yanlış insana soruyorsunuz," dedi Ryan. "Ben aşırı vejetaryenim." Kahkahaların dinmesini bekledi. "Ama ne demek istediğinizi anladım. Biz Faroelileri kendilerinden koruyor olabiliriz. Kılavuz balina eti cıva ve kadmiyum dolu. Bu onların çocuklarına zarar veriyor."</p>

  <p>"Ama eğer kendilerini ve çocuklarını zehirlemek istiyorlarsa onların geleneklerini kınamak DN'nin hoşgörüsüzlüğü olmuyor mu?"</p>

  <p>"Gladyatör savaşları ve halka açık idamlar da bir zamanlar gelenekti. Medeniyet bu tür vahşi gösterilerin modern dünyada yeri</p>

  <p>&nbsp;olmadığına karar verdi. Savunmasız hayvanlara gereksiz yere acı vermek de aynı şey. Onlar bunun gelenek olduğunu söylüyorlar. Bizse cinayet. Bu yüzden geri geldik."</p>

  <p>Neden boykota devam etmiyorsunuz? diye sordu BBC görevlisi.</p>

  <p>Soruyu Therri yanıtladı. "Boykot çok yavaştı. Yüzlerce kılavuz balina öldürülmeye devam ediyordu. Bu yüzden stratejimizi değiştirdik. Petrol endüstrisi bu sularda kuyular açmak istiyor. Avın yeterince kötü reklamını yaparsak petrol şirketleri denetim altına alınabilir. Bu da adalılar üzerinde işkence katliamlarına bir son vermek için yeterli baskı oluşturabilir."</p>

  <p>"Ve burada başka işlerimiz de var," diye ekledi Ryan. "Balık çiftçiliğinin zararlı etkilerine karşı itirazımızı göstermek için gözetleyeceğimiz çokuluslu bir balık işleme şirketi var."</p>

  <p>Fox News muhabiri kuşkuluydu. "Düşmanlık etmeyi planlamadığınız herhangi biri var mı?"</p>

  <p>Birini atladıysak haber verin, dedi Ryan kahkahalar arasında.</p>

  <p>BBC görevlisi, "Protestonuzu ne kadar sürdürme niyetindesiniz?"</p>

  <p>"Elimizden geldiğince. Bizim fikrimizce, uluslararası hukuka göre av yasadışı. Adamlarınız tanık olarak burada. İşler tehlikeli olabilir. Eğer buradan şimdi ayrılmak isteyen varsa, geri dönüşü ayarlayabilirim." Etrafındaki yüzleri tarayıp gülümsedi. "Kimse yok mu? Güzel. Eh, o halde, cesur insanlar, tehlikenin üzerine giriyoruz. Birkaç kılavuz balinanın izini sürüyoruz. Buradaki sular onlarla kaynıyor. Deli gibi el sallayan güverte tayfasının bize söyleyecek bir şeyi olabilir."</p>

  <p>Gözcülük yapan bir mürettebat yanlarına koştu. "Birkaç grup Stremoy'u geçiyor," dedi. "Kıyıdaki gözcümüz sirenlerin çaldığını ve teknelerin hazırlandığını söylüyor."</p>

  <p>Ryan gazetecilere geri döndü. Büyük olasılıkla balinaları Kvivik ölüm sahasında kıyıya sürmeye çalışacaklar. Kendimizi balinalarla teknelerin arasına koyacağız. Balina sürüsünü uzaklara göndermeyi başaramazsak tekneleri kesmeye başlayacağız."</p>

  <p>CNN muhabiri kruvazörü işaret etti. "Bu iş bu adamları rahatsız etmeyecek mi?"</p>

  <p>Ben de etmesini umuyorum, dedi Ryan, vahşi bir gülümsemeyle.</p>

  <p>Leif Eriksson' ın köprüsünde sivil giysili bir adam gözlerini kısarak dürbünüyle Sea Sentinel'e baktı. "Tanrım," diye mırıldandı Karl Becker gemi kaptanı Eric Peterson'a doğru. "Bu gemi bir çılgın tarafından boyanmışa benziyor."</p>

  <p>"Ah, demek Kaptan Ryan'ı tanıyorsunuz," diye yanıtladı Petersen, belli belirsiz bir gülümsemeyle.</p>

  <p>"Yalnızca şöhretinden. Amerikalıların Teflon kalkan dediği şeye sahip gibi. Yasalara o kadar karşı gelmesine rağmen bir kez bile mahkûm olmadı. Ryan hakkında ne biliyorsunuz, kaptan?"</p>

  <p>"Birincisi, deli olmadığını. Fanatizme yakın bir kararlılığı var, ama bütün hareketleri ölçülü. Gemisinin aşırı parlak renkleri bile hesaplı. Hiçbir şeyden şüphelenmeyen rakiplerini yatıştırarak hata yapmalarına neden oluyor; ve televizyonda çok güzel gösteriş yapıyor."</p>

  <p>"Belki onları denizi görsel açıdan kirlettikleri için tutuklayabiliriz, Kaptan Petersen," dedi Becker.</p>

  <p>"Ryan geminin yüzer sanat eserinden başka bir şey olmadığını söyleyecek bir uzman bulur."</p>

  <p>Bu geminin Deniz Nöbetçileri'yle son karşılaşmasında yaşadığı aşağılanmaya rağmen mizah gücünüzü kaybetmediğinize sevindim.</p>

  <p>"Bize fırlattıkları çöplüğü temizlemek yalnızca birkaç dakika aldı. Üstüm çöp saldırısına ateşle karşılık vermenin gerekli olduğunu düşündü."</p>

  <p>Becker yüzünü buruşturdu. "Kaptan Olafsen son duyduğuma göre hâlâ masa başındaymış. Söylenenler inanılmaz derecede kötüydü. 'Danimarka Savaş Gemisi Silahsız Bir Gemiye Saldırdı.' Manşetlerde mürettebatın sarhoş olduğu yazıldı. Tanrım, ne büyük bir felaketti."</p>

  <p>"Olafsen'e birinci subayı olarak hizmet ettiğim için adamın yargılarına büyük saygım var. Onun sorunu Kopenhag'daki bürokratlardan açık bir talimat almamış olmasıydı."</p>

  <p>"Benim gibi bürokratlardan mı?"</p>

  <p>Kaptan gergin bir şekilde gülümsedi. "Ben emirleri yerine getiriyorum. Üstlerim sizin donanma-bölümü gözlemcisi olarak gemiye geleceğinizi söylediler. İşte buradasınız."</p>

  <p>"Sizin yerinizde olsam gemimde bir bürokrat istemezdim. Ama sizi temin ederim emirlerinizin yerine kendiminkileri koyma yetkim yok. Kuşkusuz gördüklerimi rapor edeceğim, ama eğer bu görev bir fiyaskoya dönüşürse ikimizin kellesinin de gideceğini size hatırlatmak isterim."</p>

  <p>Kaptan, Becker Erikssoria ayak bastığında onun hakkında ne düşüneceğini bilmiyordu. Adam kısa boylu ve esmerdi; iri, nemli gözleri ve uzun burnuyla üzgün bir karabatak kuşuna benziyordu. Öte yandan Petersen bütün Danimarkalı erkeklerin kalıbına uyuyordu. Uzun boylu, köşeli çeneli ve sarışındı.</p>

  <p>"Sizi gemiye almaya pek istekli değildim," dedi kaptan. "Ama bu konuyla ilgilenen tez canlılar işlerin kontrolden çıkmasına neden olabilirlerdi. Hükümetten biriyle görüşme fırsatını hoş karşıladım."</p>

  <p>Becker, kaptana teşekkür edip, "Bu balinalara eziyet ederek öldürme konusunda ne düşünüyorsunuz?"</p>

  <p>Kaptan omuz silkti. "Adada bir sürü arkadaşım var. Eski alışkanlıklarından vazgeçmek yerine ölmeyi tercih ediyorlar. Onları kendileri yapan şey olduğunu söylüyorlar bunun. Ben de duygularına saygı duyuyorum. Ya siz?"</p>

  <p>"Ben bir Kopenhaglıyım. Bu balina işi bana büyük ziyan gibi geliyor. Ama burda riske atılan pek çok şey var. Hükümet adalıların isteklerine saygı duyuyor, ama boykot balıkçılara zarar veriyor. Faroelilerin geçim kaynaklarını kaybedip devletin koruması altına girmelerini istemiyoruz. Bu çok pahalı olur. Petrol şirketleri bu balina avı yüzünden petrol kuyusu açmayı geciktirmeye ikna olurlarsa ülkenin kaybedeceği gelir kaynağından söz etmiyorum bile."</p>

  <p>"Bu durumun bir ahlak oyunu olduğunun farkındayım. Bütün aktörler rollerini çok iyi biliyorlar. Adalılar bu işkenceyle öldürmeyi DN'ne meydan okumak ve parlamentonun onların endişelerinin farkına varmasını sağlamak için düzenledi. Ryan da aynı şekilde hiçbir şeyin önünde durmasına izin vermeyeceğini oldukça yüksek sesle söylüyor."</p>

  <p>"Ya siz, Kaptan Petersen, siz rolünüzü biliyor musunuz?"</p>

  <p>“Elbette. Yalnızca bu dramanın nasıl sona ereceğini bilmiyorum.”</p>

  <p>Becker yanıt olarak homurdandı.</p>

  <p>"Sizi temin etmeme izin verin," dedi kaptan. "Faroe Polisi'ne arka planda kalma emri verildi. Hiçbir koşulda silah kullanmayacağım. Benim aldığım emir, adalıları tehlikeden korumak yönünde. Bunun nasıl yapılacağı konusunda sağduyuma güvenebilirim. Eğer Sea Sentinel küçük tekneleri tehlikeye sokacak kadar yaklaşırsa SS gemisini kenara itme yetkisine sahibim. Lütfen izin verin, Bay Becker. Perdenin açılmak üzere olduğunu görüyorum."</p>

  <p>Balıkçı tekneleri birkaç limandan okyanusun hareketli bölümüne doğru ilerliyordu. Hızla giderken pruvaları havaya kalkmış, alçak dalgaların üstünde zıplıyorlardı. Kılavuz balina sürüsünün parlak siyah sırtlarının yüzeye çıktığı noktada toplanıyorlardı.</p>

  <p>Sea Sentinel de balinalara doğru gidiyordu. Petersen dümencisine emirler verdi. Kruvazör bekleme konumundan çıktı.</p>

  <p>Becker, Petersen'ın sarf ettiği sözleri düşünüyordu.</p>

  <p>"Söyleyin kaptan, 'kenara itmek' ne zaman mahmuzlamaya dönüşür?"</p>

  <p>"Ben ne zaman istersem."</p>

  <p>"İkisi arasında ince bir çizgi yok mu?"</p>

  <p>Petersen dümencisine hızını artırıp doğruca Sea Sentinel’in üzerine sürmesini emretti. Sonra Becker'a dönüp haşin bir şekilde güldü.</p>

  <p>"Bunu öğrenmeye gidiyoruz."</p>
</body>
</html>
