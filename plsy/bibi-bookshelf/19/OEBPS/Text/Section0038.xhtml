<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_35" style="margin-bottom:0cm;margin-bottom:.0001pt;text-align:justify"><a name="_Toc356509014">34</a></h2>

  <p>Austin, Zavala, Ben Nighthawk ve iki Basklıyı taşıyan Eurocopter, Navarra'nın helikopter pistinden havalanıp yatın üzerinde geniş bir daire çizdi. Birkaç dakika sonra SeaCobra havada daireler çizen helikoptere katıldı. Yan yana uçan helikopterler batıya, öğleden sonra güneşine doğru yola çıktılar.</p>

  <p>Austin pilotun yanında oturduğu koltuktan, birkaç yüz metre uzakta Eurocopter'a eşlik eden SeaCobrdnın ölümcül siluetini açıkça görebiliyordu. Savaş helikopteri küçük bir şehri yerle bir edecek kadar cephane taşıyordu. Austin hayal kurmuyordu. Oceanus kolayca yenilebilecek bir hedef olmayacaktı.</p>

  <p>Yüz yirmi beş millik bir hızla ilerleyen helikopterler kayalık bir sahil şeridinden geçip denizi geride bıraktılar. Artık sık ağaçlarla kaplı bir ormanın üzerinden geçiyorlardı. Birbirlerine yakın ilerliyor ve görülmemek için ağaçların tepesinden fazla yükselmiyorlardı. Austin, Bowen'in mermilerini kontrol etti, sonra arkasına yaslanıp gözlerini kapadı, planını zihninde tekrarladı.</p>

  <p>Zavala şakayla karışık her şeyi uydurmakla suçluyordu Austin'i. Bu suçlamada biraz gerçek payı vardı. Austin planlarının bir yere kadar gidebileceğini biliyordu. Suda ve çevresinde yetiştiği için görüşü denizci deneyimlerle boyanmıştı. Bu görevin kötü havada tekne kullanmak gibi olduğunu biliyordu; işler ters gittiğinde gerçekten ters giderdi. İyi bir denizci izleyeceği yolu iyi bilmeli ve su boşaltma kovasını el altında tutmalıydı.</p>

  <p>ADBT ilkesine yürekten inanıyordu. Aptallık Derecesinde Basit Tut. Esas amaçları Ben'in ailesini ve arkadaşlarını kurtarmak olduğuna göre SeaCobra öylece alçalıp gördüğü her şeyi havaya uçuramazdı. Austin cerrahi darbe diye bir şey olmadığını biliyordu. Helikopterin cephanesi idareli kullanılmalıydı, böylece korkunç kapasitesi nötrleştirilebilirdi. Austin kaşlarını çatıp fanatik salak</p>

  <p>Marcus Ryan'ın kendisini içine soktuğu zor durumu düşündü. Therri Weld'e olan düşkünlüğünün kararlarını gölgelemesini istemiyordu.</p>

  <p>Eurocopter hız kesip ormanın üstünde asılı durdu. Austin'in arkasında Zavala ve Aguirrez kardeşlerle oturan Ben pilota inmesini işaret ediyordu. Pilot başını iki yana sallayıp inecek bir yer olmadığında ısrar etti.</p>

  <p>Pablo camdan dışarı baktı. "Kızılderiliye güveniyor musunuz?"</p>

  <p>Austin iniş bölgesini kontrol etti. Görüş açısı kısıtlıydı ve alçalan güneşte yeşillik dışında bir şey göremiyordu. Artık Ben'in arka bahçesindeydiler. "Burası onun ülkesi, benim değil."</p>

  <p>Pablo başıyla onaylayıp bağırarak pilota İspanyolca bir şeyler söyledi. Adam kendi kendine bir şeyler mırıldanıp öteki helikoptere iniş planlarını bildirdi. SeaCobra yanlarından ayrılıp ormanın üzerinde gidip gelmeye başladı. Kızılötesi dedektörleriyle civarda gezinen biri olup olmadığını beden ısısından anlamaya çalışıyordu. Herhangi bir insan olmadığını tespit edince iniş iznini verdi.</p>

  <p>Eurocopter ormana doğru alçaldı. Ben hariç hiç kimse pervanelerin güçlü ağaç gövdelerine çarpıp parçalandığını duyduğuna şaşırmazdı. Ama duydukları tek ses ince dalların çatırtıyla kırılması ve helikopterin paten demirlerinin yere değerken çıkardığı tok sesti. Ben'in keskin gözleri diğerlerinin görmediğini görmüş, sık orman gibi görünen şeyin aslında aşırı büyümüş çalılar olduğunu anlamıştı. SeaCobra da yakınlara bir yere indi.</p>

  <p>Austin tuttuğu nefesini bırakıp Zavala'yla birlikte aşağıya atladı. Aguirrez kardeşler de tam arkalarındaydılar. Kızılötesi taramaya rağmen ellerinde tabancalarıyla çömelerek savaş pozisyonu almışlardı. Pervaneler durunca öyle yoğun bir sessizlik oldu ki üzerlerini bir örtü kaplamış gibi hissettiler. Ben helikopterden inip hazır tutulan makinelilere baktı.</p>

  <p>"Burada kimseyi bulamazsınız," dedi. "Çocukluğumdan beri kullanılmaz burası. Şurada, ağaçların arasında bir nehir var." Alacakaranlıkta belli belirsiz görünen derme çatma binaları işaret ediyordu. "Şunlar işçi yatakhaneleri ve değirmen. Kötü şans getiren bir yer. Babam orada bir sürü kaza geçirdiklerini söylerdi. Nehrin aşağı kısmında, kütükleri pazara daha hızlı götürebilecekleri bir kamp kurdular."</p>

  <p>Austin'in aklında daha dünyevi şeyler vardı. "Işık azalıyor. Kıpırdasak iyi olacak."</p>

  <p>Sırt çantalarını yüklenip iki gruba ayrıldılar. NUMA görevlileri, Nighthawk ve Aguirrez saldırı grubunu oluşturuyordu. Kaslı Basklılar gizli yürütülen görevlere yabancı olmadıklarını gösteren bir güven havasıyla yürüyorlardı.</p>

  <p>Yine ağır silahlarla kuşatılmış olan pilotlar destek sağlamak için geride bekleyeceklerdi. Ben ormanda yolu göstermek için öne geçti ve ağaçların arasına girer girmez alacakaranlıktan zifiri karanlığa geçtiler. Sıranın sonundaki hariç her adamın elinde bir halojen fener vardı. Ormanın içinde bir orman perisi gibi hızla ve sessizce yürüyen Ben'i takip ediyorlardı. Çam iğneleriyle yumuşak halıda kâh normal hızda yürüyerek, kâh koşar gibi hızlanarak birkaç mil yol aldılar. Ben sonunda durmalarını söyledi. Yorgunluktan nefes nefese, yüzlerinden terler akarak durdular.</p>

  <p>Ben başını yana eğip etrafı dinledi. Az sonra, "Bir milden az kaldı," dedi.</p>

  <p>Zavala tüfeğini omzundan indirdi. "Barutumuzun kuru olduğundan emin olma zamanı."</p>

  <p>"Nöbetçiler için endişelenmeyin. Hepsi göl tarafında. Kimse bu taraftan gelmemizi beklemez."</p>

  <p>"Neden?" diye sordu Zavala.</p>

  <p>"Göreceksiniz. Benim önüme geçmemeye dikkat edin." Nighthawk bunları söyledikten sonra tek kelime bile etmeden yola koyuldu. On dakika sonra yavaşlayarak normal yürüyüş hızında gitmeye başladı. Dikkatle yürümelerini uyarıp grubu aniden durdurdu. Bir uçurumun kenarındaydılar. Austin fenerini dik yamaca, sonra aşağıda hızla akan suya tuttu. Işık çok daha aşağıdaki suya ulaşmadı bile.</p>

  <p>"Bu tarafta neden hiç nöbetçi olmadığını anladım galiba," dedi Zavala. "Yanlış bir hareketle Grand Canyon'ın kuzey ucunda bulabiliriz kendimizi."</p>

  <p>"Buraya Ölü Adamın Uçuşu deniyor," dedi Ben. "İsim vermek söz konusu olduğunda buradaki insanlar o kadar orijinal değildir."</p>

  <p>Ama ne söylemek istedikleri açıkça anlaşılıyor, dedi Austin.</p>

  <p>Zavala sağına soluna baktı. "Bu küçük uçurumun etrafından dolaşabilir miyiz?"</p>

  <p>"Sık ormanda on mil daha gitmemiz gerek," dedi Ben. "Burası en dar noktası. Göl buradan yarım mil uzakta."</p>

  <p>"Bir Indiana Jones filminde uçurumu görünmeyen bir köprüden geçtiklerini hatırlıyorum," dedi Zavala.</p>

  <p>"İste bulursun," dedi Austin, sırtındaki çantayı indirip bir gözü açtı ve bir makara naylon iple dört tırnaklı küçük bir kanca çıkardı.</p>

  <p>Zavala'nın gözleri irileşti. "Beni hep şaşırtıyorsun, amigo. Ben de yanımda tirbuşonu da olan İsveç ordu çakısı getirdiğim için kendimi hazırlıklı sayıyordum. Eminim senin o küçük çantanda iyi bir şişe şarap da vardır."</p>

  <p>Austin bir palanga ve iniş takımları çıkardı. "Sen bana iyi izci rozeti vermeden önce itiraf etmeliyim ki Ben kale duvarlarına tır-m anmadan önce bu uçurumdan geçmek zorunda olduğumuzu söylemişti."</p>

  <p>Herkesten kendisine yer açmasını istedi. Kıyıya tehlikeli bir şekilde yaklaşıp dört tırnaklı kancayı başının üstünde çevirip fırlattı. İlk deneme kısa gelip uçurumun duvarına çarptı. Diğer atışlarda kanca karşı tarafa çarptı, ama toprağa tutunmadı. Dördüncü atışta kanca kayaların arasındaki yarığa takıldı. Austin ipin diğer ucunu bir ağaca bağlayıp kancanın dayanıp dayanmayacağını görmek için ağırlığıyla sınadı. Sonra palanga ve iniş takımlarını ipe bağladı, derin bir nefes alıp kendini boşluğa bıraktı.</p>

  <p>Karşı tarafa varana kadar Mach 2'de hareket ediyormuş gibi göründü. Bir grup çalı inişini yumuşattı. Zavala geri çekme halatını kullanarak palangayı geri çekti, Austin'in sırt çantasını bağlayıp gönderdi. Takımların geri kalanı da aynı şekilde gönderildikten sonra Zavala ve Ben, en son da Basklı kardeşler geçişi yaptı.</p>

  <p>Paketlerini toplayıp ormanda ilerlemeye devam ettiler. Az sonra bir çingene kampındaki gibi ağaçların arasına yayılmış ışıkları gördüler. Makinelerin boğuk seslerini duyabiliyorlardı.</p>

  <p>Ben onları durdurdu. "Artık nöbetçiler için endişe edebilirsiniz."</p>

  <p>Zavala ve Basklılar tüfeklerini omuzlarından indirdiler, Austin belindeki kılıfın kapağını açtı. Kompleksin uydu fotoğrafını inceleyerek kubbe olmasa da bölgenin yapısını anlamaya çalışmıştı. Ben de boşlukları doldurmasına yardımcı olmuştu.</p>

  <p>Zeplin hangarı gölden kısa bir mesafedeydi. Etrafı ormanın içine gizlenmiş daha küçük binaları birbirine bağlayan asfaltlı yollarla kuşatılmıştı. Ben'den kendisini kubbeyi gördüğü yere götürmesini istedi. Ötekiler beklerken kızılderili ormanda yolu göstererek, ayak bileği boyundaki yoğunluğu fazla olmayan ışıklarla aydınlatılmış asfalt yolun ucuna kadar getirdi onu. Ortalığın boş olduğunu görerek diğerleri de hızla asfalt yolu geçip bir başka ağaçlık bölgeye girdiler.</p>

  <p>Bir ara Ben durup bir uyurgezer gibi elini kaldırdı ve yollarını kapatan ağaçlara doğru gitmeye başladı. Tekrar durup Austin'e aynı şeyi yapmasını söyledi. Austin kollarını uzatarak ilerlemeye başladı. Elleri ağaç gövdelerine dokunmak üzereydi, ama avuçları sert kabuklar yerine pürüzsüz, soğuk bir yüzeye dokundu. Kulağınıd ayayınca alçak sesli bir uğultu duydu. Geri çekilince yine ağaçları gördü. Uyarlaçlı kamuflajın geleceği çok parlak, diye düşündü.</p>

  <p>Ben'le birlikte hızla geri dönüp diğerlerine katıldılar. Austin dış binaları araştırmalarını önerdi. On beş dakika içinde yeniden toplanacaklardı.</p>

  <p>"Yakalanırsak ne olacak?" diye sordu Pablo tereddütle.</p>

  <p>"Eğer yapabilirseniz sizi gören herkesi sessizce etkisiz hale getirin," dedi Austin. "Eğer bunu yapamazsanız kıyamet kopacak demektir, o zaman geldiğimiz yoldan geri kaçın."</p>

  <p>"Ya ben?" diye sordu Ben.</p>

  <p>"Bizi buraya getirerek yeterince iş yaptın. Artık biraz dinlen."</p>

  <p>"Ailem güvende olana kadar dinlenemem."</p>

  <p>Austin ailesini bulmayı istediği için Ben'i suçlayamazdı. "Arkamdan gel, benden uzaklaşma." Bowen'ını çekip ötekiler karanlığa karışana kadar bekledi. Sonra Ben'e kendisini takip etmesini işaret etti. Hızlanmak için ormanın sağladığı gizliliği feda ederek yol boyu yürümeye başladılar.</p>

  <p>Göl tarafından gelen faaliyeti duyabiliyorlardı, ama yol açıktı. Kısa süre sonra uzun, alçak bir binaya geldiler. Kapıda nöbetçi yoktu.</p>

  <p>"Deneyelim mi?" diye sordu Austin, Ben'e. İçeri girdiler. Bina yalnızca bir depoydu. İçeriyi hızla inceleyip randevu yerine geri döndüler. Birkaç dakika sonra Zavala göründü.</p>

  <p>Depoyu araştırdık, dedi Austin. "Sen bir şey bulabildin mi?"</p>

  <p>"Keşke bulmasaydım," dedi Zavala. "Ölene kadar balık ve patates kızartması yemeye tövbe ettim. Galiba Frankeştayn balığının madenini buldum."</p>

  <p>Araştırdığı binada gördüğü garip, deforme yaratıkları tarif etti. Zavala'nın doğal sükûnetini bozmak zordu, ama balık tanklarındaki başkalaşım geçirmiş canavarlardan etkilendiği açıktı. "İlk örnekleri gördün galiba," dedi Austin.</p>

  <p>Ormanda yumuşak bir hışırtı duyunca sustu. Ama gelen Pablo'ydu. Garaja benzer boş bir yer bulduğunu söyledi. İçeride insanların yaşadığını gösteren şeyler, yiyecek kırıntıları, lapa kovaları veb attaniyeler görmüştü. Austin'e çenesinin kasılmasına neden olan bir şey uzattı. Oyuncak bir bebekti bu.</p>

  <p>Diego'nun gelmesini beklemeye başladılar. Geldiğinde neden geciktiğini anladılar. İki büklüm olmuş omuzlarında ağır bir yük taşıyordu. Doğrulunca bilinçsiz bir nöbetçi yere düştü. "Yolumuza çıkan herkesi etkisiz hale getirmemizi söylemiştin, ama bu domuz canlıyken daha çok işimize yarayabilir."</p>

  <p>"Nereden buldun onu?"</p>

  <p>"Nöbetçilerin barakasındaydı. İçeride bir veya iki ranza vardı. Bu da şekerleme yapıyordu."</p>

  <p>"Bahse girerim işteyken son uykusu olacak bu," dedi Austin. Dizüstü çöküp fenerini adamın yüzüne tuttu. Çıkık elmacık kemikleri ve geniş ağzı onu daha önce gördüğü nöbetçilerden ayrılmaz kılıyordu, yaralı alnı hariç. Austin ayağa kalkıp matarasının ağzını açtı. Bir yudum alıp nöbetçinin yüzüne döktü. Adam kıpırdandı, gözkapakları oynaştı. Yüzüne doğrultulmuş namluyu görünce gözleri irileşti.</p>

  <p>"Esirler nerede?" diye sordu Austin. Ne istediğini anlayabilmesi için bebeği yüzüne doğru tuttu.</p>

  <p>Adamın dudakları neşesiz bir gülümsemeyle aralandı, koyu renk gözleri körüklenmiş kömür közleri gibi parladı. Anlaşılmaz bir dilde bir şeyler söyledi. Diego ikna kabiliyetini kullanarak çizmesini adamın kasıklarına indirdi, namluyu alev alev yanan gözlerinin ortasına bastırdı. Adamın yüzündeki gülümseme yok oldu, ama Austin nöbetçinin bir fanatik olduğunu ve bütün tehdit ve acılara dayanabileceğini anladı.</p>

  <p>Diego bir yere ulaşamayacağını anlayınca kendi etrafında dönüp ayağını adamın yüzüne indirdi, silahını kasıklarına dayadı.</p>

  <p>"İngilizce konuş," dedi silahı biraz daha bastırarak.</p>

  <p>Adam zorlukla nefes aldı. "Gölde," dedi. "Gölde."</p>

  <p>Diego gülümsedi. "Bir domuz bile cojone'lerini korumak ister."</p>

  <p>Tabancayı kaldırdı, çevirip kabzasını indirdi. Mide bulandırıcı tok bir ses duyuldu ve adamın başı hâlâ Austin'in elinde olan bebeğinki gibi bir yana düştü.</p>

  <p>Austin irkildi, ama nöbetçi için herhangi bir üzüntü duymadı. Esirlerin başına gelebilecek kötü şeylerin olasılığı onu daha fazla ilgilendiriyordu. "Tatlı rüyalar," dedi omuz silkerek.</p>

  <p>"Yolu göster," dedi Pablo.</p>

  <p>"Sayımız biraz az olduğu için yedek kuvvet çağırmanın zamanı geldi," dedi Zavala.</p>

  <p>Belindeki telsizi çıkarıp SeaCobra pilotuna bir mil uzakta havada beklemesini emretti. Austin bebeği gömleğinin içine soktu. Sonra peşinde diğerleriyle birlikte göle doğru yürümeye başladı. Bebeği sahibine ulaştırmaya kararlıydı.</p>
</body>
</html>
