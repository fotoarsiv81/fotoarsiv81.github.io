<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_24" style="margin-bottom:0cm;margin-bottom:.0001pt;text-align:justify"><a name="_Toc356509003">23</a></h2>

  <p>Ryan'ın buluşmayı önerdiği yer NUMA merkezinden yalnızca birkaç dakika uzaktaydı. Austin arabasıyla George Washington Parkway'i boyunca ilerleyip Theodore Roosevelt Island işaretinin olduğu yere geldi. Arabasını park ettikten sonra Küçük Nehir adlı su kanalının üstündeki köprüyü geçti, etrafını alçak bankların çevrelediği geniş bir meydan olan Roosevelt Anıtı'na giden yolu takip etti. Ryan sırtı başkanın bronz heykeline dönük durmuş Austin'i bekliyordu.</p>

  <p>Austin'i görünce el salladı. "Geldiğin için teşekkürler, Kurt."</p>

  <p>Ryan dönüp heykele baktı. Roosevelt bacaklarını açmış, yumruğunu havaya kaldırmıştı. "Şu Yaşlı Teddy beni bu delice işin içine soktu. Milyonlarca hektarlık alanı federal koruma altına aldı, tehlike altındaki kuşları tüy avcılarından kurtardı ve Grand Canyon'ı ulusalp ark haline getirdi. Halkın iyiliği için hareket ettiğini düşündüğünde yasaların sınırlarını zorlamaktan korkmazdı. Yaptığım iş konusunda ne zaman kuşku duysam gözünü aşağıdaki şişko kedilere dikmiş bu adamı düşünürüm."</p>

  <p>Austin Ryan'ın bir fotoğraf için poz verdiğini düşünmeden edemiyordu. "Senin bir şey konusunda kuşku duyduğunu düşünmek olanaksız, Marcus."</p>

  <p>"Oh ediyorum, inan bana. Özellikle de kendime biçtiğim görevi düşününce. Dünyanın okyanuslarını ve içinde yaşayan yaratıkları korumak."</p>

  <p>"Mitolojiyi doğru hatırlıyorsam, deniz-tanrılığı işi son birkaç bin yıldır dolu."</p>

  <p>Ryan suçlu bir çocuk gibi güldü. "Evet, galiba zaman zaman tanrıymışım gibi konuşuyorum. Ama mitoloji bize aynı zamanda tanrıların kendilerini bu pozisyonlara atadıklarını da söylüyor."</p>

  <p>"NUMA'daki işimi kaybedersem bunu hatırlayacağım. Therri benimle önemli bir konuda konuşmak istediğini söyledi."</p>

  <p>"Evet," dedi Ryan, Austin'in omzunun gerisine bakarak. "İşte o da geliyor."</p>

  <p>Therri, Austin'in yirmili yaşlarında olduğunu tahmin ettiği genç bir adamla meydanı geçiyordu. Adamın kızılımsı kahverengi teni, geniş bir yüzü ve çıkık elmacık kemikleri vardı.</p>

  <p>"Seni yeniden görmek çok güzel, Kurt," dedi Therri elini uzatarak. Diğer adamların önündeki tavırları tam bir iş havasındaydı, ama gözleri Austin'e Kopenhag'daki öpücüğü unutmadığını söylüyordu; en azından Austin böyle söylediklerini umuyordu. "Bu Ben Nighthawk. Ben ofisimizde araştırma asistanıdır."</p>

  <p>Ryan bir kenara geçmelerini önerdi. Yanlarından geçen turistlerin konuşmalarını duyamayacaklarından emin olduktan sonra hemen söze girdi. "Ben Oceanus'la ilgili önemli bir bilgiyi ortaya çıkardı."</p>

  <p>Ryan'ın baş işaretiyle genç kızılderili anlatmaya başladı.</p>

  <p>"Kuzey Kanada'daki küçük bir kasabada doğdum. Oldukça uzaklardaki küçük bir gölün kıyısında ve çok sessiz bir köydür. Birkaç ay önce annem birilerinin gölün karşısına çok büyük toprakp arçaları getirdiğini söyleyen bir mektup yazdı. Büyük bir şirket olduğunu düşünüyordu. Üniversiteden mezun olduktan sonra Kanada'daki doğal yaşamın aşırı gelişimine karşı çalışmayı umuyordum, bu yüzden annem onların gece gündüz bir şeyler inşa ettiklerini söyleyince çok ilgilendim. Her saat helikopterler ve yüzer uçaklar gelip gidiyormuş. Anneme bana sürekli bilgi vermesini söyledim ve en son yaklaşık iki hafta önce haber aldım ondan. Çok endişeliydi."</p>

  <p>"Ne konuda?" diye sordu Austin.</p>

  <p>"Söylemedi, yalnızca gölün karşısındaki inşaatla ilgiliymiş. Endişeye kapılıp bakmak için oraya gittim, ama... ailem gitmişti."</p>

  <p>"Ortadan kaybolduklarını mı söylüyorsun?" dedi Austin.</p>

  <p>Nighthawk başıyla onayladı. "Köydeki herkes yok olmuştu."</p>

  <p>Kanada çok büyük bir yer, Ben. Köyün tam olarak neredeydi?</p>

  <p>Nighthawk Ryan'a baktı. "Acele etme, Kurt," dedi Ryan. "Bay Austin'e sonra neler olduğunu anlat, Ben."</p>

  <p>Ailemi aramaya gittim, diye devam etti Nighthawk. "Gölün karşı kıyısında esir olarak tutulduklarını gördüm. Siyahlı adamlark öyümdeki adamları zorla çalıştırıyordu, büyük bir binanın etrafındaki araziyi temizliyorlardı."</p>

  <p>"Kim olduklarını biliyor musun?"</p>

  <p>"Onları hiç görmedim. Siyah üniformalar giymişlerdi." Cesaret bulmak için Ryan'a baktı, sonra devam etti. "Bu delilik, ama oraya gittiğimizde... "</p>

  <p>"Biz kim?"</p>

  <p>Ryan, "Benden sonra gelen adam, Josh Green, Ben'le birlikte gitti. Ne kadar garip görünse de Bay Austin'e her şeyi anlatmaktan çekinme, Ben."</p>

  <p>Nighthawk omuz silkti. "Tamam, o zaman. Oraya ilk vardığımızda ormandan başka bir şey görmedik, ama sonra bir açıklığa geldik. Birdenbire büyük bir bina ortaya çıktı." Austin'in ona inanmayarak bir kahkaha patlatmasını bekledi.</p>

  <p>Austin mavi-yeşil gözlerini ayırmadan bakıyordu Ben'e. "Devam et," dedi ifadesiz bir yüzle.</p>

  <p>"Ağaçların yerine dev bir kubbe vardı karşımızda. Josh ve ben bunun çok büyük bir Eskimo evine benzediğini düşündük, ama yüz kez daha büyüktü. Biz seyrederken kubbenin tepesi böyle açıldı." Ellerini kapalı bir midye kabuğu şekline getirdi. "Meğer bir zeplin hangarıymış."</p>

  <p>"Goodyear zeplini gibi bir şey mi?" diye sordu Austin.</p>

  <p>Nighthawk dudaklarını büzüp düşündü. "I-ııh. Daha büyük ve daha uzun. Daha çok roket gemisi gibi. Üzerinde adı bile vardı. Nietzsche."</p>

  <p>"Alman filozof gibi mi?"</p>

  <p>"Sanırım. O şeyin hangara inişini seyrettik, sonra tepesi kapandı ve bir grup adam dışarı çıktı. Kuzenim çalışan işçilerin arasındaydı. Kaçmaya çalıştı, ama o piç kurularından biri onu vurdu." Nighthawk'in sesi titremeye başladı.</p>

  <p>Ryan elini Ben'in omzuna koydu. "Şimdilik bu kadar yeter, Ben."</p>

  <p>Austin, "Yardım etmek isterim, ama ayrıntılara ihtiyacım var," dedi.</p>

  <p>"Sana memnuniyetle bilgi veririz, ama bunun bir karşılığı olacak," dedi Ryan.</p>

  <p>Austin bir kaşını kaldırdı. "Bugün üzerimde hiç bozuk yok, Marcus."</p>

  <p>"Parayla ilgilenmiyoruz. Oceanus'u devirmek için NUMA ve DN'nin birlikte çalışmasını istiyoruz. Biz sizle bilgiyi paylaşalım. Siz bizi görevlere katın."</p>

  <p>Austin dişlerini göstererek sırıttı. "Deniz kuvvetlerini arasan daha iyi olur, Ryan. NUMA kendini bilgi toplamaya adamış bilimsel bir kuruluş. Askeri bir organizasyon değil."</p>

  <p>"Hadi, Kurt, ikiyüzlülük ediyorsun," dedi Ryan bilmiş bilmiş gülerek. "NUMA'daki işini araştırdık. Başında bulunduğun şu Özel Görevler Ekibi çok zorlu davalarla ilgilenmiş. Kötü adamları kafalarına bilimsel tezlerle vurarak durdurmadınız herhalde."</p>

  <p>"İltifat ediyorsun, Marcus. Ortak bir göreve izin verme yetkisi bana ait değil. Daha yukarıdakilerle konuşmak gerek."</p>

  <p>Ryan bu yanıtı evet olarak aldı. "Kabul edeceğini biliyordum," dedi zafer kazanmış gibi. "Çok teşekkür ederim."</p>

  <p>"Teşekkürü kendine sakla. Şeflerle konuşmak gibi bir niyetim yok."</p>

  <p>"Neden?"</p>

  <p>"NUMA, DN gibi bir organizasyonla çalışarak şöhretini tehlikeye atmış olur. Öte yandan NUMA'nın yasallık şemsiyesi altına girerek Nöbetçilere halk desteği sağlamış olursunuz. Özür dilerim. Tek taraflı bir anlaşma bu."</p>

  <p>Ryan saçlarını geriye itti. "Sana her şeyi anlatmadık, Kurt. Bu işte benim de kişisel riskim var. Yalnızca Ben'in kuzeni değil, Josh Green de öldürüldü."</p>

  <p>"Bu benim hatam," dedi Ben. "Ben açığa çıktım, beni durdurmaya çalıştı. Onu vurdular."</p>

  <p>"Senin yerinde olsa herkesin yapacağı şeyi yaptın," dedi Ryan. "Josh cesur bir adamdı."</p>

  <p>"Şu anda iki cinayetten söz ediyorsunuz," dedi Austin. "Bunu polise bildirdiniz mi?"</p>

  <p>"Hayır. Bu işle kendimiz uğraşmak istiyoruz. Ve kararını değiştirmene yardım edecek bir şey daha var. Ben'in gölünün etrafındaki arazinin sahibini öğrendik. Bir kamış şirketinin arazisiymiş... şirket Oceanus tarafından kurulmuş."</p>

  <p>"Bundan emin misin?"</p>

  <p>"Kesinlikle. Bu işte bizimle misin?"</p>

  <p>Austin başını iki yana salladı. "Altı patlarınızı kuşanıp yola çıkmadan önce size neyle karşı karşıya olduğunuzu hatırlatmama izin verin. Oceanus'un parası ve dünya çapında bağlantıları var. Ve gördüğünüz gibi soğukkanlılıkla cinayet işlemekten çekinmiyor. Sizi ve DN'nden içeri sokacağınız herkesi bir sinek gibi ezerler. Ben'in kuzeni ve arkadaşın öldürüldüğü için üzgünüm, ama bu yalnızca söylediklerimin doğruluğunu kanıtlıyor. Kendi insanlarını da aynı tehlikeye atmış olacaksın." Therri'yi işaret ediyordu.</p>

  <p>"Çevre için her türlü riske girmeye hazırlar," dedi Ryan. "Belli ki NUMA umursamıyor bile."</p>

  <p>"Dur bakalım Marcus," dedi Therri. Austin'in çenesinin kasıldığını görmüştü. "Kurt haklı. Belki biraz taviz verebiliriz. DN, NUMA'yla perde gerisinde çalışabilir."</p>

  <p>"Gerçek bir avukat gibi konuştun," dedi Austin.</p>

  <p>Therri, Austin'den böyle bir tersleme beklemiyordu. "Bu da ne demek?" diye sordu soğuk bir sesle.</p>

  <p>"Galiba bu işin balinalarla, ayı balıklarıyla, ölü arkadaşlarla pek ilgisi yok; daha çok arkadaşınızın egosuyla ilgili." Ryan'a döndü. "Sea SentineFi kaybettiğin için hâlâ kızgınsın. O senin gurur ve sevinç kaynağındı. Haber kameralarının önünde kurbanı oynayacaktın, ama Danimarkalılar suçlamaları geri çekip seni ülkelerinden kovarak senden önce davrandılar."</p>

  <p>"Bu doğru değil," dedi Therri. "Marcus..."</p>

  <p>Ryan elini sallayarak onu susturdu. "Nefesini tüketme. Belli ki Kurt iyi gün dostuymuş."</p>

  <p>"Hiç dostun olmamasından iyidir," dedi Austin. Roosevelt heykelini işaret etti. "Belki geri gidip bu adamın yaşam öyküsünü tekrar okusan iyi olur. Ötekilerin de boynunu uzatmasını istemedi. Kuzenin ve Josh Green için üzgünüm, Ben. Seni yeniden görmek güzeldi, Therri."</p>

  <p>Austin, Ryan'ın kendini büyük gösterme çabalarından bıkmıştı. Nighthawk'in hikâyesini duyduğunda umutlanmıştı, ama olası ipucuna karşı kapıyı kapadığı için Ryan'a kızgındı. Patikadan geri dönerken arkasında ayak sesleri duydu. Therri anıttan beri onu takip ediyordu. Ona yetişip kolundan hafifçe tuttu. "Kurt, lütfen, bu konuyu düşün. Ryan'ın yardımına ihtiyacı var."</p>

  <p>"Bunu görebiliyorum. Ama şartlarını kabul edemem."</p>

  <p>"Anlaşabiliriz," diye yalvardı.</p>

  <p>"Eğer sen ve Ben NUMA'nın yardımını istiyorsanız Ryan'dan kurtulmalısınız."</p>

  <p>"Bunu yapamam," dedi, güzel gözlerinin gücünü ortaya koyarak.</p>

  <p>"Bence yapabilirsin," dedi Austin, aynı şekilde yoğun bakışlarıyla karşılık vererek.</p>

  <p>Kahretsin, Austin, dedi sinirlenerek. "İnatçı piçin tekisin sen."</p>

  <p>Austin güldü. "Bu benimle yemeğe çıkmayacağın anlamına mı geliyor?"</p>

  <p>Therri'nin yüzü öfkeyle karardı, sonra topuklarının üstünde dönüp patikada geri gitmeye başladı. Köşede gözden kaybolana kadar Austin onu seyretti. Başını iki yana salladı. NUMA için yaptığım şu fedakârlığa bak, diye düşündü. Park yerine doğru yürürken ağaçların arasından biri karşısına çıktı. Ben Nighthawk'tı.</p>

  <p>Kaçmak için bir bahane uydurdum, dedi Nighthawk nefes nefese. "Marcus'a tuvalete gitmem gerektiğini söyledim. Sizinle konuşmam lazım. DN'yle işbirliğine yanaşmadığınız için sizi suçlayamam. Halkın ilgisi Marcus'un başını döndürüyor. Kendisinin Wyatt Earp olduğunu sanıyor. Ama ben o adamların kuzenimi ve Josh Green'i öldürdüğünü gördüm. Ona neyle karşı karşıya olduğunu söylemeye çalıştım, ama dinlemiyor. DN işe karışırsa ailem ölmüş demektir."</p>

  <p>"Nerede olduklarını söyle, elimden geleni yaparım."</p>

  <p>“Açıklaması zor. Size bir harita çizmem gerek. Oh, kahretsin...”</p>

  <p>Ryan yüzünde öfkeli bir ifadeyle onlara doğru geliyordu. "Beni ara," dedi Austin.</p>

  <p>Ben başıyla onaylayıp Ryan'ın yanına gitti. Hararetli bir tartışmaya giriştiler. Sonra Ryan kolunu Ben'in omzuna atıp anıta doğru döndürdü. Sonra arkasını dönüp bir kez daha kötü kötü Austin'e baktı. Austin kem bakışlara aldırmadı, omuz silkip arabasına doğru yürüdü.</p>

  <p>Yirmi dakika sonra Austin, Independence Bulvarı'ndaki Hava ve Uzay Müzesi'ne girdi. Asansörle üçüncü kata çıkıp kütüphaneye döndü. Orada bir odadan çıkan kırışık takım elbiseli bir adamla karşılaştı.</p>

  <p>"Kurt Austin, hem de ben hayattayken!" dedi adam.</p>

  <p>"Sana rastlayıp rastlamayacağımı merak ediyordum, Mac."</p>

  <p>"Beni burada bulma şansın her zaman yüksektir. Neredeyse bu duvarların arasında yaşıyorum ben. NUMA'nın gururu nasıl bugünlerde?"</p>

  <p>"İyi. Smithsonian'ın St. Julien Perlmutter'e yanıtı nasıl?"</p>

  <p>MacDougal gevrek gevrek güldü. Seyrek kum rengi saçlı, zayıf yüzüne hâkim olan atmaca burunlu, ince uzun bir adam, şişko Perlmutter'in fiziksel karşıtıydı. Ama karın bölgesindeki eksiği, Perlmutter'in deniz konusundaki bilgisine eşit havacılık tarihine dair ansiklopedik bilgisiyle kapatıyordu.</p>

  <p>"St. Julien'in, tarih dünyasında benden çok daha fazla ağırlığı var," dedi gri gözleri parlayarak. "Seni Arşiv Birimi'nin bu az oksijenli atmosferine getiren, ne?"</p>

  <p>"Eski bir zeplin üzerinde araştırma yapıyorum. Kütüphanede bir şey bulurum diye umuyordum."</p>

  <p>"Arşivlere gitmemiz gerek. Bir toplantıya gidiyordum, ama yolda konuşabiliriz."</p>

  <p>"Nietzsche adlı zeplinden söz edildiğine rastladın mı hiç?" diye sordu Austin.</p>

  <p>"Oh, tabi. Yalnızca bir zeplin o adı taşıyordu, 1935'te gizli kutup keşfi sırasında kaybolmuştu."</p>

  <p>"Onu biliyorsun o halde?"</p>

  <p>Adam başıyla onayladı. "Almanların gizli bir görevle Kuzey Kutbu'na bir zeplin gönderdikleri söylentileri vardı. Eğer başarılı olursa Müttefiklerin gözünü korkutacak ve propaganda savaşında Alman Kültür'üne övgüler yağdıracaktı. Almanlar bunu inkâr ettiler, ama en büyük iki öncü zeplinin, Heinrich Braun ve Herman Lutz'un ortadan kayboluşunu açıklayamadılar. Savaş başladı ve hikâyeler unutuldu gitti."</p>

  <p>"Hepsi bu mu?"</p>

  <p>"Oh hayır. Savaştan sonra bulunan belgeler, uçuşun Graf Zeppelin'e benzer bir zeplinle gerçekleştiğini gösteriyordu. Zeplin kutba yaklaşırken bir telsiz mesajı göndermiş. Buzun üstünde ilginç bir şeye rastlamışlar."</p>

  <p>"Ne olduğunu söylememişler mi?"</p>

  <p>"Hayır. Bazı insanlar bunun uydurma olduğuna inanıyor. Belki Josef Goebbels'in uydurduğu bir şeydir bu."</p>

  <p>"Ama sen hikâyelere inanıyorsun."</p>

  <p>"Anlatılanlar mümkün. O teknolojiye sahiptiler."</p>

  <p>"Zepline ne olmuş olabilir?"</p>

  <p>"Bir sürü olasılık var. Makine arızası. Ani bir fırtına. Buz. İnsan hatası. Graf Zeppelin oldukça başarılı bir gemiydi, ama aşırı şartlarda çalışmasından söz ediyoruz. Başka zeplinler de aynı kaderi paylaştı. Bir buzdağına çarpmış olabilir, yüzlerce mil uzağa sürüklenip buz eriyince denize gömülmüş olabilir." Birden yüzü aydınlandı. "Bak, bana denizin dibinde onun izine rastladığını söyleme!"</p>

  <p>"Ne yazık ki öyle bir şey söyleyemeyeceğim. Birisi ondan söz etti... ve bilimsel merakım üstün geldi."</p>

  <p>"Ne demek istediğini çok iyi biliyorum." Bir kapının önünde durdu. "Toplantım burada. Yine gel, konuşuruz."</p>

  <p>"Gelirim. Yardımın için teşekkürler."</p>

  <p>Austin, Mac'ın kendisini daha fazla zorlamamasına memnun olmuştu. Eski dostları karşısında kaçamak konuşmak istemezdi.</p>

  <p>MacDougal'ın eli kapı tokmağında durdu. "Kuzey Kutbu'ndan söz etmen çok garip. Tesadüfe bak, bu akşam Eskimo kültürü ve sanatıyla ilgili bir serginin açılış resepsiyonu var. 'Donmuş Kuzeyin Halkı' ya da öyle bir şey. Köpeklerin çektiği kızak yarışları, falan filan."</p>

  <p>"Washington'da kızak yarışları mı?"</p>

  <p>"Bana da garip geldi, ama öyle görünüyor. Neden gelip kendin görmüyorsun?"</p>

  <p>"Bunu yapabilirim."</p>

  <p>Austin müzeden ayrılırken bilgi alabileceği bankoda durup serginin broşürünü aldı. Serginin adı Donmuş Kuzeyin insanlaraydı. Açılış gecesi resepsiyonuna katılım davetiye gerektiriyordu. Broşürü incelerken sponsorun adını görünce kalakaldı: Oceanus.</p>

  <p>Broşürü cebine atıp ofisine gitti. Birkaç telefondan sonra davetiye bulmayı başardı ve Gunn'a vereceği rapor üzerinde biraz daha çalıştıktan sonra üzerini değişmek için eve gitti. Oturma odası kütüphane birleşimindeki kitaplığın önünden geçerken parmaklarını raflara güzelce dizilmiş ciltlere sürdü. Aristoteles, Dante ve Locke onunla konuşuyor gibiydi.</p>

  <p>Austin'in büyük filozoflara olan düşkünlüğü üniversite yıllarına ve düşünce-kışkırtıcı profesörünün etkisine dayanıyordu. Daha sonraları felsefe başını biraz işten alıp insan ruhunun karanlık unsurlarına ışık tutmasına yardımcı olmuştu. Görevleri sırasında Austin adam öldürmüş ve yaralamıştı. Görev, adalet ve kendini koruma hissi, onu sakat kalmaktan ve belki daha tehlikeli olan kendinden kuşku duymasından korumuştu. Ama Austin yüreği nasır tutmuş bir adam değildi. Felsefe ona hareketlerinin doğruluğunu incelediğinde takip edeceği ahlaki pusulayı sağlıyordu.</p>

  <p>Kalın bir kitap alıp müzik setinin düğmesine bastı. John Coltrane'in saksofonunun akıcı notaları odayı doldururken verandaya çıkıp sandalyeye oturdu. Sayfaları tararken MacDougal Nietzsche adından söz ettiğinden beri düşündüğü sözü buldu.</p>

  <p>Canavarlarla savaşan kişi, bu süreçte bir canavar haline gelmemelidir. Ve siz derin bir boşluğa bakarken boşluk da size bakar.</p>

  <p>Birkaç dakika gözleri daldı. O derin boşluğu görüp görmediğini, daha da önemlisi boşluğun kendisine bakıp bakmadığını merak etti. Sonra kitabı kapatıp rafa geri koydu, resepsiyon için giyinmeye gitti.</p>
</body>
</html>
