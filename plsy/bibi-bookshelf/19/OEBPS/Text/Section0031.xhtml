<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_28" style="margin-bottom:0cm;margin-bottom:.0001pt;text-align:justify"><a name="_Toc356509007">27</a></h2>

  <p>St. Julien Perlmutter geniş Georgetown vagon evine girdi. Bel vermiş raflardan düşüp uzun sözcük nehirleri gibi akıp her odayı dolduran eski ve yeni yüzlerce ciltlik kitaba takdirle baktı.</p>

  <p>Böylesine görünüşte karmaşayla karşılaşan sıradan bir insan oradan hemen kaçardı. Gözleri bir yığından diğerine giderken dudaklarına mutlu bir gülümseme oturmuştu. Tarihi gemilerle ilgili en geniş edebi koleksiyon olduğu kabul edilen bu yığındaki kitapların isimlerini ezberden söyleyebilir, hatta bazı sayfaları olduğu gibi tekrarlayabilirdi.</p>

  <p>Trans-atlantik uçuşun zorluğu yüzünden açlıktan ölüyordu. Uçakta iri gövdesi için yer bulması sorun olmamıştı; iki koltuk birden alıyordu o kadar. Ama birinci sınıfın yemek sunumları bile Perl-m utter'a göre kiliselerde verilen jambon ve fasulye yemeğine eşdeğerdi. Sıcağı takip eden bir füze gibi mutfağa yöneldi ve hizmetçisinin alışveriş talimatlarını yerine getirdiğini görüp memnun oldu.</p>

  <p>Daha saat erken olmasına rağmen kısa süre sonra, Provençale usulü kuzu dolması ve patatesi basit, ama iyi bir Bordo şarabıyla birlikte yemeye başladı. Böylece biraz güçlendikten sonra lale biçimindeki dudaklarını ve muhteşem gri sakalını peçeteyle sildi. Tam o sırada telefon çaldı.</p>

  <p>"Kurt!" dedi hattaki sesi tanıyarak. "Geri döndüğümü nereden bildin?"</p>

  <p>"CNN'de İtalya'da makarna kalmadığı haberi veriliyordu. Doğru dürüst bir yemek için eve geleceğini düşündüm."</p>

  <p>Hayır, diye kükredi Perlmutter. "Aslında, kendini bir şey sanan genç arsızlar tarafından telefonda alaya uğramak için geri döndüm."</p>

  <p>"Sesin iyi bir ruh hali içinde olduğunu gösteriyor, St. Julien. İyi bir yolculuk oldu galiba."</p>

  <p>"İyiydi ve ben de İtalya'daki bütün makarnaları yemiş gibi hissediyorum kendimi. Ama kendi bölgeme geri dönmek güzel."</p>

  <p>Benim tarih sorum hakkında ne bulduğunu merak ediyorum.</p>

  <p>"Bugün seni arayacaktım. İlginç şeyler buldum. Uğrayabilir misin? Sana kahve yaparım ve bulduklarım hakkında konuşuruz."</p>

  <p>"Beş dakika içinde oradayım. Tesadüfen George town'dan geçiyordum."</p>

  <p>Austin gelince Perlmutter iki büyük fincan kahve servisi yaptı. Austin'e yer açmak için bir sandalyenin üstündeki kitap yığınlarını kenara itti. Kendisi oturmak için de aşırı büyüklükteki kanepenin üzerini boşalttı.</p>

  <p>Perlmutter kahvesini yudumladı. "Evet, şimdi işimize bakalım... Sen beni Floransa'dan aradıktan sonra Roland kutsal emanetleriyle ilgili sorunu ev sahibim Senyor Nocci'yle konuştum. Martinez adlı bir adam tarafından Medici Papazı'na gönderilen bir mektupta gördüğü bir ifadeyi hatırladı. Martinez özellikle Basklılara uygulanan İspanyol Engizisyonu'nun fanatik taraftarıymış.</p>

  <p>Bay Nocci beni Laurentian Kütüphanesi'nin müdür yardımcısıyla tanıştırdı. Kadın benim için Martinez'in Diego Aguirrez'e zehir saçtığı yazıyı buldu."</p>

  <p>"Aguirrez benim tanıştığım Balthazar'ın dedesinin dedesi. İyi iş çıkarmışsın."</p>

  <p>Perlmutter gülümsedi. "Bu daha başlangıç. Martinez açıkça Aguirrez'in Roland'ın kılıcı ve borusuna sahip olduğunu, onları geri almak için onu 'dünyanın öbür ucuna kadar' takip edeceğini söylüyor."</p>

  <p>Austin alçak sesle bir ıslık çaldı. "Bu da Roland'ın kutsal emanetlerinin gerçek olduğunu ve Aguirrez ailesinin elinde bulunduğunu gösteriyor."</p>

  <p>"Kutsal emanetlerin Diego'nun elinde olduğu dedikodularını doğruluyor gibi görünüyor."</p>

  <p>Perlmutter dosyayı uzattı. "Bu Venedik Devlet Arşivleri'ndeki el yazmasının bir kopyası. Donanma müzesinde savaş kadırgalarıyla ilgili bir dosyada bulundu."</p>

  <p>Austin ilk sayfadaki başlığı okudu. "Bir Deniz Adamının Temize Çıkışı." İlk sayfadaki tarih 1520'ydi. İspanyol Engizisyonu'nun hizmetindeki gönülsüz asker, her zaman Majestelerinin savunmasında olan ve böylece suçlandığı kötü davranışların doğru olmadığını kanıtlayan ve herkesi katil İspanyollara asla güvenmemeye karşı uyaran mütevazı denizci Richard Blackthorne'un hikâyesi.</p>

  <p>Austin başını kaldırıp Perlmutter'a baktı. "Blackthorne'un bitmek bilmeyen cümle ustası olduğu kesin, ama bunun Roland ve uzun zaman önce ölmüş Aguirrez'le ne ilgisi var?"</p>

  <p>"Çok ilgisi var, dostum. Hem de çok." Kahve fincanının dibine baktı. "Hazır ayaktayken kahvemi doldurur musun? Yolculuğun verdiği yorgunluk yüzünden çok halsiz hissediyorum kendimi. Kendine de bir tane al."</p>

  <p>Austin'in kalkma niyeti yoktu, ama yine de kalkıp kahveleri doldurdu. Perlmutter'in en iyi yerken ve içerken düşündüğünü biliyordu.</p>

  <p>Perlmutter kahvesini yudumlarken sanki parmaklarıyla okuyormuş gibi elini dolaştırdı el yazması belgenin üzerinde. "Bunu bol boli nceleyebilirsin, ama ben sana kısa bir özet vereyim. Belli ki Blackthorne'un nefret edilen İspanyollarla gönüllü olarak çalıştığı dedikodularıyla karşı karşıya kalmış ve bu yanlış anlamayı düzeltmek istemiş."</p>

  <p>"Bu, girişte gayet net ve açık bir şekilde ifade edilmiş."</p>

  <p>"Blackthorne adına sürülen bu leke yüzünden endişelenmiş. Sussex'deki saygıdeğer bir tüccar ailenin çocuğuymuş. Gençken denizlere açılmış ve kamarotluktan Akdeniz'de sefer yapan bir ticaret gemisinin kaptanlığına kadar yükselmiş. Ancak Barbar korsanlar tarafından esir alınıp bir Cezayir kadırgasına kürekçi olarak verilmiş. Kadırga batınca Cenevizliler tarafından kurtarılıp İspanyollara teslim edilmiş."</p>

  <p>"Cenevizliler tarafından kurtarılmamayı hatırlat bana."</p>

  <p>"Blackthorne belalı biriymiş. Engizisyon sistemine göre her İngiliz sapıktı ve tutuklama, işkence ve idama mahkûmdu. İngiliz ve Danimarkalı denizciler tutuklanma korkusu yüzünden İspanyol limanlarından uzak duruyorlardı. Kral James İncil'iyle ya da sapıklıko larak görülen eski bir klasikle yakalanırsan kelimenin tam anlamıyla kızartılıyordun."</p>

  <p>Austin önündeki dosyaya baktı. "Ya Blackthorne hayatta kaldı ya da anılarını hayaletler yazdı."</p>

  <p>"Kaptan Blackthorne'umuz dokuz canlıydı. İspanyolların elinden bir kez kaçmış, ama tekrar yakalanmış. Sonunda karanlık hücresinden alınıp mahkemeye çıkarılmış. Savcı ona kader düşmanı ve kendi ifadesiyle 'başka yakışıksız isimler'le hitap etmiş. Ölüme mahkum edilmiş ve yakılmak üzere kazıklara giderken kader El Brasero olarak beklenmedik bir şekilde müdahalede bulunmuş."</p>

  <p>"Falls Church'deki Meksika restoranının adı değil mi bu?"</p>

  <p>"Yanlış adama soruyorsun. Aynı cümlede geçen 'Meksika' ve 'restoran' sözcüklerini "askeri istihbarat' kadar birbirine zıt görüyorum. El Brasero İspanyolcada 'mangal' anlamına gelir. Sapkınları yakma hevesi yüzünden daha önce sözünü ettiğimiz Martinez'e verilen takma isimdi."</p>

  <p>"Barbekü partisine davet edilecek türden biri değil yani."</p>

  <p>"Hayır, ama Blackthorne'un kurtarıcısı o olmuş. İngiliz Blackthorne becerikliliği ve İspanyolca konuşma yeteneğiyle Martinez'i etkilemiş, ama en önemlisi savaş kadırgalarını ve yelkenli gemileri tanıyormuş."</p>

  <p>"Bu da Martinez'in Aguirrez'i yakalamak için neler yapabileceğini, bir mahkûmu bile serbest bırakabileceğini gösteriyor."</p>

  <p>"Oh evet. Yazılarından biliyoruz ki, Roland kutsal emanetlerine sahip olmakla ve onları vatandaşlarını İspanyollara karşı toplamak amacıyla kullanmakla suçlandığı için Aguirrez'in gerçekten tehlikeli olduğunu sanmış. Aguirrez gemisiyle kaçtığında Martinez peşine düşmüş. 1515'te Fransa sahili açıklarında Aguirrez'in yelkenlisine yetiştiklerinde Bresaro'nun öndeki kadırgası Blackthorne'un komutasındaymış. Aguirrez rüzgârsızlıktan hareketsiz kalmasına rağmen iki kadırgayı batırıp Martinez'i kaçırmayı başarmış."</p>

  <p>"Diego'yu tanıdıkça daha çok seviyorum."</p>

  <p>Perlmutter başıyla onayladı. "Stratejisi mükemmelmiş. Bu savaşı, hazırladığım klasik deniz savaşları koleksiyonuma katmak istiyorum. Ne yazık ki Brasero'nun, Aguirrez'in Kuzey Amerika yolunda okyanusu geçmeden önce mutlaka Faroe Adaları'nda dinlendiğini bilen bir muhbiri varmış."</p>

  <p>Austin sandalyesinde öne doğru eğilip mırıldandı. "Skaalshavn."</p>

  <p>"Orayı biliyor musun?"</p>

  <p>"Birkaç gün önce oradaydım."</p>

  <p>"Ben orayı tanıdığımı söyleyemem."</p>

  <p>"Seni suçlayamam, çok uzakta kalmış bir yer. Doğal korunaklı limanıyla küçük güzel bir balıkçı köyü. Yakınlarında ilginç mağaralar var."</p>

  <p>"Mağaralar mı?" Mavi gözleri heyecanla dans ediyordu.</p>

  <p>"Çok geniş mağaralar ağı. Onları gördüm. Duvarlardaki çizimlerden antik zamanlara kadar uzanan bir süre boyunca zaman zaman kullanıldığını söyleyebilirim. Basklılar veya diğerleri yüzlerce, belki binlerce yıl boyunca kullanmış olabilirler orayı."</p>

  <p>"Blackthorne hikâyesinde mağaralardan söz ediyor. Aslında hikâyesine aracı oluyor bu mağaralar."</p>

  <p>"Ne bakımdan?"</p>

  <p>"Aguirrez takipçilerinden kolayca kaçabilir ve Brasero'nun kendisini hiç bulamayacağı Kuzey Amerika'ya gidebilirdi. Basklılar o günlerde yalnızca Atlantik'i geçme cesareti gösteren denizcilerdi. Ama Diego Brasero'nun ailesinin peşine düşeceğini biliyordu. Ve kutsal emanetleri Amerika'ya kaçırsa bile Avrupa'ya geri döndüğünde Brasero'nun kendisini bekliyor olacağını biliyordu."</p>

  <p>"Belki de en temel nedeni benimsedi," dedi Austin. "Hayatını mahveden ve servetini çalan adamdan intikam almak istiyordu."</p>

  <p>"Hayır, burada sana katılmıyorum. Brasero da başladığı işi bitirmede bir o kadar kararlı bir insandı. Kadırgadan Diego'nun yelkenlisinin iki katı kadar olan bir savaş gemisine geçti. Komutayı Blackthorne'a verdi. Gemi Basklıların işini çabucak bitiriverecek silahlarla doluydu. Ama Diego daha önceki karşılaşmalarından dolayı Brasero'nun gemisindeki muhbirden haberdar olduğu için yelkenliyi tedbirli bir şekilde mağaralardan uzaklaştırdı. Bir avuç adamını Brasero tarafından görülecek şekilde kıyıya yerleştirdi. Martinezs andallarını yola çıkardığında adamlar mağaralara kaçıp takipçilerini oraya çektiler."</p>

  <p>"Bir tuzak kokusu alıyorum."</p>

  <p>"Senin burnun Martinez'den daha iyi. Büyük olasılıkla Diego ve tayfasını kazıklarda yakarken ne kadar eğleneceğiyle meşguldü kafası."</p>

  <p>"O mağara bir labirent sistemi. Tuzak kurmak için mükemmel bir yer."</p>

  <p>"O halde duyduklarına şaşırmayacaksın. İki koldan gerçekleştirilen bir stratejiydi. Yelkenli, savaş gemisinin üstüne gidip birkaç top atışıyla zayıf tayfasını korkutup kaçırdı. Sonra gemiye binip kontrolü ele aldılar. Bu arada Diego tuzağını başlattı. Geminin toplarından birini mağaraya getirtmişti ve saldırıyı tamamlamak için kullandı. Perlmutter savaşı yeniden yaşıyormuş gibi tombul yumruğunu havaya kaldırdı. "Brasero usta bir kılıç ustasıydı, ama Aguirrez daha iyiydi. Onu öldürmek yerine Brasero'nun ateşini sonsuza dek söndürmek için onunla oynadı."</p>

  <p>"Bütün bunlar olurken Blackthorne neredeydi?"</p>

  <p>"Brasero'nun adamlarından biri Diego'ya ateş etmek istedi. Blackthorne onu öldürdü. Diego adamlarından Blackthorne'u getirmelerini istedi. İngiliz adam hikâyesini anlattı. Diego'nun savaş gemisini idare edecek becerikli bir kaptana ihtiyacı vardı, bu yüzden bir anlaşma yaptı. Blackthorne geminin komutasını alacak ve Diego'nun adamlarını güvenle evlerine götürecekti. Blackthorne'un hikâyesine göre, birkaç hafta sonra ödülüyle birlikte Thames'teydi."</p>

  <p>"Roland kutsal emanetlerine ne oldu?"</p>

  <p>"Blackthorne bundan hiç söz etmiyor. Onun anlattıklarına göre, Diego yanında kalacak küçük bir gönüllü grubu istemiş, diğerlerini Blackthorne'la birlikte eve göndermiş. Diego'nun artık topçulara değil, becerikli denizcilere ihtiyacı varmış. Brasero'nun ölmüş olmasına rağmen Engizisyon hayatta kaldığı sürece emanetlerin güvende olmayacağını biliyordu. Bu yüzden batıya gitti ve bir daha ondan hiç haber alınmadı. Denizin çözülmemiş bir esrarı daha."</p>

  <p>"Belki de değildir," dedi Austin. Perlmutter'a zeplin kazasıyla ilgili haber kupürünü uzattı.</p>

  <p>Perlmutter haberi okuyup başını kaldırdı. "Bu 'nesneler' kutsal emanetler olabilir."</p>

  <p>"Benim düşüncelerim de bu yönde. Bu da emanetlerin Oceanus'un elinde olduğunu gösterir."</p>

  <p>"Oceanus onları teslim eder mi?"</p>

  <p>Austin, Oceanus'un haydutlarıyla kavgalarını düşündü. "Bu pek mümkün değil," dedi esefle gülerek.</p>

  <p>Perlmutter birbirine kenetlediği parmaklarının arasından Austin'e baktı. "Bu kahramanlık destanında gözün gördüğünden çok daha fazlası var gibi."</p>

  <p>"Hem de çok daha fazlası ve yeni bir fincan kahveyle sana bütün kanlı ayrıntıları anlatabilirim." Austin fincanını kaldırdı. "Hazır ayaktayken koca oğlan kahvemi bir daha doldurur musun? Kendine de al."</p>
</body>
</html>
