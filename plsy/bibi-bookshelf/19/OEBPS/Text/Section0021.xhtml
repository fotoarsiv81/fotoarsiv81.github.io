<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_18" style="margin-bottom:0cm;margin-bottom:.0001pt;text-align:justify"><a name="_Toc356508997">17</a></h2>

  <p>Kötü bir şey olacakmış hissi Jorgensen'in ofisinden parlak Danimarka güneşine çıktıktan sonra bile Austin'in peşini bırakmadı. Taksiyle otele geri dönerken birkaç kez arka camdan dışarı bakarken yakaladı kendisini. Sonunda vazgeçip arkasına yaslanarak yolculuğun tadını çıkarmaya çalıştı. Eğer tehlike peşindeyse bile onca trafiğin arasında onu göremezdi.</p>

  <p>Austin yeni giysilerini almak için mağazaya uğradı. Güzelce bağlanmış paketleri odasına götürüp Therri'yi aradı. Saat 5.30'du. "Odam seninkinin bir kat altında. Yemeğimizi neşe içinde şarkı söyleyerek beklediğini duyabiliyorum."</p>

  <p>"O halde dans ettiğimi de duyuyor olmalısın."</p>

  <p>"Çekiciliğimin kadınları bu kadar etkilemesi çok şaşırtıcı," dedi Austin. "Lobide buluşuruz. Birbirine tesadüfen rastlayan eski âşıklarmışız gibi yapabilirsin."</p>

  <p>"Sen şaşırtıcı bir romantiksin, Bay Austin."</p>

  <p>"Bana daha kötü adlar takanlar da oldu. Yakamdaki kırmızı karanfilden tanıyabilirsin beni."</p>

  <p>Asansörün kapıları açıldığında Therri sahneye çıkarmış gibi asansörden indi ve Austin dahil civardaki bütün erkeklerin dikkatini çekti. Therri lobiden geçerken Austin gözlerini ondan alamıyordu. Therri'nin kestane rengi saçları, beline ve bacaklarına oturan, ayak bileklerine kadar inen beyaz elbisesinin ince askılarına dokunuyordu.</p>

  <p>Sıcak gülümsemesi Therri'nin de eşinin görünüşünü onayladığı anlaşılıyordu. Güvercin grisi, Avrupa tarzı kruvaze ceketi belinde hafifçe daralıp Austin'in omuzlarını askeri üniforma gibi vurguluyordu. Mavi gömleği ve mavi ipek mendili bronz tenine, gri mavi gözlerine ve soluk saçlarına dikkat çekiyordu. Yakasına kırmızı bir karanfil takılmıştı.</p>

  <p>Therri'nin uzattığı elini hafifçe öptü. "Ne hoş bir sürpriz," dedi Therri üst sınıf İngiliz aksanıyla. "Seni şeyden beri görmedim..."</p>

  <p>"Biarritz. Yoksa Casablanca'mıydı?"</p>

  <p>Therri elini alnına koyarak, "Oh, kim bilebilir ki? Zaman içinde bir yer diğeriyle karışıyor, sence de öyle değil mi?" dedi.</p>

  <p>Austin kulağına yanaşıp, "Marakeş her zaman bizim olacak," diye fısıldadı.</p>

  <p>Kol kola girerek birbirlerini sanki yıllardır tanıyorlarmış gibi dışarı çıktılar. Kalabalık meydanı geçip oyuncakları ve eğlencesiyle tanınan on dokuzuncu yüzyıla ait ünlü eğlence parkı Tivoli'ye doğru yürüdüler. Neon ışıklarıyla parlayan hareketli park tiyatro, müzik ve senfoni müziğinin tadını çıkaran ziyaretçilerle doluydu. Birkaç dakika halk dansları topluluğunu seyrettiler. Therri açık terası olan bir restoranda yemeyi önerdi. Dönme dolaba bakan bir masaya oturdular. Austin mönüyü alıp, "Sen restoranı seçtiğine göre bir sakıncası yoksa ben de yemek seçimini yapacağım," dedi.</p>

  <p>"Kesinlikle. Hayatımı smorrebrod sandviçleriyle sürdürüyorum."</p>

  <p>Garson gelince Austin aperatif olarak minik fiyord karidesleri ısmarladı. Ana yemek olarak kendisi için flaekesteg, yani lahanayla servis yapılan domuz rostosu, Therri için morbradbof, mantar sosuna yatırılmış domuz filetosu ısmarladı. İçki olarak şarap yerine Carlsberg birası sipariş etti.</p>

  <p>Siparişi çok becerikli bir şekilde verdin, dedi Therri hayranlıkla.</p>

  <p>"Hile yaptım. Bir NUMA görevi için Kopenhag'a son gelişimde bu restoranda yemiştim."</p>

  <p>"Zekice."</p>

  <p>Şerefe kadeh kaldırıp soğuk, canlandırıcı biralarını yudumladılar. Karidesler geldi. Therri ilk lokmadan sonra zevkten gözlerini kapadı. "Bu harika. "</p>

  <p>"Balık pişirmenin sırrı, lezzet vericinin gizli tadı boğmasına asla izin vermemektir. Bu misket limonu ve taze biberle tatlandırılmış."</p>

  <p>"Teşekkür listeme eklenecek bir şey daha."</p>

  <p>"Keyifli ruh halin yiyeceğe bağlı olamaz. Becker'la görüşmen iyi gitti galiba."</p>

  <p>"Arkadaşın Becker aslında oldukça sevimliydi. Senden nasıl övgüyle bahsediyor bilemezsin. Sentinel de çektiğin fotoğraflara da bayıldı. Israrım üzerine Sea Sentinelı onlar da kontrol ettiler ve senin dediğin gibi sabote edildiğini buldular. Bir anlaşmaya vardık. Marcus'a karşı yaptıkları suçlamaları geri çekmeyi kabul ettiler."</p>

  <p>"Tebrikler. Şartsız şurtsuz mu?"</p>

  <p>"Hiç olur mu? Şartın daniskası söz konusu. DN'yle ilişkili herkes, sen dahil, kırk sekiz saat içinde Danimarka'yı terk etmiş olacak. Yarın Concorde'da yerlerimiz ayrıldı."</p>

  <p>"Concorde mu? Seyahat söz konusu olunca DN hiçbir masraftan kaçınmıyor, öyle değil mi?"</p>

  <p>Therri omuz silkti. "Okyanuslar korunduğu sürece DN'ne milyonlar akıtan insanlar buna aldırmıyor gibi."</p>

  <p>"Seyahat bütçesinden gözlerini ayırmayan cimrilere bu cümleyi tekrarlayacağım. Ben 8000 metre yükseklikte kauçuğa dönmüş tavuk yerken sen Kinkaid'de öğle yemeği yiyor olacaksın. Becker'ın başka hangi şartları öne sürdüğünü anlat."</p>

  <p>"Danimarka topraklarında hiçbir basın konferansına izin yok. Sea SentineFi kurtarma girişimi olmayacak. Danimarka'ya bir daha ayak basmanızın tek yolu konuk işçi olarak gizlice girmek. Tekrar ediyorum, bütün yaptıkların için sana nasıl teşekkür edeceğimi bilmiyorum."</p>

  <p>"Her şeyin bir bedeli vardır. Oceanus hakkında bana bütün bildiklerini anlat."</p>

  <p>"Elbette, memnuniyetle. Son görüşmemizde söylediğim gibi, Oceanus balık ürünleri ve nakliyesiyle uğraşan çokuluslu bir şirket. Dünyanın her yerinde balık tekneleri filoları ve nakliye araçları işletiyor."</p>

  <p>"Düzinelerce şirketin tanımı olabilir bu," dedi Austin gülümseyerek. "Neden bir şey gizlediğin hissine kapılıyorum?"</p>

  <p>Therri şok geçiriyor gibiydi. "Bu o kadar açık mı?"</p>

  <p>"Yalnızca gerçeğin bir kısmını söylemenin kendilerini kurtaracağını düşünenlerle uğraşmaya alışık olanlar için."</p>

  <p>Therri kaşlarını çatarak, "Bunu hak ettim," dedi. "Eski bir avukatlık alışkanlığı. Biz avukatlar bazı şeyleri saklı tutmayı severiz. DN sana çok şey borçlu. Ne bilmek istiyorsun?"</p>

  <p>"Başlangıç olarak, şirketin sahibinin kim olduğunu."</p>

  <p>"DN de aynı soruyu kendi kendine soruyor. Birbirine bağlı gölge şirketler yığını bulduk, kâğıt üstü şirketleri ve karanlık tröstler. Bir isim durmadan karşımıza çıkıyor: Toonook."</p>

  <p>"Hah, bu bana çocukken gördüğüm bir filmi hatırlattı. Nanook of the North adlı bir belgesel. Adam Eskimo mu?"</p>

  <p>"Benim tahminim bu yönde. Doğrulayamıyoruz, ama o yönü işaret eden bazı ayrıntılı kanıtlar bulduk. Bu inanılmaz boyutlarda araştırma gerekti. Kanada vatandaşı olduğunu ve yüzünü gizlemeyi çok iyi becerdiğini öğrendik. Onun hakkında söyleyebileceklerim bu kadar. Ve bütün gerçek bu."</p>

  <p>Austin başıyla onaylayıp üzerine ateş açan esmer nöbetçileri düşündü. "Oceanus'a geri dönelim. En başta nesi DN'nin dikkatini çekti?"</p>

  <p>"Bizim Faroe boykotumuza aldırmayan birkaç şirketten biriydi. Balık çiftliklerinin bir çevrecilik konusu olduğunun farkındaydık, ama şirketin operasyonlarını gizlemeye çalışması Marcus'un dikkatini çekti. Faroe'daki balık çiftliği konusunda bilgi aldıktan sonra spotları Oceanus'a çevirirse bir şeyler çıkarabileceğini düşündü."</p>

  <p>"Okyanusun dibinde Marcus'un haklı olduğunu kanıtlayan iki gemi yatıyor."</p>

  <p>"Sana bir şey sormama izin ver," dedi Therri ona dik dik bakarak. "Oceanus hakkında bana söylemediğin ne biliyorsun?"</p>

  <p>"Adil bir soru. Sen Bay Becker'la görüşürken ben Faroe'deki balık çiftliğine burnumu soktum."</p>

  <p>"Bir şey öğrendin mi?"</p>

  <p>Austin göğsündeki yaranın sızladığını hissetti. "İnsanların işlerine burunlarını sokmalarından hoşlanmadıklarını öğrendim. Sana ve arkadaşlarına onlardan uzak durmanızı tavsiye ederim."</p>

  <p>"Şimdi kaçak güreşen kim?"</p>

  <p>Austin yalnızca gülümsedi. Therri'ye güvenmeyi istese de DN'ne ve liderine karşı sadakatinin derecesini bilmiyordu. "Başını beladan uzak tutmaya yetecek kadar şey söyledim."</p>

  <p>"Bana minicik bir bilgi kırıntısı vermenin yalnızca merakımı artıracağını biliyorsun."</p>

  <p>"Merakın kediyi öldürdüğünü unutma. Senin de aynı kaderle karşılaşmanı istemem."</p>

  <p>"Uyarın için teşekkürler." Çekici bir şekilde gülümsedi.</p>

  <p>"Bir şey değil. Belki bu sohbete Washington'a döndüğümüzde devam edebiliriz."</p>

  <p>"Lobisinde tesadüfen karşılaşabileceğimiz çok sayıda otel biliyorum. İş konuşmayacağımıza dair bir anlaşma yapabiliriz."</p>

  <p>"Şimdiden başlayalım." Austin garsona işaret ederek iki Peter Heering kiraz likörü istedi.</p>

  <p>"Neden konuşmak istersin o halde?" diye sordu Therri.</p>

  <p>"Bana DN'nden söz et."</p>

  <p>"Bu iş sayılır."</p>

  <p>Tamam, sana özel bir soru sorayım. Nöbetçilerle nasıl tanıştın?</p>

  <p>"Kader," dedi gülümseyerek. "Balina âşığı olmadan önce ağaç âşığıydım. Kaderim doğduğum anda tayin edilmişti. Benimkiler adımı Henry David'e bakarak Thoreau koymuşlar."</p>

  <p>"Therri'nin nereden geldiğini merak ediyordum."</p>

  <p>"Henry adını koymadıkları için şanslıyım galiba. Daha bu sözün anlamı bile bilinmediği zamanlarda babam çevreci bir eylemciydi. Annem köle ve konyakla zengin olan eski bir Yanki ailesinin kızıydı. Harvard Hukuk Fakültesi'nden mezun olduğum zaman ailenin suç işlerine girmem bekleniyordu. Sıra bende. NUMA'ya nasıl girdin?"</p>

  <p>Austin, Therri'ye kariyerini kısaca anlattı.</p>

  <p>"Hayat hikâyende açıklanamaz bir boşluk var," dedi Therri.</p>

  <p>"Sen fazla uyanıksın. O dönemde CIA için çalışıyordum. Soğuk Savaş sona erdikten sonra benim bölümüm dağıldı. Sana bundan fazlasını söyleyemem."</p>

  <p>"Tamam. Bu gizemli hava çekiciliğine katkıda bulunuyor."</p>

  <p>Austin kolay bir topu yakalamak üzere olan dış saha oyuncusu olduğunu hissetti. Therri sohbeti biraz daha samimi bir seviyeye çekmişti ve o da aynı şekilde yanıt vermeye hazırlanırken Therri'nin omzunun üstünden geriye baktığını fark etti. Dönüp bakınca Marcus Ryan'ın masalarına doğru geldiğini gördü.</p>

  <p>"Therri!" dedi Ryan, jön gülümsemesiyle. "Ne hoş bir sürpriz."</p>

  <p>"Merhaba Marcus. Kurt Austin'i Törshavn'daki duruşmadan hatırlıyorsundur."</p>

  <p>"Elbette! O koca fiyasko sırasında bir tek Bay Austin tarafsız ifade verdi."</p>

  <p>"Neden bize katılmıyorsun, Marcus?" dedi Therri. "Senin için bir sakıncası yok, değil mi Kurt?"</p>

  <p>Austin için çok sakıncası vardı. Karşılaşma çok sahte kokuyordu, ama oyunun nedenini merak ediyordu. Sandalyeyi işaret edip Ryan'la el sıkıştı. Adam şaşırtıcı şekilde sert tokalaşıyordu.</p>

  <p>"Yalnızca bir dakika," dedi Ryan. "Yemeğinizi bölmek istemem, ama Bay Austin'e DN'ne yardım ettiği için teşekkür etme fırsatı bulduğuma sevindim."</p>

  <p>"Teşekkürünüzün hedefi yanlış. Bunu DN'ne yardım etmek için yapmadım. Bayan Weld'e kişisel bir iyilikti. Geminize yakından bakmam için beni ikna eden o."</p>

  <p>Onun ikna ediciliğine direnebilecek fazla insan tanımıyorum. Övgüyü hak ediyor. Yine de deniz yaratıklarına büyük hizmet ettiniz.</p>

  <p>"Çiçekleri boş verin, Bay Ryan. Therri'ye sabotaj kanıtlarını verdim, çünkü yapılması gereken şey buydu, yoksa sizin davanıza inandığımdan değil."</p>

  <p>O halde o çarpışmada bir sorumluluğum olmadığım biliyorsunuz.</p>

  <p>"Gerilimi bilerek artırdığınızı, televizyon kameralarına çıkmanızı sağlayacak bir şey olmasını umut ettiğinizi biliyorum."</p>

  <p>"Umutsuz zamanlar umutsuz önlemler gerektirir. NUMA hakkında bildiklerime göre sizin organizasyonunuz da amaçlarına ulaşmak için alışılmadık yöntemler kullanmıyor değil."</p>

  <p>"Arada büyük fark var. Amiral Sandecker'a kadar her birimiz eylemlerimizin sorumluluğunu taşırız. Yavru köpek suratlı küçük fok balığı posterlerinin arkasına sığınmayız."</p>

  <p>Ryan'ın yüzü kıpkırmızı oldu. "Eylemlerimin sonucunu her zaman üstlenmişimdir."</p>

  <p>"Bir kaçış yolu olduğundan emin olduğunuz sürece."</p>

  <p>Ryan gülümseyerek öfkesini yenmeye çalıştı. "Siz zor bir adamsınız, Bay Austin."</p>

  <p>"Öyle olmaya çalışıyorum."</p>

  <p>Tam o sırada garson yemekleriyle birlikte geldi.</p>

  <p>"Eh, akşamınızı mahvetmeyeyim," dedi Ryan. "Sizinle konuşmak eğlenceliydi, Bay Austin. Daha sonra seni ararım, Therri."</p>

  <p>Gösterişli bir şekilde el sallayarak restoranın yanından geçen kalabalığın arasına karıştı.</p>

  <p>Austin, Ryan'ın arkasından bakıp, "Arkadaşın kendini çok yükseklerde görüyor. Okyanusların halihazırda bir tanrısı olduğunu sanıyordum. Dil seçimine bağlı olarak Neptün ya da Poseidon."</p>

  <p>Therri'nin Ryan'ı savunmasını bekliyordu, ama o yalnızca bir kahkaha attı. "Tebrikler, Kurt. İnsanları rahatsız etme yeteneğinin bir tek Marcus'ta olmadığını bilmek güzel."</p>

  <p>"Bu benim doğal halim. Bir daha onunla tesadüfi bir karşılaşma hazırladığında bunu ona söyle."</p>

  <p>Therri, onun sabit bakışlarından kaçıp dönme dolaba döndü. Sonra çatalıyla oynamaya başladı. "O kadar şeffaf mıydı?"</p>

  <p>"Biraz daha şeffaf olsaydı gözle görülmeyecekti."</p>

  <p>Therri derin bir iç çekti. "Beceriksizce seni aldatmaya çalıştığım için özür dilerim. Bunu hak etmedin. Marcus teşekkür edebilmek için seninle tanışmak istedi. Bu konuda samimiydi. Sidik yarışına gireceğiniz aklıma gelmedi. Lütfen özrümü kabul et."</p>

  <p>"Ancak civarda uzun bir yürüyüşe çıktıktan sonra lobide bir içki içmeyi kabul edersen."</p>

  <p>"Çok sıkı pazarlık ediyorsun."</p>

  <p>Austin şeytanca gülümsedi. "Arkadaşın Bay Ryan'ın dediği gibi, ben zor bir adamım."</p>
</body>
</html>
