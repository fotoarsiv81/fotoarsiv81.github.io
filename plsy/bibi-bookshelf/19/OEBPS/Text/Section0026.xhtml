<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_23" style="margin-bottom:0cm;margin-bottom:.0001pt;text-align:justify"><a name="_Toc356509002">22</a></h2>

  <p>Bira kamyonu virajı dönünce sürücüsü yoldaki enkaza vurmamak için frene bastı. Uçurumdan birkaç metre geride yan yatmış olan araba çok yüksekten düşmüş gibi görünüyordu. Yüzlerce metre aşağıdaki enkazın dibinde dumanı tüten iki enkaz daha vardı. Sürücü hemen kamyonundan inip arabanın camından içeri baktı. İçindeki insanların hâlâ hayatta olduklarını görüp şaşırdı.</p>

  <p>CB telsizinden yardım çağırdı. Kurtarma ekibi Troutları çıkarabilmek için mekanik kollar kullanmak zorunda kaldı. Çift ardından küçük, ama iyi donanımlı bir hastaneye götürüldü. Paul'un bileği kırılmıştı, Gamay beyin sarsıntısı geçiriyordu ve ikisinin de vücutlarında morluk ve ezikler vardı. Geceyi gözlem altında geçirdiler, ertesi sabah yeniden muayene edildiler ve gidebilecek durumda oldukları söylendi. Ön büroda çıkış için imza atarlarken kırışık takım elbiseli iki adam bölge polisi olduklarını ve kendileriyle konuşmak istediklerini söylediler.</p>

  <p>Boş bekleme salonuna girdiler ve Troutlardan neler olduğunu anlatmaları istendi. Daha yaşlı olan adamın adı MacFarlane'di.</p>

  <p>Klasik iyi polis, kötü polis ikilisini oynuyorlardı. MacFarlane durmadan cık cık yapan iyi polisi oynarken ortağı Duffy hikâyelerindeki boşlukları bulmaya çalışan kavgacı polis rolündeydi.</p>

  <p>Özellikle maksatlı bir soruyu yanıtladıktan sonra hiçbir zaman ürkeklik göstermeyen Gamay gözlerini Duffy'ye dikerek gülümsedi. "Yanılıyor olabilirim, memur bey, ama sanki bir şeyle suçlanıyor gibiyiz."</p>

  <p>MacFarlane elleriyle oynadı. "Öyle değil, bayan, ama olaya bir de bizim gözlerimizle bakın. Siz ve kocanız birdenbire kasabaya geliyorsunuz. Yirmi dört saat içinde birlikte göründüğünüz biri balıkçı teknesiyle birlikte kayboluyor. Sonra oldukça sıradışı bir kazada dört adam ölüyor."</p>

  <p>"Bana sorarsanız çok rahatsız edici," diye homurdandı Duffy.</p>

  <p>"Size her şeyi anlattık," dedi Paul. "Biz tatildeydik ve deniz kenarındaki bir restoranda tanıştığımız Neal adlı bir balıkçıyla denize açıldık. Barmene sorabilirsiniz. Bay Neal iş arıyordu ve bizi geziye çıkarmayı teklif etti."</p>

  <p>"Çok pahalı bir gezi," dedi Duffy alaycı bir şekilde. "Tersane Neal'in neredeyse bin doları bulan faturasını ödediğinizi söylüyor."</p>

  <p>"Biz ikimiz de okyanus bilimcisiyiz. Balıkçıların balık yakalamadaki sorunlarını duyunca Bay Neal'le biraz saha çalışması yapmayı istedik."</p>

  <p>"Sonra ne oldu?"</p>

  <p>"Gece yatak ve kahvaltı veren bir pansiyonda kaldık. Ertesi sabah Bay Neal ve teknesinin kaybolduğunu öğrendik. Gezimize devam ederken iki büyük araç kullanan iki kötü sürücü arasında kaldık."</p>

  <p>"Söylediklerinizden anladığım kadarıyla bu adamlar sizi uçurumdan aşağıya atmaya çalışıyordu," dedi Duffy şüpheciliğini gizlemeye gerek duymadan.</p>

  <p>"Öyle görünüyor."</p>

  <p>"Bizim anlamadığımız da bu," dedi Duffy çenesindeki yeni çıkan sakallan kaşıyarak. "Neden bir çift masum turisti öldürmeye çalışsınlar ki?"</p>

  <p>"Bunu onlara sormanız lazım," dedi Paul.</p>

  <p>Duffy'nin yüzü daha da kızardı. Cevap vermek için ağzını açtı.</p>

  <p>MacFarlane ortağını susturmak için elini kaldırdı. "O insanlar sorularımıza cevap verecek durumda değiller," dedi zayıf bir gülümsemeyle. "Ama görüyorsunuz bu yeni bir sorun daha ortaya çıkarıyor. Buradaki genç bayan bir markette durup kasabadaki balık çiftliği hakkında sorular sormuş. Ölen dört beyefendi o tesiste çalışıyormuş."</p>

  <p>"Ben deniz biyologuyum," dedi Gamay. "Balıklarla ilgilenmem garip bir şey değil. Size işinizi nasıl yapacağınızı söylemek istemem," dedi tam da bunu yaptığını gösteren bir ses tonuyla. "Ama belki tesisten birileriyle konuşsanız daha iyi olur," dedi.</p>

  <p>"Bu da bir diğer garip şey," dedi Duffy. "Tesis kapalı."</p>

  <p>Gamay omuz silkerek şaşırdığını gizledi, ama tam o sırada MacFarlane'in cep telefonu çaldı. İzin isteyip kalktı, duyulamayacağı bir yere gitti. Birkaç dakika içinde geri gelip, "Bize zaman ayırdığınız için teşekkürler. Gidebilirsiniz," dedi.</p>

  <p>"Buna itiraz etmek istemem, memur bey, ama neler olduğunu söyleyebilir misiniz bize de?" dedi Paul. "Bir dakika önce halk düşmanlarıydık."</p>

  <p>Daha önce MacFarlane'in yüzünde bulunan endişeli ifade yerini dostça gülümsemeye bıraktı. "Karakoldan aradılar. Cüzdanlarınızdaki kimliklerinizden bir araştırma yaptık. Washington'dan bir telefon gelmiş az önce. Görünüşe göre NUMA için çok önemli insanlarmışsınız. İfadelerinizi hazırlayıp imza için size göndereceğiz. Sizi götürebileceğimiz bir yer var mı?" İçinde bulunduğu zor durumun çözülmesinden memnun olmuşa benziyordu.</p>

  <p>"Kiralık araba ofisi iyi bir başlangıç olabilir," dedi Gamay.</p>

  <p>"Bir bar da iyi bir son," dedi Paul.</p>

  <p>Kiralık araba ofisine giderken Duffy kötü polis rolünden sıyrılıp bira ve yiyeceğin ucuz ve güzel olduğu bara nasıl gideceklerini tarif etti. Hatta nöbetleri biten polisler kendilerini de davet ettirdiler. İkinci bardağa geçene kadar polislerin çeneleri iyice açılmıştı. Troutların ayak izlerini takip edip su kıyısındaki B ve B sahipleri ve oraya devamlı olarak gelen birkaç kişiyle konuşmuşlardı. Mike Neal hâlâ kayıptı ve Grogan adlı bir adam da ortadan yok olmuştu. Oceanus tesisinin telefon numarası yoktu. Şirketin uluslararası ofisiyle bağlantı kurmaya çalışıyorlardı, ama bir yere varamamışlardı.</p>

  <p>Polisler gittikten sonra Gamay bir bira daha ısmarladı. Üstündeki köpüğü üfledikten sonra suçlarcasına bir tonla, "Bir daha seninle taşrada geziye çıkmıyorum," dedi.</p>

  <p>"Senin en azından bir yerin kırılmadı. Ben biramı sol elimle içmek zorundayım. Peki papyonlarımı nasıl bağlayacağım?"</p>

  <p>"Hazırlardan takarsın sen de, zavallı çocuk. Gözümün altındaki mor halkayı gördün mü? Çocukken buna fare derdik."</p>

  <p>Paul uzanıp hafifçe öptü karısının yanağını. "Sende çok egzotik görünüyor."</p>

  <p>"Bu hiç yoktan iyidir sanırım," dedi Gamay hoşgörülü bir şekilde. "Şimdi ne yapıyoruz? Elimizde gösterecek birkaç şişlik ve var olmayan bir teknenin tamir faturasından başka bir şey yokken Washington'a geri dönemeyiz."</p>

  <p>Paul birasını yudumladı. "Mike Neal'ın bağlantı kurmaya çalıştığı bilim adamının adı neydi?"</p>

  <p>"Throckmorton. Neal onun McGill Üniversitesi'nde olduğunu söylemişti."</p>

  <p>"Montreal! Civarda olduğumuza göre neden uğrayıp onu görmüyoruz?"</p>

  <p>"Harika bir fikir!" dedi Gamay. "Biranın tadını çıkar, Solak. Ben Kurt'e planlarımızı anlatayım."</p>

  <p>Gamay cep telefonunu barın nispeten sessiz bir köşesine götürüp NUMA'yı aradı. Austin dışarıdaydı, bu yüzden ona Oceanus'un izini Quebec'e doğru takip ettiklerini, daha sonra arayacağını söyleyen bir mesaj bıraktı. Austin'in sekreterinden Throckmorton'un telefon numarasını bulmasını ve Montreal'e bir uçak ayarlamasını istedi.</p>

  <p>Birkaç dakika sonra sekreter arayıp telefon numarasını verdi ve o gün kalkan uçakta yer ayırttığını söyledi.</p>

  <p>Gamay Throckmorton'u aradı. NUMA deniz biyoloğu olduğunu söyleyip çalışması hakkında konuşacak zamanı olup olmadığını sordu. Adam çok sevinip gururlandı ve son dersinden sonra boş olduğunu söyledi. Air Canada uçağı öğleden sonra Dorval Havaalanı'na indi. Bavullarını Queen Elizabeth Oteli'ne bırakıp bir taksiyle McGill Üniversitesi kampusuna gittiler. Kampusta Mont Royal tarafındaki daha modern binaların yanı sıra gri granitten eski binalar da yer alıyordu.</p>

  <p>Troutlar oraya vardığında Throckmorton dersini bitirmek üzereydi. Az sonra durmadan konuşan öğrencilerle kuşatılmış olarak dışarı çıktı. Throckmorton'un ilk dikkatini çeken şey Gamay'ın çarpıcı kızıl saçları ve Paul'ün uzun boyuydu. Öğrencileri uzaklaştırıp konuklarını karşılamak için yanlarına geldi.</p>

  <p>"Doktor Troutlar herhalde," dedi ellerini sıkarak.</p>

  <p>"Bu kadar kısa zamanda bizi gördüğünüz için teşekkür ederiz," dedi Gamay.</p>

  <p>"Önemli değil," dedi adam sıcak bir şekilde. "NUMA'dan gelen bilim adamlarıyla buluşmak benim için bir onurdur. Çalışmalarımla ilgilenmeniz beni gururlandırdı."</p>

  <p>"Kanada'da geziyorduk, Gamay sizin çalışmanızı duyunca buraya gelmemizde ısrar etti."</p>

  <p>"Umarım bir evlilik çatışmasına neden olmamışımdır," dedi fırçaya benzer kaşları ürkmüş tırtıllar gibi havaya kalkarken.</p>

  <p>"Kesinlikle hayır," dedi Gamay. "Montreal bizim en sevdiğimiz şehirlerdendir."</p>

  <p>"Anlaştığımıza göre neden laboratuvara gidip elimizde neler var bakmıyoruz."</p>

  <p>"The Rocky Horror Picture Show'unda böyle söylüyorlar, değil mi?" dedi Gamay.</p>

  <p>"Evet! Meslektaşlarım bana çatlak Profesör Frank N. Furter ismini taktılar."</p>

  <p>Throckmorton'un boyu ortalamadan kısa, vücudu tombuldan çok dolgundu. Vücudunun yuvarlaklığı aya benzer yüzünde veg özlüklerinde tekrarlanıyordu. Ama laboratuvara giderken bir atlet çevikliğiyle hareket ediyordu.</p>

  <p>Troutları bir kapıdan geçirip parlak bir şekilde aydınlatılmış laboratuvara soktu, bir masaya oturttu. Bilgisayarlar odadaki çeşitli noktalara dağıtılmıştı. Laboratuvarın uzak köşesindeki bir dizi tankta havalandırıcılar kabarcık çıkarıyor, içeriyi balık ve deniz kokusu dolduruyordu. Throckmorton üç laboratuvar kupasına buzlu çay doldurup masaya oturdu.</p>

  <p>"Çalışmalarımı nereden duydunuz?" diye sordu buzlu çayından bir yudum aldıktan sonra. "Bilimsel dergilerden mi?"</p>

  <p>Troutlar birbirine bakıştı. "Dürüst olmak gerekirse ne üzerine çalıştığınızı bilmiyoruz," dedi Gamay. Throckmorton'un yüzündeki şaşkın ifadeyi gören Paul söze daldı. "Adınızı Mike Neal adlı bir balıkçıdan duyduk. Balıkçılar adına sizinle bağlantı kurduğunu söyledi. Artık balık avlayamıyorlardı ve bunun nedeninin yakaladıkları garip bir balık türü olabileceğini düşünüyorlardı."</p>

  <p>"Oh, evet, Bay Neal! Telefonunu benim ofisime aktarmışlar, ama ben onunla hiç konuşmadım. Aradığında ülke dışındaydım ve daha sonra da onu arayamayacak kadar meşguldüm. Anlattıkları ilginçti. 'Şeytan balık' gibi bir şey söylemiş. Belki bugün ararım onu."</p>

  <p>"Umarım ucuz tarifeli şehirlerarası konuşmalardan yararlanıyorsunuzdur," dedi Paul. "Neal öldü."</p>

  <p>"Anlamadım."</p>

  <p>"Teknesi havaya uçtu. Polis nedenini bilmiyor," dedi Gamay.</p>

  <p>Throckmorton'un yüzünde sersemlemiş bir ifade belirdi. "Zavallı adam." Bir an durakladıktan sonra, "Umarım bu size katı yüreklilik olarak gelmez, ama galiba artık o şeytan balık hakkında hiçbir şey öğrenemeyeceğim. "</p>

  <p>"Size bildiklerimizi memnuniyetle anlatabiliriz," dedi Gamay.</p>

  <p>Gamay ve Paul sırayla Neal'le yaptıkları geziyi anlatırken Throckmorton dikkatle dinliyordu. Her bir ayrıntıyla adamın kırmızı yanaklı yüzündeki neşe kayboluyordu. Ciddi bakışları Gamay'la Paul arasında gidip geldi. "Bana anlattığınız her şeyden emin misiniz? Özellikle balığın büyüklüğü ve garip beyaz rengi konusunda. Ve de saldırganlığı?"</p>

  <p>"Kendiniz görün," dedi Paul Neal'ın teknesinde çektiği video kaseti çıkararak.</p>

  <p>Throckmorton kaseti seyrettikten sonra ciddi bir yüz ifadesiyle sandalyesinden kalktı, ellerini arkasında kenetleyip ileri geri yürümeye başladı. Tekrar tekrar, "Bu iyi değil, hiç iyi değil," diye mırıldanıp duruyordu.</p>

  <p>Gamay, onu sakinleştirmek için araya girdi. "Lütfen bize neler olduğunu anlatın, profesör."</p>

  <p>Adam yürümeyi kesip tekrar oturdu. "Deniz biyoloğu olarak gen geçişli balığı biliyor olmalısınız," dedi. "Birincisi neredeyse arka bahçenizde, Maryland Üniversitesi'nde geliştirildi."</p>

  <p>"Bu konuda çok sayıda makale okudum, ama bir uzman olduğumu söyleyemem. Anladığım kadarıyla daha hızlı büyümelerini sağlamak için balık yumurtalarına genler ekleniyor."</p>

  <p>"Doğru. Genler başka türlerden geliyor, hatta böcek ve insanlardan."</p>

  <p>"İnsan mı?"</p>

  <p>"Ben deneylerimde insan genleri kullanmıyorum. Biyobalık konusunda yoğun araştırmalar yapan ve insan genlerinin bu şekilde kullanılmasını etik bulmayan Çinlilere katılıyorum."</p>

  <p>"Genler nasıl kullanılıyor?"</p>

  <p>"Olağanüstü derecede büyüme hormonu kullanıyor ve balıkların iştahını uyarıyorlar. Vancouver'daki Federal Balık Alanları ve Okyanuslar laboratuvarıyla gen geçişli balıklar üretiyorum. Orada büyütülen somonlar günde yirmi kez besleniyor. Sürekli besleme çok önemli. Bu süper somonlar sekiz kez daha hızlı büyümek için programlanıyor, ilk yılda normalin kırk katı büyüyor. Bunun bir balık çiftliği için ne büyük bir lütuf olduğunu görebilirsiniz. Kısa bir süre içinde balık pazarına daha şişman balıklar getiriyor."</p>

  <p>"Böylece daha büyük kârı garantiliyor."</p>

  <p>"Kesinlikle. Biyobalığı piyasaya sokmak için zorlayanlar buna 'Mavi Devrim' diyor. Kârı artırmayı istediklerini kabul ediyorlar, ama diğer amaçlarının da başkalarını düşünmek olduğunu söylüyorlar. SSA'ları değiştirilen balıkların dünyanın yoksul ülkeleri için ucuz ve daha bol besin kaynağı sağlayacakmış."</p>

  <p>"Galiba aynı iddianın SSA'sı değiştirilen tarımsal ürünler için ileri sürüldüğünü de duymuştum," dedi Gamay.</p>

  <p>"İyi nedenlerle. Genetiği değiştirilen balıklar, mantıksal olarak biyoteknolojik yiyecek trendinin doğal bir sonucuydu. Eğer mısırı istediğiniz gibi ayarlayabiliyorsanız neden aynı şeyi daha yüksek canlı organizmalar için yapmayasınız? Ama bu konu çok daha çekişmeli olacaktır. Protestolar başladı bile. İtiraz edenler gen geçişli balıkların çevreyi bozacağını, balık tarlalarını yok edeceğini ve küçük balıkçıları işinden edeceğini söylüyorlar. Bu biyoteknolojik yaratıklara 'Frankeştayn Balık' diyorlar."</p>

  <p>"Akılda kalan bir isim," dedi konuşmayı büyük bir dikkatle dinleyen Paul. "Çok fazla balık sattığını düşünemiyorum."</p>

  <p>Sizin bu konudaki görüşleriniz hangi yönde? diye sordu Gamay.</p>

  <p>"Şu balıklardan bazılarını ben yarattığım için özel bir sorumluluğum var. Bu balıkları balık çiftliklerinde üretmeye başlamadan önce daha fazla çalışma görmek isterim. Yaptığımız şeyi ticarileştirmeye çalışmak beni endişelendiriyor. Felakete dönüşebilecek birş eyin tetiğini çekmeden önce geniş çaplı risk değerlendirmesi yapmalıyız."</p>

  <p>"Çok endişeli görünüyorsunuz," dedi Gamay.</p>

  <p>"Bunun nedeni neyin endişelendirdiğini bilmemem. İşler kontrolden çıkıyor. Düzinelerce ticari kuruluş kendi balıklarını piyasaya sürmek için şartları zorluyor. Somona ek olarak iki düzineden fazla balık türü araştırılıyor. Potansiyel büyük ama bu tür tartışmalar yüzünden bazı balık çiftlikleri gen geçişli balıktan uzaklaşıyor. Ancak büyük şirketler işin içine giriyor. Kanada ve Birleşik Devletler'de gen değişiklikleri için alınan düzinelerce patent var."</p>

  <p>"Ve böyle her şeyi ezip geçen ekonomik ve bilimsel bir gücü bir kez harekete geçtikten sonra durdurmak imkânsızdır."</p>

  <p>"Bağırarak okyanusu susturmaya çalışan Kral Canute gibi hissediyorum kendimi." Sesindeki düş kırıklığı çok açıktı. "Milyarlarca dolar risk altında, bu yüzden baskı çok büyük. Bu nedenle Kanada Hükümeti gen geçişli araştırmalara fon ayırıyor. Eğer biz önderlik etmezsek başkaları edecek, diye düşünülüyor. Baraj patladığında hazır olmak istiyoruz."</p>

  <p>"Eğer su kadar çok baskı ve para söz konusuysa biyobalık dalgasını tutan ne?"</p>

  <p>"Potansiyel halkla ilişkiler kâbusu. Size bir örnek vereyim. Kral Somon adlı bir Yeni Zelanda şirketi biyobalık üretiyordu, ama iki başlı ve yumrularla kaplı balık söylentisi dışarı sızdı ve basın halkı çıldırma noktasına getirdi. Kral Somon deneylerini durdurup her şeyi tahrip etmek zorunda kaldı, çünkü insanlar 'Frankeştayn Balıklar'ın doğaya kaçıp normallerle çiftleşmesinden korkuyordu."</p>

  <p>"Böyle bir şey mümkün mü?" diye sordu Gamay.</p>

  <p>"Balıklar bir yerde muhafaza edildiği sürece mümkün değil, ama açık su kafeslerine kondukları takdirde gen geçişli balıkların kaçacağından kuşkum yok. Onlar saldırgan ve açlar. Özgürlüğe susamış bir mahkûm gibi kaçışın bir yolunu bulacaklardır. Vancouver'daki hükümete ait balık laboratuvarları Fort Knox gibi sıkıdır. Balıkların kaçışını önlemek için elektronik alarmlarımız, güvenlik görevlilerimiz, iki filtreli tanklarımız var. Ama özel bir şirket daha dikkatsiz olabilir."</p>

  <p>Gamay başıyla onayladı. "Birleşik Devletler sularında yabancı türlerin istilasına uğradık, sonuçlar oldukça tahrip ediciydi. Bazı eyaletlerde bataklıklarda yaşayan yılan balığı bulundu, kuru arazide hareket edebilen obur bir yaratıktır. Asya sazanı Missisippi Nehri'nde görülüyor ve Michigan Gölü'ne girmelerinden endişe ediliyor. Boyları bir buçuk metreye kadar uzayabiliyor ve sudan sıçrayıp insanları sandallarından düşürdüklerine dair hikâyeler anlatılıyor.</p>

  <p>***</p>

  <p>Ama en büyük endişe kaynağı planktonu bir elektrik süpürgesi gibi içlerine çekmeleri.</p>

  <p>Sonra gerçekten çok şirin olan aslan balığı var. İnsanları zehirleyebilecek dikenleri var ve yerel türlerle yiyecek rekabeti yapabiliyorlar."</p>

  <p>"Çok önemli bir noktaya temas ettiniz, ama gen geçişli balıklar söz konusu olduğunda durum yiyecek rekabetinden çok daha karmaşık. Bazı meslektaşlarım Truva geni etkisinden endişe ediyor. Truva atı hikâyesini biliyorsunuzdur elbet."</p>

  <p>"Yunanlı askerlerle dolu tahta at," dedi Paul. "Truvalılar onun bir armağan olduğunu sandılar, şehir surlarının içine aldılar... ve bu Truva'nın sonu oldu."</p>

  <p>"Bu olay için uygun bir benzetme," dedi Throckmorton.</p>

  <p>Masada duran zımbayla ciltlenmiş kalın dosyayı işaret etti. "Bu, doğayı korumayla ilgili konularda İngiliz Hükümeti'ne tavsiyelerde bulunan English Nature adlı grup tarafından yayımlandı.</p>

  <p>*Sularda bulunan, yalnız dalgalar ve akıntıların etkisiyle yer değiştiren, kendi istemleriyle hareket edemeyen, ancak mikroskopla görülebilen canlılar topluluğu.</p>

  <p>Masada duran zımbayla ciltlenmiş kalın dosyayı işaret etti. "Bu, doğayı korumayla ilgili konularda İngiliz Hükümeti'ne tavsiyelerde bulunan English Nature adlı grup tarafından yayımlandı.</p>

  <p>İki çalışmanın sonuçlarını içeriyor. Bulguların bir sonucu olarak English Nature, gen geçişli balıkların kısırlaştırılmadan salıverilmelerine karşı çıkıyor ve Lordlar Kamarası GM balığının hemen yasaklanmasını istiyor. Purdue Üniversitesi'nde yapılan ilk çalışmada araştırmacılar gen geçişli erkek balıkların döl verme bakımından dörtk at daha avantajlı olduğu bulundu. Büyük balıklar dişiler tarafından tercih ediliyor."</p>

  <p>"Büyüklüğün önemli olmadığını kim söylüyor?" dedi Paul, her zamanki sade gülünçlüğüyle.</p>

  <p>"Balıklar için çok önemli. Araştırmacılar, gen geçişli yavruları kardeşlerinden yüzde yirmi iki daha iri olan Japon medakayı araştırıyorlar. Bu iri balıklar döllenmenin yüzde seksenini gerçekleştiriyor, geri kalan yüzde yirmiyi de küçük balıklar alıyor."</p>

  <p>Gamay kaşlarını çatarak öne eğildi. "Ama bu doğal nüfus için en sonunda bir felaket oluşturacaktır."</p>

  <p>"Felaketten de kötü. 100.000'lik bir nüfus içinde bir tane gen geçişli balık koyarsanız on altı nesil sonra GM balığı nüfusun yüzde ellisini oluşturacaktır."</p>

  <p>"Balıklar için hiç de uzun bir süre değil bu," diye yorumda bulundu Gamay.</p>

  <p>Throckmorton başıyla onayladı. "Bu süreyi daha da kısaltabilirsiniz. Bilgisayar modelleri gösteriyor ki, SSA'sı değiştirilmiş altmışb alığı altmış binlik bir popülasyonun içine salarsanız gen havuzunu yok edecek kadar kirletmek için yalnızca kırk nesil gerekir."</p>

  <p>"İkinci bir çalışma daha olduğunu söylemiştiniz."</p>

  <p>Throckmorton ellerini ovuşturdu.</p>

  <p>"Evet, durum daha da iyi hale geliyor. Alabama ve California Üniversitesi'ndeki araştırmacılar somonların büyümesini hızlandıran genleri bazı pisi balıklarına verdiler. Bu gen geçişli balıkların, düşmanlarına karşı doğal ortamındaki diğer balıklardan daha iyi karşı koyduklarını gördüler."</p>

  <p>"Kısaca özetleyecek olursak, bu süper balıklardan birinin doğal ortama kaçabileceğini, orada da doğal türlerden daha hızlı gelişeceğini ve daha çok yaşayacağını, dolayısıyla onları hızla yok edeceğini düşünüyorsunuz."</p>

  <p>"Kesinlikle."</p>

  <p>Paul inanamayarak başını iki yana salladı. "Bize anlattıklarınız düşünüldüğünde herhangi bir hükümet ya da şirket nasıl olur da böyle bir genetik dinamitle oynayabilir?"</p>

  <p>"Ne demek istediğinizi anlıyorum, ama bir profesyonelin elinde dinamit çok işe yarayabilir." Throckmorton sandalyesinden kalktı. "Gelip görün, Dr. Frankeştayn'ın iş tezgâhı hemen şurada."</p>

  <p>Onları laboratuvarın diğer tarafına götürdü. Tanklarda yüzen balıkların büyüklüğü bir parmak uzunluğundan birkaç metre uzunluğuna kadar değişiyordu. En büyük tanklardan birinin önünde durdu. Koyu renk çizgileri olan gümüş pullarla kaplı bir balık tankın bir ucundan diğerine doğru yavaşça yüzüyordu.</p>

  <p>"Eee, son geliştirdiğimiz genetik açıdan değiştirilmiş canavarımıza ne diyorsunuz?"</p>

  <p>Gamay burnunu cama iyice yaklaştırdı. "Atlantik Okyanusu'nda görebileceğiniz iyi beslenmiş diğer somonlara benziyor. Belki karnı normalden biraz daha büyük olabilir."</p>

  <p>"Görünüş aldatıcı olabilir. Bu yakışıklı adamın kaç yaşında olduğunu tahmin edersiniz?"</p>

  <p>"Bir yaşında diyebilirim."</p>

  <p>"Aslında, yalnızca birkaç hafta önce bir yumurtaydı."</p>

  <p>"Olanaksız. "</p>

  <p>"Doğumunda ebelik yapmasaydım size katılabilirdim. Şu gördüğünüz balık bir yeme makinesi. Metabolizmasını güçlendirmeyi başardık. Eğer bu yaratık doğal ortama bırakılırsa bütün yerli balıkları yer. Minik beyni tek bir mesajı tekrar tekrar gönderiyor. 'Doyur beni, karnım aç!' İzleyin."</p>

  <p>Throckmorton soğutucunun kapağını açıp yem olarak kullanılan bir kova küçük balığı çıkardı. Bir avuç kadarını tanka attı. Somon, balıkların üstüne atılıp birkaç dakika içinde hepsini midesine indirdi. Sonra yüzen parçaları da yalayıp yuttu.</p>

  <p>"Ben neredeyse balıkçı teknesinde büyüdüm diyebilirim," dedi Paul büyümüş gözlerle. "Oltadaki morinaya gelen köpekbalığını ve yem balıklarını sahile süren lüfer sürülerini gördüm, ama hiç böyle bir şeyle karşılaşmadım. Bu küçük bebeğe piranha geni vermediğinizden emin misiniz?"</p>

  <p>"O kadar karmaşık bir şey yapmadık, ama biraz fiziksel mühendislik yaptık. Somonun dişleri zayıf ve kırılgan, bu modele daha</p>

  <p>&nbsp;hızlı yemesine izin veren daha keskin ve daha dayanıklı dişler verdik."</p>

  <p>"Şaşırtıcı," dedi Gamay. bu gösteriden aynı şekilde etkilenmiş olarak.</p>

  <p>"Bu balık yalnızca biraz değiştirildi. Gerçek canavarlar, tam bir Frankeştayn balıklar da üretmiştik. Doğal ortama kaçmaları olasılığını ortadan kaldırmak için onları hemen yok ettik. Büyüklüğü kontrol edebildiğimizi gördük, ama yaratıklarımızın oldukça normal görünmelerine karşın ne kadar saldırgan olduklarını görünce endişelenmeye başladım."</p>

  <p>"Bizim yakaladığımız balık hem saldırgandı, hem de büyüklüğü anormaldi."</p>

  <p>Throckmorton'un yüzüne endişeli bir bakış yerleşti. "Çıkarabildiğim bir sonuç var yalnızca. Sizin şeytan balığınız laboratuvarda yaratılan başkalaşım geçirmiş bir yaratık. Birisinin yaptığı araştırma kontrolden çıkıyor. Başkalaştırdıkları balıkları yok etmek yerine doğal ortama bırakıyorlar. Sizin yakaladığınız balığın tahrip edilmesi çok yazık. Önceden kısırlaştırılmış olduğunu umuyorum."</p>

  <p>"Bizim gördüğümüz gibi genetik olarak değiştirilmiş balıklar çoğalmaya başlarsa ne olur?"</p>

  <p>"Biyoteknolojik olarak üretilen balık aslında yabancı bir türdür. Mars'tan getirilip bizim ortamımıza sokulan egzotik hayat biçimlerinden bir farkı yoktur. Bütün balık sürülerini yok edebilirler, Bay Neal ve balıkçı arkadaşlarının yaşadığı gibi büyük ekonomik sıkıntılara yol açabilirler. En verimli alanlar olan sahillerimiz boyunca sudaki doğal dengeyi tamamen altüst edebilirler. Uzun dönemli sonuçların ne olabileceğine dair hiçbir fikrim yok."</p>

  <p>"Şeytanın avukatlığını yapmama izin verin," dedi Gamay biraz düşündükten sonra. "Diyelim ki bu sözde süper balık doğal nüfusun yerini aldı. Ticari balıkçılar, aslında bu yeni balık nüfusunu makul sınırlar içinde tutabilecek düşmanları oluşturuyor. Bu durumda hâlâ üretilip piyasada satılabilecek balığınız oluyor. Yalnızca bu balıklar daha büyük ve daha etli."</p>

  <p>"Ve daha kötü," diye belirtti Paul.</p>

  <p>Bu riski almak için çok fazla bilinmeyen var, dedi Throckmorton. "Norveç'te melez somonlar denize kaçtı ve yerli balıklarla birlikte başarıyla ürediler, ama yabani ortamda hayatta kalma becerileri daha zayıftı. Bu yüzden süper balıklar doğal türlerin yerini aldıktan sonra kendileri de yok olabilir."</p>

  <p>Alaycı bir ses duyuldu. "Sevgili Throckmorton, bu zavallı insanları korkunç uyarılarınızla ürkütüyor musunuz?"</p>

  <p>Üzerinde laboratuvar önlüğü olan bir adam sessizce içeri girmiş, yüzünde kocaman bir gülümsemeyle onları izliyordu. "Frederick!" dedi Profesör Throckmorton gülerek. Troutlara dönerek, "Bu benim saygıdeğer meslektaşım Dr. Barker," dedi. "Frederic bunlar NUMA'dan Doktor Troutlar." Sonra duyulabilir bir şekilde ekledi. "Bana Dr. Frankeştayn diyorlar, ama bu Dr. Strangelove'dur."</p>

  <p>İki adam kahkahalarla güldü. Barker gelip onlarla el sıkıştı. Elli yaşlarındaki adamın vücudu oldukça heybetliydi. Kafası tıraş edilmişti, gözleri de güneş gözlüğünün ardına gizlenmişti. Ten rengi ağartılmış gibiydi.</p>

  <p>"NUMA'dan birileriyle tanışmak büyük zevk. Lütfen Throckmorton'un sizi korkutmasına izin vermeyin. Onu dinledikten sonra bir</p>

  <p>&nbsp;daha asla somon amondine yiyemezsiniz. Sizi McGill'e getiren nedir?"</p>

  <p>"Tatildeyken Dr. Throckmorton'un çalışmasını duyduk," dedi Gamay. "Deniz biyoloğu olarak NUMA'nın ilgileneceği bir şey olabileceğini düşündüm."</p>

  <p>"Her zamanki işini yaparak tatil diye buna denir! Eh, bu iftira karşısında kendimi savunmama izin verin. Ben gen geçişli balığın güçlü bir savunucusuyum, ki bu da beni buradaki dostumun gözünde şüpheli yapıyor."</p>

  <p>Doktor bir savunucudan da öte. Bu yaratıkları piyasaya sürmek için zorlayan biyoteknoloji şirketlerinden bazılarıyla bağlantısı var.</p>

  <p>"Bunu kötü bir komplo gibi gösteriyorsun, Throckmorton. Arkadaşım benim Kanada Hükümeti'nin tam desteği ve mali desteğiyle çalışıyorum."</p>

  <p>"Dr. Barker tasarımcı somonu yaratmak istiyor, böylece insanlar haftanın her günü farklı bir tat alabilecekler."</p>

  <p>"Bu hiç de fena fikir değil, Throckmorton. Şunu ödünç alabilir miyim?"</p>

  <p>"Ancak böyle bir canavar yaratmanın tüm sorumluluğunu üstlenirsen... "</p>

  <p>"Profesör çok fazla endişe ediyor." Balık tankını işaret etti. "Şu adam dev boyutlarda gen geçişli balık yaratmak gerekmediğinin kanıtı. Ve onun da dediği gibi, biyoteknoloji balıklarının doğal ortamda hayatta kalma becerileri daha düşük. Balıkların kendilerini kopya etmemeleri için kısırlaştırılmaları oldukça kolay."</p>

  <p>"Evet, ama kısırlaştırma teknikleri yüzde yüz güvenilir değil. Troutların bana getirdiği haberi duyduktan sonra bu kadar rahat olmayabilirsin."</p>

  <p>Throckmorton Troutlardan hikâyelerini tekrarlamalarını ve video kaseti yeniden göstermelerini istedi.</p>

  <p>Troutlar sözlerini bitirdikten sonra, Throckmorton sordu. "Bundan ne çıkarıyorsun, Frederick?"</p>

  <p>Barker başını iki yana salladı. "Galiba suçun birazı bende. Aradığı zaman Neal'la hiç konuşamadım. O bizi uyarabilirdi."</p>

  <p>"Peki ne düşünüyorsun?"</p>

  <p>Barker'ın gülümsemesi kayboldu. "İki kalifiye gözlemci tarafından görülmese ve videoya çekilmese olanaksız olduğunu söylerdim. Bu görüntüler gen geçişli deneylerin ters gittiğine dair bütün belirtileri taşıyor."</p>

  <p>"Böyle bir balığın doğal ortama çıkmasına izin verecek sorumsuzluğu kim göstermiş olabilir? Balıkçılara inanacak olursak belli ki başkaları da var. Birisini derhal sahaya göndermeliyiz."</p>

  <p>"Sana yürekten katılıyorum. Bu beyaz şeytan balıklarının doğal ortamdaki türlerle yiyecek için rekabet ettikleri çok açık. Genlerini geçirip geçiremeyeceği ise bir diğer konu."</p>

  <p>"Bu konuda beni en başından beri rahatsız eden şey önceden kestirilemez oluşu," dedi Throckmorton.</p>

  <p>Barker saatine baktı. "Önceden kestirilemez olmayan şey birkaç dakika içinde başlayacak olan dersim." Hafifçe başını eğip Paul ve</p>

  <p>Gamay'ı selamladı. "Gitmek zorunda olduğum için üzgünüm. Sizinle tanışmak benim için bir zevkti."</p>

  <p>"Meslektaşınız büyüleyici," dedi Gamay. "Genetik uzmanından çok profesyonel güreşçiye benziyor."</p>

  <p>"Oh evet, Frederick türünün tek örneğidir. Kız öğrenciler ona bayılıyor. Şehirde motosikletle dolaşmasını çok çekici buluyorlar."</p>

  <p>"Gözlerinde bir sorun mu var?"</p>

  <p>"Güneş gözlüklerini gördünüz tabi. Frederick'te albino eğilimi var. Ten renginden de anlayacağınız gibi güneşten uzak duruyor ve gözleri ışığa karşı çok hassas. Ama bu engeli başarılarını engellemiyor. Zekâsı konusunda söylediğim her şey doğru, ama o benim tersime uzmanlığını özel sektörün kullanımına sunuyor. Büyük olasılıkla milyoner olacak. Her neyse bizi uyardığınız için size teşekkür etmeliyiz. Hemen bir saha ekibi toplayacağım."</p>

  <p>"Yeterince zamanınızı aldık," dedi Gamay.</p>

  <p>"Hiç de bile. Sizinle konuşmak büyük zevkti. Umarım tekrar görüşürüz."</p>

  <p>Throckmorton video kaseti kopyalayıp kopyalamayacağını sordu. Dakikalar sonra Paul ve Gamay otele doğru gittikleri bir taksinin içindeydiler.</p>

  <p>"İlginç bir gündü," dedi Paul.</p>

  <p>"Sandığından da fazla. Throckmorton'la kaseti kopyalarken Barker'ın patronlarının kim olduğunu sordum. Takip edilecek yeni bir ipucunun fena olmayacağını düşündüm. Şirketin adı Aurora'ymış."</p>

  <p>"Güzel isim," dedi Paul esneyerek. "O konuda ne söyledi Throckmorton?"</p>

  <p>Gamay esrarengiz bir şekilde güldü. "Aurora'nın büyük bir şirketin alt şirketi olduğunu söyledi."</p>

  <p>Paul gözlerini kırpıştırdı. "Sakın bana..."</p>

  <p>Gamay başıyla onayladı. "Oceanus."</p>

  <p>Paul bir süre düşündü. "Bu konuya bilgisayar grafiği yapıyormuş gibi bakmaya çalışıyorum, ama sorun daha çok bir çocuğun resimli bulmacasına benziyor. Barker bir nokta, bizi yoldan çıkarmayaç alışanlar bir diğeri. İki noktayı birleştirirsek ortaya bir resim çıkmaya başlıyor. Bu yüzden hareket rotamız oldukça açık."</p>

  <p>"Peki neymiş o?" diye soru Gamay şüpheyle.</p>

  <p>Paul dudaklarını çarpıtıp gülümsedi. "Daha fazla nokta bulmamız gerekiyor."</p>
</body>
</html>
