<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stil.css" rel="stylesheet" type="text/css" />

  <title></title>
</head>

<body>
  <h2 id="sigil_toc_id_33" style="margin-bottom:0cm;margin-bottom:.0001pt;text-align:justify"><a name="_Toc356509012">32</a></h2>

  <p>Dr. Throckmorton'un araştırması için el koyduğu gemi Kanada Balıkçılık Hizmetleri tarafından kullanılan küt burunlu bir trol gemisiydi. Otuz metre uzunluğundaki Cormorant, Troutların limana ilk gelişlerinde Mike Neal'ın teknesinin bağlı olduğu yerde duruyordu.</p>

  <p>"Bu deja vu gibi,'" dedi Paul, Gamay'la birlikte araştırma gemisine giden borda iskelesinde yürürken.</p>

  <p>Gamay sessiz sakin limana baktı. "Tekrar buraya gelmek çok garip. Huzurlu bir yer burası."</p>

  <p>"Mezarlıklar da öyledir," dedi Paul.</p>

  <p>Throckmorton yanlarına koşup her zamanki heyecanıyla selamladı onları. "Doktor Troutlar. Sizi gemimde görmek ne güzel. Aramanıza çok sevindim. Montreal'deki konuşmamızdan sonra bu kadar yakında görüşeceğimiz hiç aklıma gelmezdi."</p>

  <p>"Bizim de öyle," dedi Gamay. "Bulgularınız NUMA'daki insanları çok huzursuz etti. Bu kadar kısa süre önce haber vermemize rağmen bizi geminize kabul ettiğiniz için teşekkür ederiz."</p>

  <p>"Hiç önemli değil, hiç önemli değil." Sesini alçalttı. "Yardım etmeleri için öğrencilerimden birkaçını çağırdım. Genç bir adam ve kadın. Harika çocuklardır. Ama gemide yetişkin bilim adamı meslektaşlarım olduğunu bilmek rahatlatıcı. Ne demek istediğimi anlıyor musunuz? Kolunuz hâlâ alçıda. Durumu nasıl?"</p>

  <p>İyi, dedi Paul, etrafına bakınarak. "Dr. Barker'ı göremiyorum."</p>

  <p>"Gelemedi," dedi Throckmorton. "Özel bir işi vardı. Daha sonra bize katılmayı deneyebilir. Umarım gelir. Genetik alandaki uzmanlığı işime yarardı."</p>

  <p>"O halde araştırma iyi gitmiyor, öyle mi?" diye sordu Gamay.</p>

  <p>"Tam tersine, iyi gidiyor, ama bir benzetme yapmam gerekirse ben bu alanda daha çok bir teknisyen gibiyim. İskeletle şasiyi birleştirebiliyorum, ama spor arabayı tasarlayan Frederick'tir."</p>

  <p>"En pahalı spor arabalar bile eğer teknisyen motoru çalıştırmazsa sonsuza dek olduğu yerde kalır," dedi Gamay gülümseyerek.</p>

  <p>"Çok naziksiniz. Ama bu karmaşık bir konu ve beni şaşırtan birkaç şeyle karşılaştım bile." Kaşlarını çattı. "Balıkçıların denizde olanlar konusunda süper gözlemciler olduklarını düşünmüşümdür her zaman. Yerli balıkçı filoları bildiğiniz gibi daha verimli alanlara gittiler. Ama balık sürülerinin yok olduğunu ve yerlerini şu şeytan balığı denen balıkların aldığını gözleyen birkaç yaşlı ve kıyı kaptanıyla konuştum. Şimdi de şeytan balıklarının sayısı azalıyor. Ölüyorlar ve nedenini bilmiyorum."</p>

  <p>"Hiç yakalayamamış olmanız çok kötü."</p>

  <p>"Oh, ben öyle demedim. Gelin size göstereyim."</p>

  <p>Throckmorton bilgisayarlar ve diğer elektrikli ekipmanın yüksekte ve kuru olarak tutulduğu "kuru laboratuvar"a ve lavabolar, akan sular,t anklar ve numunelerin inceleme için kesilmesi gibi ıslak işlerin yapıldığı bir masanın bulunduğu küçük bir oda olan "ıslak laboratuvar"a giden yolu gösterdi. Bir çift eldiven giyip aşırı büyüklükteki soğutucuya uzandı. Troutların yardımıyla boyu bir metre kadar olan donmuş somon balığını masaya koydu.</p>

  <p>"Bu bizim yakaladığımız balığa benziyor," dedi Paul ve soluk beyaz pulları incelemek için eğildi.</p>

  <p>Numuneleri canlı tutmak isterdik, ama bu olanaksız. Ağı paramparça etti ve yeterince yaşasaydı geminin geri kalanını da yerdi.</p>

  <p>"Artık bu balıklardan birini yakından gördüğünüze göre vardığınız sonuç nedir?" diye sordu Gamay.</p>

  <p>Throckmorton derin bir nefes alıp tombul yanaklarını şişirdi. "Korktuğum gibi. Sıradışı fiziksel büyüklüğüne bakarak kesinlikle genetik olarak değişime uğramış bir somon olduğunu söyleyebilirim. Başka bir deyişle laboratuvarda üretilen bir mutant. Size laboratuvarımda gösterdiğimle aynı türden."</p>

  <p>Ama sizin balığınız daha küçük ve daha normal görünüşlüydü.</p>

  <p>Throckmorton başıyla onayladı. "İkisi de büyüme genleriyle programlandı, ama benim deneyim kontrol altında tutulurken elimizdeki örneğin büyüklüğünü kısıtlayacak bir çaba sarf edilmemiş gibi görünüyor. Sanki birisi ne olacağını görmek istemiş gibi. Ama büyüklük ve yırtıcılık mahvolmalarına neden oldu. Bu yaratıklar doğal türleri yok edip onların yerini aldıktan sonra birbirlerine yöneldiler."</p>

  <p>Yani üreyemeyecek kadar aç olduklarını mı söylüyorsunuz?</p>

  <p>"Bu mümkün. Ya da bu tasarımın yabanıl hayata uymayla ilgili bir sorunu vardı. Tıpkı fırtınada büyük bir ağaç kökünden sökülürken gelişigüzel büyüyen bodur çamların yerinde kalması gibi. Doğa düzene uymayan mutantları reddediyor gibi."</p>

  <p>"Bir olasılık daha var," dedi Gamay. "Dr. Barker'ın ürememeleri için cinsiyetsiz biyobalıklar üretmeyle ilgili bir şeyler söylediğini hatırlıyorum."</p>

  <p>"Evet, bu da mümkün, ama bunun için çok gelişmiş biyomühendislik gerekir."</p>

  <p>"Araştırmanızda sırada ne var?" diye sordu Paul.</p>

  <p>"Önümüzdeki birkaç gün neler yakalayacağımıza bakacağız, sonra bu numuneyi ve yakaladığımız diğerlerini Montreal'e götüreceğim. Orada gen haritalarını çıkaracağız. Bu haritaları bilgisayarımdaki bazı şeylerle eşleyebilirim belki. Belki bunları kimin tasarladığını öğrenebiliriz."</p>

  <p>"Bu mümkün mü?"</p>

  <p>"Oh, elbette. Genetik program neredeyse bir imza gibidir. Dr. Barker'a bir mesaj gönderip bulduklarımı söyledim. Frederick bu tür konularda bir dâhidir."</p>

  <p>"Ondan büyük bir saygıyla söz ediyorsunuz," dedi Paul.</p>

  <p>"Daha önce dediğim gibi o çok zekidir. Keşke o şirketle bağlılığı olmasaydı diyorum."</p>

  <p>"Ticari şirketlerden söz açılmışken sahilin yukarı kesiminde bir balık işleme tesisinin olduğunu duymuştuk. Bu işle bir ilgileri olabilir mi?"</p>

  <p>"Ne bakımdan?"</p>

  <p>"Bilmiyorum. Kirlilik, belki. Hani bazen kirli sularda iki başlı kurbağalar bulunur ya."</p>

  <p>"İlginç bir düşünce, ama bu mümkün değil. Bazı deforme balıklar veya balık ölüleri bulabilirsiniz, ama bu canavar bir kaza değil. Hem öyle olsa başka türlerde de deformasyonlar görürdük ki böyle bir şey yok. Ama bakın ne diyeceğim. Geceyi o tesisin yakınında geçirip sabah birkaç kez ağ atarız. Gemimde ne kadar kalabilirsiniz?"</p>

  <p>"Bize dayanabildiğiniz kadar," dedi Paul. "İşinize engel olmak istemeyiz."</p>

  <p>"Kesinlikle engel olmuyorsunuz." Somonu tekrar soğutucuya koydu. "Ama kamaranızı gördükten sonra kısa kalmak isteyebilirsiniz."</p>

  <p>Kamara içindeki iki ranzadan biraz büyüktü. Throckmorton onları yerleşmeleri için yalnız bıraktıktan sonra Paul bir doksan metrelik boyunu alttaki yatağa sığdırmaya çalıştı, ama bacakları dışarıda kaldı.</p>

  <p>Dr. Throckmorton'un bize söylediklerini düşünüyordum da, dedi Gamay yukarıdaki yatağı denerken. "Diyelim ki sen Dr. Barker'sın veb u biyobalık işinde Oceanus'la birlikte çalışıyorsun. Birisinin, onu senin kapına kadar getirebileceği genetik bir test yapmasına izin verir miydin?"</p>

  <p>"Hayır. Deneyimlerimizden biliyoruz ki, Oceanus işine burnunu sokanlara karşı çok acımasız."</p>

  <p>"Bir önerin var mı?"</p>

  <p>"Tabi. Throckmorton'a gece demir atacak başka bir yer bulmasını önerebiliriz. Diş ağrısını falan bahane edebiliriz."</p>

  <p>"Bunu yapmayı gerçekten istemiyorsun, değil mi?"</p>

  <p>"Hatırlıyorsan, Kurt ve Joe'yle oynamaya gidemediğim için buraya gelene kadar sızlandım."</p>

  <p>"Bunu bana hatırlatmana gerek yok. Takıma seçilmemiş bir oyuncu gibiydin."</p>

  <p>"Dr. Throckmorton iyi bir adam, ama hareketten uzak bir şekilde ona bakıcılık yapmayı beklemiyordum."</p>

  <p>"Ve şimdi hareketin bizim kapımıza geldiğini düşünüyorsun?"</p>

  <p>Paul başıyla onayladı. "Bozukluğun var mı?" Gamay cebinden üzerinde dalgıç kuşu resmi olan bir Kanada doları çıkardı.</p>

  <p>Paul parayı havaya atıp alçısının üstüne düşürdü. "Tura. Ben kaybettim. Hangi nöbeti istediğini sen seçeceksin."</p>

  <p>"Tamam, mürettebat uykuya çekilir çekilmez ilk iki saati sen alabilirsin."</p>

  <p>"Bana uyar." Ranzadan kalktı. "Bu işkence yatağında fazla uyuyamam zaten." Yaralı kolunu havaya kaldırdı. "Belki bu alçıyı silah olarak kullanabilirim."</p>

  <p>"Buna gerek yok," dedi Gamay gülümseyerek. Elini çantasına sokup içinde 22 kalibrelik tabancasının bulunduğu kılıfı çıkardı. "Nişancılığımı geliştirmek isteyebilirim, diye getirdim bunu."</p>

  <p>Paul gülümsedi. Genç bir kızken babası ona kil vurmayı öğretmişti ve Gamay mükemmel bir nişancıydı. Paul tabancayı aldı ve silahı diğer eliyle alçısının üstüne koyarsa nişan alabildiğini gördü.</p>

  <p>Gamay onun sarsak bir şekilde nişan aldığını görünce, "Belki ikimiz de gözcülük yapsak iyi olur," dedi.</p>

  <p>Gemi kıyıdan bir mil açıkta demir attı. Bulundukları yerden haberleşme kulesi, suya bakan kayalık bir tepeye kurulmuş olan Oceanus tesisinin çatılarının silüeti ve haberleşme kulesi görünüyordu. Troutlar küçük mutfakta Throckmorton, öğrencileri ve bazı mürettebatla birlikte yemek yediler. Throckmorton'un çalışmaları ve Troutların NUMA maceralarıyla hızlanan yemek çabuk bitti. Saat on bir civarında herkes kamaralarına çekildi.</p>

  <p>Paul ve Gamay kamaralarına gidip geminin sessizleşmesini beklediler. Sonra güverteye çıkıp karaya bakan bir noktaya yerleştiler. Gece serindi. Yağmurluklarının ve ranzalarından ödünç aldıkları battaniyelerin altındaki kazaklarıyla üşümemeye çalışıyorlardı. Deniz tembel dalgalar hariç sakindi. Paul sırtını bir bölmeye dayayarak oturdu, Gamay yanına uzandı.</p>

  <p>İlk iki saat hızla geçti. Sonra Gamay nöbeti devraldı, Paul yere uzandı. Uykuya daldıktan kısa bir süre sonra Gamay onu sarstı. Paul hızla uyanıp doğruldu. "Ne var?"</p>

  <p>"Gözlerin lazım. Sudaki şu koyu renk lekeye bakıp duruyorum. Yüzen bir yosun parçası olduğunu sandım, ama yaklaştı."</p>

  <p>Paul gözlerini ovuşturup Gamay'ın işaret ettiği yere baktı. Başta denizin mavi karanlığı dışında bir şey göremedi, ama az sonra denizden daha koyu olan ve onlara doğru yaklaşan bir kitle fark etti. Başka bir şey, hafif mırıltılar da vardı. "Bir yosun kitlesinin konuştuğunu ilk kez duyuyorum. Önlerine doğru ateş açmaya ne dersin?"</p>

  <p>Öne doğru süründüler. İki eliyle tabancasını tutan Gamay dirseğini güverteye dayayarak nişan aldı. Paul fenerle uğraşıyordu, ama sonunda hazırlamayı başardı. Gamay ona işaret verince feneri açtı. Güçlü ışık dört adamın esmer yüzlerine düştü. Siyahlar giymişlerdi ve iki Eskimo kayığına binmişlerdi. Işık birden yanınca kürekleri havada kaldı. Badem biçimindeki gözleri şaşkınlıkla kırpıştı.</p>

  <p>Çatırt!</p>

  <p>İlk mermi kayıklardan birinde önde oturan adamın küreğini parçaladı. İkinci el ikinci kayıktaki küreği parçalara ayırdı. Kayıkların arkalarındaki adamlar telaşla geriye doğru kürek çekmeye başladılar. Öndekiler de ellerini suya sokup onlara yardım etmeye çalışıyorlardı. Kayıkları geri çevirmeyi başarıp karaya doğru yöneldiler, ama Gamayo nları bu kadar kolay bırakacak değildi. Kayıklar neredeyse ışığın menzilinden çıkmıştı ki diğer iki küreğe ateş açtı.</p>

  <p>"İyi atıştı, Annie Oakley," dedi Paul.</p>

  <p>“İyi görüştü, Kör Gözlü Dick. Bu onları bir süre için meşgul eder.”</p>

  <p>Tabanca sesleri aslında gürültülü değildi, ama gecenin sessizliğinde top mermileri gibi gürlemiş olmalıydı ki Throckmorton ve mürettebatının bir kısmı güverteye çıktı.</p>

  <p>"Oh, merhaba," dedi, Troutları görünce. "Bir ses duyduk. Tanrım," dedi Gamay'ın elindeki görerek.</p>

  <p>"Yalnızca biraz atış talimi yapayım dedim."</p>

  <p>Sudaki sesleri duyabiliyorlardı. Tayfalardan biri korkuluklara gidip kulak kabarttı. "Birisinin yardıma ihtiyacı var gibi. Aşağıya bir sandal indirsek iyi olur."</p>

  <p>"Yerinde olsam bunu yapmazdım," dedi Paul, her zamanki yumuşak tarzıyla, ama sesindeki çelik sertliğini hissetmemek mümkün değildi.</p>

  <p>Throckmorton bir an tereddüt etti, ama sonra tayfasına, "Tamam. Troutlarla biraz konuşmak istiyorum," dedi.</p>

  <p>Diğerleri kamaralarına geri dönünce, "Şimdi bir sakıncası yoksa neler olduğunu anlatır mısınız bana?" dedi.</p>

  <p>Gamay kocasına döndü. "Ben kahve yapmaya gidiyorum. Uzun bir gece olabilir." Birkaç dakika sonra dumanı tüten üç fincanla geri döndü. "Bir şişe viski bulup birkaç damla kattım. Buna ihtiyacımız olabilir."</p>

  <p>Sırayla Oceanus'la ilgili şüphelerini, birkaç kaynaktan aldıkları kanıtlarla destekleyerek anlattılar.</p>

  <p>"Bunlar çok ciddi suçlamalar," dedi Throckmorton. "Bu korkunç planı destekleyen sağlam kanıtlarınız var mı?"</p>

  <p>"Bence kanıt laboratuvarınızın soğutucusundaki şeydir," dedi Gamay. "Başka sorunuz var mı?"</p>

  <p>"Evet," dedi Throckmorton bir süre sonra. "Başka viskimiz var mı?"</p>

  <p>Gamay düşünceli davranarak şişeyi cebine atmıştı. Kahvelerini tazeleyip birer yudum aldıktan sonra Throckmorton, "Frederick'in bağlantıları beni her zaman rahatsız etmişti," dedi. "Ama galiba iyimserlik ederek zaman içinde bilimsel mantığın ticari kaygılarını bastıracağını düşündüm."</p>

  <p>"Şu varsayımınız hakkında bir soru sorabilir miyim," diye sordu Gamay. "Doğal balık nüfusunu yok edip yerine bu Frankeştayn balıkları koymak mümkün mü?"</p>

  <p>"Tamamen mümkün ve bunu yapabilecek birisi varsa o da Dr. Barker'dır. Bu da pek çok şeyi açıklıyor. Yine de Dr. Barker'ın bu grupla birlikte olduğuna inanmak çok zor. Ama garip davrandığını kabul etmeliyim." Aklına bir şey geliyormuş gibi gözlerini kırpıştırdı. "Duyduğum o tabanca sesleri. Birisi gemimize binmeye mi çalıştı?"</p>

  <p>"Öyle görünüyor," dedi Gamay.</p>

  <p>"Belki yetkililere haber versek daha iyi olur!"</p>

  <p>Kıyıdaki bu tesisin nerede devreye girdiğini bilmiyoruz, dedi Gamay, kadınsı bir kararlılık ve güvenle. "Kurt bunun önemli ola-b ileceğini ve görevi tamamlanana kadar oraya gözkulak olmamızı istedi."</p>

  <p>"Gemideki insanların hayatı tehlikede değil mi?"</p>

  <p>"Pek sayılmaz," dedi Paul. "Biz nöbet tuttuğumuz sürece tabi. Ama kaptanı gemiyi hızla yola çıkabilecek şekilde hazırlaması konusunda uyarsanız iyi olur. Gerçi sürpriz havasını bozduğumuz için dostlarımızın geri geleceğini sanmam."</p>

  <p>"Tamam," dedi Throckmorton. Çenesini kararlılıkla ileri çıkardı. "Peki ama yapabileceğim başka bir şey yok mu?"</p>

  <p>"Var," dedi Paul. Viskiyi Gamay'dan alıp profesörün sinirlerini yatıştırmak için ona bir kadeh daha doldurdu. "Bekleyebilirsiniz."</p>
</body>
</html>
