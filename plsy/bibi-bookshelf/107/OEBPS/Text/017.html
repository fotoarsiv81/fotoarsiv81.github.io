<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On İkinci Bölüm</title>
</head>

<body>
  <h1 class="h11">On İkinci Bölüm</h1>

  <h2 id="sigil_toc_id_30"><a id="ncx1310"></a>1</h2>

  <p>Conway Jefferson uykusunda kımıldanıp, gerindi. Kollarını iki yanına attı. Kazadan beri bütün gücünü toplandığı o uzun güçlü kollarını.</p>

  <p>Perdelerin arasından yumuşak sabah ışığı süzülüyordu.</p>

  <p>Conway Jefferson kendi kendisine gülümsedi. Gece iyice dinlendiği zaman hep böyle uyanırdı. Mutlu, canlı. Yeni bir gün başlıyordu.</p>

  <p>Bir dakika kadar öyle yattı. Sonra da elinin altındaki özel zile bastı. Ve birdenbire bütün olanları anımsadı.</p>

  <p>Edwards yumuşak adımlarla, sessizce odaya girerken, Jefferson inledi.</p>

  <p>Edwards eli perdede durakladı. "Sancınız mı var, efendim?"</p>

  <p>"Hayır. Perdeleri aç," Jefferson'un sesi sertti.</p>

  <p>Berrak ışık odaya doldu. Durumu anlayan Edwards efendisine bakmadı.</p>

  <p>Conway Jefferson yattığı yerde hatırlıyor ve düşünüyordu. Yüzünde sert bir görünüm vardı. Gözlerinin önünde yine Ruby'nin o güzel, aptalca çehresi belirmişti. Yalnızca Jefferson kafasında bu "Aptalca," sözünü kullanmıyordu. Bir gece önce, "Masum," derdi. Saf ve masum bir çocuk. Ama şimdi?</p>

  <p>Conway Jefferson birdenbire müthiş bir yorgunluk hissetti. Usulca, "Margaret..." diye mırıldandı.</p>

  <p>Ölmüş olan karısının adıydı bu.</p>
</body>
</html>
