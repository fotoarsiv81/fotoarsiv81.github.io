<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>İkinci Bölüm</title>
</head>

<body>
  <h1 class="h11">İkinci Bölüm</h1>

  <h2 id="sigil_toc_id_8"><a id="ncx243"></a><a id="a9"></a>1</h2>

  <p>O sırada bu görüşü Albay Melchett'le Bay Bantry de tartışmaktaydılar.</p>

  <p>Polis müdürü cesedi inceledikten ve adamlarının da belirli bir şekilde çalışmaya başladıklarını gördükten sonra ev sahibiyle birlikte konağın başka bir bölümündeki çalışma odasına çekilmişti.</p>

  <p>Albay Melchett kısa kızıl bıyığını çekiştirmek alışkanlığında olan, öfkeli bir adamdı. Şimdi de, şaşkın bir tavırla yan yan Bantry'e bakıyor ve yine bıyığını çekiştiriyordu. Nihayet, "Buraya bak, Bantry," diye bağırdı. "Dilimin altındaki baklayı çıkarmak zorundayım. Bu kızı gerçekten tanımıyor musun?"</p>

  <p>Beriki müthiş bir öfkeyle cevap verecek oldu. Ama polis müdürü onun sözünü kesti.</p>

  <p>"Biliyorum, dostum, biliyorum. Ne ki, meseleye bir de şu açıdan bak. Senin için pek zor bir durum olabilir bu. Evlisin. Karına bağlısın. Şurada baş başa konuşuyoruz. Eğer bu kızla herhangi bir ilişkin var idiyse, bunu şimdi açıklaman çok daha iyi olur. Gerçeği saklamayı istemeni anlıyorum. Herhalde ben de ayni şekilde düşünürdüm. Ama bu durumda böyle bir şey mümkün değil. Bir cinayetle karşı karşıyayız. Gerçek er geç ortaya çıkar, Allah kahretsin, kızı, senin boğduğunu söylemiyorum. Bu senin yapabileceğin bir şey değil. Bunu çok iyi biliyorum. Ama sonuçta kız buraya gelmiş, bu eve. Belki kapıyı kırıp içeri girdi ve seni beklemeye başladı. Adamın biri de peşinden geldi ve onu öldürdü. Bu pekâlâ mümkün. Ne demek istediğimi anlıyor musun?"</p>

  <p>"Allah kahretsin! Melchett, ben bu kızı hayatımda bir kez bile görmüş değilim! Ben öyle bir insan mıyım?"</p>

  <p>"İyi ya. O halde mesele yok. Aslında seni suçlu da bulmazdım. Tecrübeli insanlarız biz. Ama madem böyle söylüyorsun. Şimdi mesele şu: bu kızın burada ne işi vardı? Onun buralı olmadığı belli."</p>

  <p>Bantry hiddetinden köpürüyordu. "Bir kâbus bu! Bir kâbus!"</p>

  <p>"Dostum, önemli olan nokta şu: bu kız senin kütüphanende ne yapıyordu?"</p>

  <p>"Ne bileyim ben! Onu ben davet etmedim ki!"</p>

  <p>"Evet, evet. Ama kız yine de buraya gelmiş. Seni görmek istediği anlaşılıyor. Sana tuhaf bir mektup filan gelmiş miydi?"</p>

  <p>"Hayır, gelmedi."</p>

  <p>Albay Melchett nazik nazik sordu. "Sen dün gece ne yapıyordun?"</p>

  <p>"Muhafazakarlar Birliği’nin toplantısındaydım. Dokuzda, Much Benham'da yapıldı toplantı."</p>

  <p>"Eve ne zaman döndün?"</p>

  <p>"Much Benham'dan onu geçe ayrıldım. Yolda başım derde girdi. Patlayan lastiği değiştirmek zorunda kaldım. Eve on ikiye çeyrek kala döndüm."</p>

  <p>"Kütüphaneye gitmedin mi?"</p>

  <p>"Gitmedim."</p>

  <p>"Yazık."</p>

  <p>"Yorulmuştum. Hemen çıkıp yattım."</p>

  <p>"Seni bekleyen var mıydı?"</p>

  <p>"Hayır. Yanıma oldum olası anahtar alırım. Lorrimer, çoğu zaman on birde yatar. Ancak kendisinden istersem beni bekler."</p>

  <p>"Kütüphaneyi kim kapatır?"</p>

  <p>"Lorrimer. Bu mevsimde yedi buçukta."</p>

  <p>"Gece kütüphaneye hiç girmez mi?"</p>

  <p>"Ben dışardaysam girmez tabii. İçinde viski ve kadehler bulunan bir tepsiyi de hole bırakır."</p>

  <p>"Anlıyorum. Ya karın?"</p>

  <p>"Bilmiyorum. Dün gece ben eve döndüğüm zaman o mışıl mışıl uyuyordu. Dün akşam kütüphanede oturmuş olabilir. Ya da salonda. Sormayı unuttum."</p>

  <p>"Neyse... Bütün bu ayrıntıları yakında öğreniriz. Tabii bu iş hizmetkârlardan biriyle ilgili olabilir. Öyle değil mi?"</p>

  <p>Bantry başını salladı. "Buna inanamam. Hepsi de saygıdeğer insanlardır. Yıllardan beri yanımızda çalışıyorlar."</p>

  <p>Melchett de aynı fikirdeydi. "Evet, onların bu cinayete karışmış olabileceklerini ben de pek sanmıyorum. Ölen kız şehirden gelmiş sanırım. Herhalde yanında da bir delikanlı vardı. Ama neden buraya zorla girdiler..."</p>

  <p>Bantry onun sözünü kesti. "Herhalde kız Londra'dan geldi. Tabii burada öyle eğlence filan yok ama... yani... "</p>

  <p>"E, ne var?"</p>

  <p>Bantry bağırdı. "Hay Allah! Basil Blake!"</p>

  <p>"O da kim?"</p>

  <p>"Film endüstrisiyle ilgisi olan bir genç. Kaba bir köpek. Karım onu savunuyor çünkü annesi okul arkadaşı. Ama</p>

  <p>bana sorarsan Basil Blake, bir işe yaramaz dejenerenin biri. Ahmak da. Lansham yolundaki o villayı satın aldı. Hani şu iğrenç, modern bina. Orada partiler veriyor. Bir sürü gürültücü insan villaya doluşarak avaz avaz bağırıyor. Hafta sonlarında da oraya kızlar getiriyor."</p>

  <p>"Kızlar mı?"</p>

  <p>"Evet. Geçen hafta bir kız vardı orada. Şu platin saçlı sarışınlardan biri..." Bantry'nin ağzı bir karış açık kaldı.</p>

  <p>Melchett düşünceli düşünceli, "Platin saçlı bir sarışın, ha?" dedi.</p>

  <p>"Evet. Melchett buraya bak, yani..."</p>

  <p>Polis müdürü çabucak, "Bu da bir olasılık," dedi. "Böylece o tip bir kızın St. Mary Mead köyüne neden geldiği açıklanmış olur. En iyisi ben gidip o gençle bir konuşayım. Braid... Blake ... adı neydi onun?"</p>

  <p>"Blake. Basil Blake."</p>

  <p>"Acaba evde midir?"</p>

  <p>"Dur bakayım. Bu gün ne? Cumartesi mi? Blake çoğu cumartesi sabahları villaya gelir."</p>

  <p>Melchett homurdandı. "Bakalım onu bulabilecek miyiz?"</p>
</body>
</html>
