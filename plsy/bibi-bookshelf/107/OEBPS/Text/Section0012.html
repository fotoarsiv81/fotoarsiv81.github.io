<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Beşinci Bölüm</title>
</head>

<body>
  <h2><span style="color: rgb(79, 129, 189); font-family: Cambria, serif; font-size: 20px; font-weight: bold; line-height: 30px; text-indent: 1em;">3</span><br /></h2>

  <p>George Bartlett gırtlak kemiği çıkık, zayıf ve uzun boylu bir gençti. Ne demek istediğini doğru dürüst anlatamayan insanlardandı o. Delikanlı o kadar telaşlanmıştı ki, sakin sakin konuşması olanaksızdı.</p>

  <p>"Ah, ne korkunç değil mi? İnsanın pazar gazetelerinde okuduğu olaylara benziyor. Bunları okursunuz ama o olaylar size hiçbir zaman gerçekten olmuş gibi gelmez."</p>

  <p>Harper, "Ne yazık ki bu olay gerçekten oldu, Bay Bartlett," dedi.</p>

  <p>"Evet, evet, tabii. Ama insana pek feci geliyor bu. Sonradan buradan kilometrelerce uzakta bir yerde... Cinayet köydeki bir köşkte işlenmiş değil mi? Kırların arasında bir evde. Herhalde çevredeki köyler iyice çalkalandı?"</p>

  <p>Albay Melchett idareyi ele aldı. "Ölen kızı iyi tanıyor muydunuz, Bay Barlett?"</p>

  <p>George Bartlett'in yüzünde korku dolu bir anlam belirdi.</p>

  <p>"H-h-hayır, ef-ef-efendim. H-h-hiç de i-i-iyi tanımazdım. Onunla bir samimiyetim yoktu. Bilmem anlatabiliyor muyum? Kendisiyle bir iki kez dans ettim... Bir ‘merhabamız,’ vardı. Bir kaç kez de tenis oynadık. Hepsi o kadar."</p>

  <p>"Galiba kızı dün gece en son siz görmüşsünüz."</p>

  <p>"Herhalde... Ne feci değil mi?... Yani... ben kızı gördüğüm zaman hiçbir şeyi yoktu. Sapasağlamdı."</p>

  <p>"Onu kaçta gördünüz, Bay Bartlett?"</p>

  <p>"Doğrusu ben zamanı hiç farketmem... Pek geç değildi. Bilmem ne demek istediğimi anlatabiliyor muyum?"</p>

  <p>"Onunla dans mı ettiniz?"</p>

  <p>"Evet... Gerçekten.. yani... evet, dans ettik. Ama akşam ... Çok daha önce. Tamam ... Bu o dansözle yaptığı dans gösterisinden hemen sonra oldu. Herhalde saat ondu. Veya on buçuk - on bir. Bilmem ki."</p>

  <p>"Zamanı bir yana bırakalım şimdi. Bunu nasıl olsa saptayabiliriz. Şimdi lütfen bize ne olduğunu anlatın."</p>

  <p>"İşte dans ettik. Hoş, ben pek de iyi dans etmem ya."</p>

  <p>"İyi dans edip dans etmediğiniz hiç önemli değil Bay Bartlett."</p>

  <p>George Bartlett dehşetle albaya bakarak kekeledi. " ...ş şey ... H-h-h-herhalde. Şey, dediğim gibi Ruby'le dans ettik. Balo salonunda dönenip durduk. Ben konuşuyordum ama Ruby pek fazla bir şey söylemedi. Bir ara esnedi de. Dediğim gibi ben dans etmesini pek bilmem, bu yüzden kızlar.. şey... benden pek hoşlanmazlar. Bilmem ne demek istediğimi anlatabiliyor muyum? Ruby de başının ağrıdığını söyledi... Ben bu lafları bilirim. Atlatmacaları. Onun için, ‘İyi ya,’ dedim... İşte böyle."</p>

  <p>"Onu en son o zaman mı gördünüz?"</p>

  <p>"Evet. Ruby yukarı çıktıktan sonra."</p>

  <p>"Size biriyle buluşacağından söz etti mi? Veya arabayla dolaşacağından? Veya... veya... bir randevusu olduğundan?"</p>

  <p>Barlett başını salladı. "Hayır, bana böyle şeyler söylemezdi." Yüzünde. üzgün bir ifade belirmişti. "Beni başından attı."</p>

  <p>"Hali nasıldı? Endişeli miydi? Dalgın mıydı? Bir şeyler düşünüyor muydu?"</p>

  <p>George Bartlett düşündü. Sonra da yine başını salladı. "Biraz içi sıkılmış gibiydi. Dediğim gibi esnedi. Bundan başka bir şey hatırlamıyorum."</p>

  <p>Albay Melchett, "Siz ne yaptınız, Bay Bartlett?" dedi.</p>

  <p>"Ha?"</p>

  <p>"Ruby Keene yanınızdan ayrıldıktan sonra ne yaptınız?"</p>

  <p>George Bartlett ağzını bir karış açarak ona baktı. "Hım... Durun bakayım... Ben ne yaptım?"</p>

  <p>"Biz de bunu açıklamanızı bekliyoruz."</p>

  <p>"Ah, evet, evet, tabii. Bazı şeyleri hatırlamak çok güç oluyor. Öyle değil mi? Durun bakayım.. Bara gidip bir içki içmişsem buna hiç şaşmam."</p>

  <p>"Bara giderek bir içki içtiniz mi?"</p>

  <p>"Tamam. İçki içtim. Ama o sırada değil. Bana biraz dışarıda dolaşmışım gibi geliyor. Ya... Biraz hava aldım. Eylülde olmamıza rağmen hava bir hayli boğucuydu. Dışarısı pek hoşuma gitti. Evet, tamam. Biraz dolaştım. Sonra içeri girerek, bir içki içtim. Ve yeniden balo salonuna döndüm. Orada öyle fazla bir eğlence yoktu. Şeyin... neydi onun adı? Hah... Josie... Josie'nin dans ettiğini gördüm. O tenis öğretmeniyle... Oysa kadın hastalanmıştı. Bileğini mi burkmuştu ne?"</p>

  <p>"O zaman bundan balo salonuna gece yarısı dönmüş olduğunuz anlaşılır. Yani siz dışarıda tam bir saat dolaştınız mı?"</p>

  <p>"Şey... Bir içki de içtim. Ben... şey... bazı şeyleri düşünüyordum."</p>

  <p>Bu sözlerine de diğerleri kadar inandılar.</p>

  <p>Albay Melchett sert bir sesle, "Ne düşünüyordunuz?" diye sordu.</p>

  <p>"Ah, bilmem ki..." Bay Bartlett karmakarışık biçimde açıklamaya çalıştı. "Bazı şeyleri..."</p>

  <p>"Arabanız var mı, Bay Bartlett?"</p>

  <p>"Ah, evet, arabam var."</p>

  <p>"Nerede duruyordu o? Otelin garajında mı?"</p>

  <p>"Hayır, aslına bakarsanız, avludaydı o. Çünkü bir ara gezebileceğimi düşünmüştüm."</p>

  <p>"Belki de gezdiniz."</p>

  <p>"Hayır, hayır... Gezmedim... Yemin ederim ki gezmedim."</p>

  <p>"Örneğin... Miss Keene'i gezmeye götürmediniz mi?"</p>

  <p>"Ah, aman... Buraya bakın... Ne demek istiyorsunuz? Kimseyi gezmeye götürmedim. Yemin ederim ki götürmedim. Rica ederim..."</p>

  <p>"Teşekkürler, Bay Bartlett. Bu ara size başka soru soracak değiliz." Melchett kelimelere basa basa yineledi. "Şu ara..."</p>

  <p>Bay Bartlett'i orada bırakarak uzaklaştılar. Genç adam, aptalca suratında gülünç bir dehşet ifadesiyle onların arkasından bakıyordu.</p>

  <p>Albay Melchett, "Beyinsiz budala," dedi. "Yoksa bu bir rol muydu?"</p>

  <p>Başmüfettiş Harper kafasını salladı. "Önümüzde upuzun bir yol var..."</p>

  <p class="p1"><a id="a20"></a></p>
</body>
</html>
