<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On Üçüncü Bölüm</title>
</head>

<body>
  <h2 id="sigil_toc_id_35"><a id="ncx1473"></a>3</h2>

  <p>Kortta Raymond'un verdiği tenis dersi sona ermişti.</p>

  <p>Orta yaşlı şişman bir kadın, cırtlak bir sesle genç adama teşekkür etti. Gök mavisi hırkasını alarak otele doğru gitti.</p>

  <p>Raymond arkasından neşeyle seslendi.</p>

  <p>Sonra da üç seyircinin oturduğu banka doğru döndü. Raketini bir koltuğun altına sıkıştırmıştı. Elindeki file torbada toplar vardı. Yüzündeki o neşeli, şevkli anlam sanki bir süngerle silinivermişti. Şimdi yorgun ve endişeli bir hali vardı.</p>

  <p>Onlara doğru gelerek, "Neyse," dedi. "Bu iş de bitti."</p>

  <p>Yeniden güldü. O güneşten yanmış yüzüne, ince, zarif vücuduna uyan çocuksu, şirin bir gülümsemeyle onlara bakıyordu.</p>

  <p>Sir Henry kendi kendine, "Acaba o kaç yaşında?" diye sordu. "Yirmi beş, otuz otuz beş? Bunu tahmin zor?"</p>

  <p>Raymond başını hafifçe salladı. "Hiçbir zaman doğru dürüst tenis oynayamayacak."</p>

  <p>Miss Marple, "Herhalde bunlar içinizi çok sıkıyor," diye mırıldandı.</p>

  <p>Raymond açıkça, "bazen," diye cevap verdi. "Özellikle yazın sonunda. Bir süre alacağınız aylığın düşüncesi sizi canlandırıyor. Ama sonunda bu da yetmez oluyor!"</p>

  <p>Başmüfettiş Harper çabucak ayağa kalktı. "Sizi yarım saat sonra gelip alayım mı, Miss Marple? Uygun mu bu?"</p>

  <p>"Teşekkür ederim, tabii. Ben hazır olurum."</p>

  <p>Harper uzaklaştı. Raymond durmuş onun arkasından bakıyordu. "Sizinle biraz oturabilir miyim?"</p>

  <p>Sir Henry, "Tabii, buyurun," dedi. "Sigara içer misiniz?" Tabakasını uzattı. Bir yandan da, "Neden Raymond Starr konusunda bazı ön yargılarım var?" diye düşünüyordu. "Bunun nedeni onun yalnızca dans ve tenis öğretmeni olması mı? Eğer öyleyse, itiraz ettiğim tenis değil dans herhalde. Biz İngilizler iyi dans eden erkeklerden oldum olası hemen kuşkulanıveririz! Bu genç adamın hareketleri de pek ahenkli ve zarif. Ramon.... Raymond ... asıl adı nedir onun?" Birdenbire bunu açık açık sordu.</p>

  <p>Bu soru Raymond'u eğlendirmiş gibiydi. "Önce profesyonel adım Ramon'du. Ramon ve Josie... İspanyol havalı adlar. Ama sonra burada yabancılara karşı soğukluk duyduklarını farkettim. Onun üzerine Raymond oluverdim. Tam bir İngiliz adı bu."</p>

  <p>Miss Marple, "Asıl adınız çok daha başka galiba?" dedi.</p>

  <p>Genç adam ona gülümsedi. "Asıl adım Ramon. Büyükannem Arjantinliydi."</p>

  <p>Sir Henry, "Dans ederken bel kırılmasının nedeni şimdi anlaşıldı," diye düşündü.</p>

  <p>Raymond ekledi. "Göbek adım ise Thomas. Pek tatsız bir ad bu." Sir Henry'e döndü. "Siz Devanshire'lısınız değil mi, efendim? Ailem o çevrede otururdu. Alsmonstone'da."</p>

  <p>Sir Henry'nin gözleri parlayıverdi. "Siz Alsmonstone'lu Starr'lardan mısınız. Bunun farkında değildim."</p>

  <p>"Evet. ...Herhalde değildiniz." Raymond'un sesinde hafif bir acılık vardı.</p>

  <p>Sir Henry utangaç bir tavırla, "Şansızlık..." diye mırıldandı. "Bütün olanlar."</p>

  <p>"Malikânenin üç yüz yıl sonra satılıp ailenin elinden gitmesini mi kasdediyorsunuz? Evet, gerçekten öyle. Ama tabii bizim gibilerin sonu gelmişti. Artık bir yararımız yoktu. Büyük ağabeyim New York'a gitti. Basın işinde o. Hali vakti iyi. Geri kalanımız dünyanın dört bucağına dağıldık. Son zamanlarda özel okullarda eğitim görmüş bir insan kolay kolay iş bulamıyor. bazen, eğer şansınız varsa, bir otelde resepsiyon memuru olabiliyorsunuz. Tavırlarınızın ve eğitiminizin öyle yerde değeri oluyor. Ben musluk yapan bir firmada iş bulabildim yalnızca. Şeftali ve limon rengi şahane porselen banyolar satıyordum. Koskocaman teşhir salonlarımız vardı. Ama o Allah'ın cezası şeylerin fiyatlarını da, ne zaman teslim edileceklerini de bir türlü hatırlayamıyordum. Sonunda kovuldum.</p>

  <p>"Yapabildiğim iki şey vardı. Tenis oynamak ve dans etmek, Riviera'da bir otele girdim. Aylık dolgundu. Durumum iyi sayılırdı. Sonra yaşlı bir İngiliz'in sözlerini duydum. Durmadan Hindistan’dan söz eden, yaşlı tiplerdendi o. Adam, müdüre giderek olanca sesiyle, ‘O jigolo nerede?’ diye sordu. ‘O jigoloyu bulmam gerek. Karımla kızım dans etmek istiyorlar. Nerede o adam? Kaç para alıyor? Bana o jigoloyu bulun." Raymond bir an durdu. "Buna aldırmamam gerekirdi. Ama nedense bu sözler bana dokundu. Oradan ayrılıp buraya geldim. Aylık az ama iş daha iyi. Çoğu zaman yaşamları boyunca bir gün bile tenis oynamayacak olan yusyuvarlak kadınlara ders veriyorum. Bir de zengin müşterilerin, kimsenin yüz vermediği çirkin kızlarıyla dans ediyorum. Neyse... Hayat... Bugünkü acı hikayemiz burada sona eriyor. Güldü. Gözlerini kısmıştı, beyaz dişleri pırıl pırıl parlıyordu. Çok canlı, mutlu ve sağlıklı bir görünümü vardı.</p>

  <p>Sir Henry, "Sizinle konuştuğumuza memnun oldum," dedi. "Sizinle görüşmek istiyordum."</p>

  <p>"Duby Keene hakkında mı? Korkarım size yardım edemeyeceğim. Kızı kimin öldürdüğünü bilmiyorum. Onun hakkında fazla bir bilgim yok. Ruby bana açılmazdı."</p>

  <p>Miss Marple, "Ondan hoşlanır mıydın?" diye sordu.</p>

  <p>"Hayır... Ama ona bir düşmanlığım da yoktu." Raymond kayıtsız bir tavırla konuşmuştu.</p>

  <p>Sir Henry, "Demek hiçbir varsayımda bulunmayacaksınız," dedi.</p>

  <p>"Korkarım bulunamayacağım... Eğer aklıma bir şey gelseydi, bunu Harper'a söylerdim. Bana sıradan bir olaymış gibi geliyor bu. Çirkin, iğrenç bir cinayet. Ne bir neden var ortada, ne de delil."</p>

  <p>Miss Marple, "Kızın ölümü iki kişinin işine yaradı," dedi.</p>

  <p>"Sahi mi?" Raymond'un yüzünde hayret dolu bir ifade belirmişti.</p>

  <p>Miss Marple ise ısrarla Sir Henry'i süzüyordu. Nihayet yaşlı adam istemeye istemeye konuştu. "Ruby'nin ölümü Bayan Jefferson'la Bay Gaskell'ın işine yarayacak belki de onlara elli bin sterlin kalacak."</p>

  <p>"Ne?" Raymond iyice şaşırmıştı. Hatta şaşırmaktan çok endişelenmiş gibi bir hali vardı. "Ama bu çok saçma! Baştan sona saçma! Bayan Jefferson... ikisi de... onların bu olayla hiçbir ilişkileri olamaz. Böyle bir şey düşünmek çok yersiz."</p>

  <p>Miss Marple öksürdü. Sonra da şefkatle, "Korkarım siz bir idealistsiniz," diye mırıldandı.</p>

  <p>"Ben mi?" Genç adam bir kahkaha attı. "Ne münasebet! Ben gayet maddiyatçıyımdır."</p>

  <p>Miss Marple, "Para çok önemli bir nedendir," dedi.</p>

  <p>Raymond heyecanla bağırdı. "Belki. Ama onların ... ikisinden birinin büyük bir hainlikle bir kızı boğabileceklerini düşünmek..." Başını salladı. Sonra da ayağa kalktı. "İşte Bayan Jefferson geliyor. Ders almaya. Geç kaldı." Sesi neşeliydi. "On dakika geç kaldı!"</p>

  <p>Adelaide Jefferson'la Hugo McLean yoldan hızla kendilerine doğru geliyorlardı.</p>

  <p>Addie gülümseyerek geç kaldığı için özür diledikten sonra korta girdi. McLean banka oturdu. Miss Marple'a incelikle tütün dumanından rahatsız olup olmayacağını sorduktan sonra piposunu yakarak bir süre sessiz sedasız içti. Bir yandan da korttaki beyaz elbiseli iki oyuncuyu dikkatle inceliyordu.</p>

  <p>Nihayet, "Addie'nin neden ders almak istemesini bir türlü anlayamıyorum," dedi. "Evet, insan tenis oynar. Tenis oynamaktan benim kadar hoşlanan olmasın. Ama derse ne gerek var?"</p>

  <p>Sir Henry, "Oyununu ilerletmek istiyor," diye cevap verdi.</p>

  <p>Hugo, "O kötü bir oyuncu değildir ki," diye yanıtladı. "Tenisi bayağı iyidir. Allah Allah, Wimbledon'da oynamayı düşünmüyor ya?" Susarak bir iki dakika hiç konuşmadı. Sonra, "Bu Raymond denilen adam kim?" diye sordu. "Bu profesyoneller nereden çıktılar? Adam İtalyana benziyor."</p>

  <p>Sir Henry, "O Devonshire Starr'larından," dedi.</p>

  <p>"Ne? Sahi mi?"</p>

  <p>Sir Henry başını salladı. Bu haberin Hugo McLean'in hiç hoşuna gitmediği belliydi. Adamın kaşları büsbütün çatılmıştı.</p>

  <p>"Bilmem neden Addie beni çağırttı?" diye homurdandı. "Bu olayın onu hiç etkilememiş olduğu belli. Şimdiye kadar böyle güzel de olmamıştı! Beni neden çağırdı?"</p>

  <p>Sir Henry merakla sordu. "Addie sizi ne zaman çağırttı?"</p>

  <p>"Şey... O olaydan sonra..."</p>

  <p>"Durumu size nasıl haber verdi? Telefon mu etti? Yoksa telgraf mı çekti?"</p>

  <p>"Telgraf çekti."</p>

  <p>"Merak ettim... Telgraf ne zaman çekilmiş?"</p>

  <p>"Şey... Pek hatırlamıyorum."</p>

  <p>"Siz telgrafı ne zaman aldınız?"</p>

  <p>"Telgrafı almadım... Bana telefon ederek telgrafı okudular."</p>

  <p>"Ya, o sırada siz neredeydiniz?"</p>

  <p>"Bir gün önce akşam üzeri Londra'dan ayrılmıştım. Danebury Head'de kalıyordum."</p>

  <p>"A, buraya çok yakındınız öyleyse!"</p>

  <p>"Evet, ne garip değil mi? Golf oynamaktan dönünce haberi aldım ve hemen buraya koştum."</p>

  <p>Miss Marple, Hugo McLean'i düşünceli bir tavırla süzüyordu. Adamın sıkılmış, rahatsız olmuş gibi bir hali vardı. Miss Marple, "Danebury Head'in güzel bir yer olduğunu duydum," dedi. "Orası fazla pahalı da değilmiş."</p>

  <p>"Evet, pahalı değil. Öyle olsaydı orada kalamazdım. Küçük, güzel bir yer orası."</p>

  <p>Miss Marple, "Bir yük arabasıyla oraya kadar gitmeli," dedi.</p>

  <p>"Ha? Efendim? Ah... evet, iyi olur." Hugo McLean ayağa kalktı. "Biraz dolaşayım. Yemeğe kadar iştahım açılmalı." Sıkıntılı bir tavırla uzaklaştı.</p>

  <p>Sir Henry mırıldandı. "Kadınlar sadık aşıklarına çok kötü davranıyorlar."</p>

  <p>Miss Marple gülümsedi ama cevap vermedi.</p>

  <p>Sir Henry, "McLean size sıkıcı bir adam gibi mi görünüyor?" diye sordu. "Fikrinizi öğrenmek istiyorum."</p>

  <p>Miss Marple, "Galiba hayal gücü biraz kısıtlı," diye cevap verdi. "Ama değişebilir... Ah, evet, gerçekten değişebilir."</p>

  <p>Sir Henry de ayağa kalkmıştı. "Benim de gidip görevimi yerine getirmemin zamanı geldi. Ah, işte Bayan Bantry yalnız kalmayacaksınız."</p>
</body>
</html>
