<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Dördüncü Bölüm</title>
</head>

<body>
  <h1 class="h11">Dördüncü Bölüm</h1>

  <h2 id="sigil_toc_id_12"><a id="ncx457"></a><a id="a13"></a>1</h2>

  <p>St. Mary Mead'de uzun zamandan beri böyle heyecanlı bir hava esmemişti.</p>

  <p>Baş döndürücü haberi ilk yayan zehirli dili, uzun burunlu yaşlı kız Miss Wetherby oldu. Hemen arkadaşı ve komşusu Miss Hartnell’e koşmuştu. "Bu kadar erkenden geldiğim için kusuruma bakma, şekerim. Ama belki daha haberi duymamışsındır diye düşündüm."</p>

  <p>Miss Hartnell, "Hangi haberi?" diye sordu. Kalın sesli bir kadındı. Yorulmak nedir bilmez, yoksullara yardım edeceğim diye emdikleri sütü burunlarından getirirlerdi. Yoksullar onun elinden kurtulmaya çalışırlar ama bunu bir türlü başaramazlardı.</p>

  <p>"Bay Bantry’nin kütüphanesinde bir ceset bulunmuş... Bir kadın cesedi..."</p>

  <p>"Bay Bantry'nin kütüphanesinde mi?"</p>

  <p>"Evet. Ne feci değil mi?"</p>

  <p>"Bantry'nin karısına acıdım şimdi." Miss Hartnell duyduğu müthiş zevki saklamaya çalışıyordu.</p>

  <p>"Evet, öyle. Herhalde Bayan Bantry'nin hiçbir şeyden haberi yoktu."</p>

  <p>Miss Hartnell hemen eleştirmeye başladı. "Kadın hep bahçesiyle ilgileniyor, kocasına da fazla aldırmıyordu. Oysa erkekleri göz hapsinde bulundurmak gerek... Her zaman... Her zaman..."</p>

  <p>"Biliyorum, biliyorum. Çok korkunç bir durum bu."</p>

  <p>"Acaba Jane Marple ne diyecek? Acaba o durumu sezmiş miydi? O böyle işleri hemen anlar."</p>

  <p>"Jane Marple, Gossington'a gitti."</p>

  <p>"Ne? Bu sabah mı?"</p>

  <p>"Evet, çok erkenden. Kahvaltıdan önce."</p>

  <p>"A, ama bu kadarı da fazla. Jane'in her işe burnunu sokmaktan hoşlandığını biliyoruz ama.. bu kadarı da ayıp."</p>

  <p>"Sanırım onu Bayan Bantry çağırtmış. Arabayı gördüm."</p>

  <p>"Ya? Çok tuhaf... "</p>

  <p>Bir süre konuşmayarak bu durumu düşündüler.</p>

  <p>Sonra Miss Hartnell, "Ceset kiminmiş?" diye sordu.</p>

  <p>"Basil Blake'le buraya gelen o korkunç mahluk var ya..."</p>

  <p>"O iğrenç, saçları oksijenli kadını mı söylüyorsun?" Miss Hartnell, zamanla birlikte ilerleyememişti. O hâlâ saçların rengini oksijenle açtıklarını sanıyordu. "Şu adeta çırılçıplak bahçede yatan kadın mı?"</p>

  <p>"Evet, şekerim... Şöminenin önündeki halının üzerinde yatıyormuş. Boğmuşlar onu."</p>

  <p>"Ama... neden Gossington'da?"</p>

  <p>Miss Wetherby anlamlı anlamlı başını salladı.</p>

  <p>"Yani... Bay Bantry'nin de... onunla..."</p>

  <p>Miss Wetherby yeniden başını salladı.</p>

  <p>"Ah..."</p>

  <p>İki kadın da susarak bu yeni köy rezaletinin zevkini çıkarmaya çalıştılar.</p>

  <p>Miss Hartnell, namus kumkumalarına özgü o öfkeyle, "Ne kötü kadınmış!" dedi.</p>

  <p>"Ahlak düşkünü!"</p>

  <p>"Halbuki Bay Bantry de gayet iyi, sessiz bir adamdır..."</p>

  <p>"En kötüleri bu sessizleriymiş. Jane Marple hep öyle söyler."</p>
</body>
</html>
