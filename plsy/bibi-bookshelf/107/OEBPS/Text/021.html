<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On Altıncı Bölüm</title>
</head>

<body>
  <h1 class="h11">On Altıncı Bölüm</h1>

  <h2 id="sigil_toc_id_42"><a id="ncx1773"></a><a id="a46"></a>1</h2>

  <p>"Ben geldim Arthur!" Bayan Bantry çalışma odasının kapısını ardına kadar açarak, sanki kraliçenin gelişini ilan ediyormuş gibi bir tavırla konuşmuştu.</p>

  <p>Bantry hemen yerinden fırlayarak, karısını öptü. Neşeyle, "Ah işte bu çok güzel!" diye bağırdı. Sözler çok uygun, tavrı da fevkaladeydi. Ama Bayan Bantry, Arthur'le yıllardan beri evliydi. Onun için de kocasının bu neşeli haline kanmadı.</p>

  <p>Hemen, "Bir şey mi oldu?" diye sordu.</p>

  <p>"Hayır, ne münasebet! Bir şey mi olması gerekiyordu Dolly?"</p>

  <p>Bayan Bantry mırıldandı. "Aman, ne bileyim? Her şey pek garip değil mi?"</p>

  <p>Konuşurken mantosunu çıkarıp attı. Bay Bantry mantoyu alarak dikkatle kanepenin arkasına astı.</p>

  <p>Her şey eskisi gibiydi. Ama bir bakıma değildi de. Bayan Bantry'e kocası zayıflayıp süzülmüş gibi geliyordu. Daha incelmiş, büsbütün kamburu çıkmıştı. Gözlerinin altında cepler belirmişti. Karısına da bakamıyordu.</p>

  <p>Bay Bantry yine neşeyle, "E, Danemouth da eğlendin mi bari?" diye sordu.</p>

  <p>"Ah, çok eğlendim! Keşke sen de gelseydin, Arthur."</p>

  <p>"Buradaki işleri bırakamazdım, hayatım. Bir sürü şey vardı."</p>

  <p>"Ama bu değişiklik sana iyi gelirdi. Sonra sen Jeffersonları da seversin."</p>

  <p>"Evet, evet, zavallı... İyi adamdır o. Pek büyük bir felakete uğramış."</p>

  <p>"Ben gittikten sonra neler yaptın bakayım?"</p>

  <p>"Ah, fazla bir şey yaptım sayılmaz. Çiftliklere filan gittim. Anderson'un evine yeni bir dam yaptırtacağız... Artık damın tamir edilmesi olanaksız."</p>

  <p>"Radfordshire Belediye toplantısı nasıl geçti?"</p>

  <p>"Şey... ben... şey... anlayacağın ben toplantıya gitmedim."</p>

  <p>"Gitmedin mi? Ama sen o toplantıya başkanlık etmeyecek miydin?"</p>

  <p>"Şey... Anlayacağın bir yanlışlık olmuş. Dolly. Bana, toplantıyı Thomson'un yönetmesine bir itirazım olup olmadığını sordular.</p>

  <p>Bayan Bantry, "Anlıyorum..." dedi. Bir eldivenini çıkararak bile bile kâğıt sepetine attı. Kocası bunu almak için eğildi. Ama kadın sert bir sesle, "Bırak onu," diyerek adama engel oldu. "Ben eldivenden nefret ediyorum."</p>

  <p>Bay Bantry ona endişeyle baktı.</p>

  <p>Kadın sert sert, "Perşembe akşamı Dufflara yemeğe gittin mi?" diye sordu.</p>

  <p>"A, o yemek ertelendi. Ahçılar hastalanmış."</p>

  <p>Bayan Bantry homurdandı. "Budalalar... Peki, dün Taylor’lara gittin mi?"</p>

  <p>Onlara telefon edip, kendimi iyi hissetmediğimi, kusuruma bakmayacaklarını umduğumu söyledim. Bunu anlayışla karşıladılar.</p>

  <p>Bayan Bantry öfkeyle, "Ya, demek anlayışla karşıladılar." diye söylendi. Masanın yanındaki koltuğa oturarak dalgın dalgın bahçe makasını aldı. Eldivenin tekinin parmaklarını teker teker makasla kesti.</p>

  <p>"Ne yapıyorsun, Dolly?"</p>

  <p>Bayan Bantry, "İçimden eşyaları tahrip etmek geliyor," dedi. Ayağa kalkarak ekledi. "Yemekten sonra nerede oturacağız, Arthur? Kütüphanede mi?"</p>

  <p>"Şey... Ah... Yok canım... Burası pek hoş... Sonra salon da var..."</p>

  <p>Bayan Bantry, "Bana kalırsa kütüphanede oturmamız daha iyi olur," dedi.</p>

  <p>Kocasıyla göz göze geldiler. Bantry dikleşti. Onun da gözleri parlıyordu şimdi. "Haklısın, yavrum. Kütüphanede oturacağız!"</p>

  <p class="p1"><a id="a47"></a></p>
</body>
</html>
