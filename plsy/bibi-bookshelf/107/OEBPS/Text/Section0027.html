<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On Altıncı Bölüm</title>
</head>

<body>
  <h2 id="sigil_toc_id_43"><a id="ncx1805"></a>2</h2>

  <p>Bayan Bantry öfkeyle içini çekerek telefonu kapattı. Miss Marple'ı iki kez aramış, hiçbir seferinde de bulamamıştı. Evde değildi Miss Marple.</p>

  <p>Sabırsız bir kadın olan Bayan Bantry yenilgiyi kolay kolay kabul edeceklerden değildi. Sırayla rahibin evine, Bayan Price Ridley'e, Miss Hartnell'e, Miss Wertherby'e ve en son çare olarak da balıkçıya telefon etti. Balıkçı coğrafi konumu nedeniyle köyde kimin nerede olduğunu bilirdi.</p>

  <p>Balıkçı, "Çok üzgünüm," dedi. "Ama ben bu sabah Miss Marple'ı köyde hiç görmedim. Her zamanki gibi komşuları dolaşmadı o."</p>

  <p>Bayan Bantry sabırsız sabırsız, "Bg kadın nerede acaba?" diye bağırdı.</p>

  <p>Arkasında biri saygıyla öksürdü. Uşak Lorrimer usulca, "Miss Marple'ı arıyordunuz sanırım, madam," diye mırıldandı. "Kendisi şimdi bu tarafa doğru geliyor."</p>

  <p>Bayan Bantry dışarı fırladı. Ön kapıyı açarak, Miss Marple'ı heyecanla karşıladı. "Seni aramadığım yer kalmadı. Neredeydin?" Omzunun üzerinden baktı. Lorrimer usulca ortadan. kaybolmuştu. "Durum feci! Herkes Arthur'ü dışlamaya başladı. Kocam sanki birkaç yıl birden yaşlanmış. Bir şeyler yapmamız gerek, Jane. Bir şey yapmalısın!"</p>

  <p>Miss Marpie, "Üzülme, Dolly," dedi. Sesi bir tuhaftı.</p>

  <p>Bay Bantry çalışma odasının kapısında belirdi. "Ah, Miss Marple, günaydın. İyi ki geldiniz. Karım deli gibi sağa sola telefon etmeye başlamıştı."</p>

  <p>Miss Marple, Bayan Bantry'nin peşi sıra çalışma odasına girerken, "Size haberi ben vereyim, dedim," diye mırıldandı.</p>

  <p>"Haber mi?"</p>

  <p>"Basil Blake'i biraz önce tutukladılar. Ruby Keene'i onun öldürdüğünü ileri sürüyorlar."</p>

  <p>Bantry bağırdı. "Basil Blake!"</p>

  <p>Miss Marple, "Ama katil o değil," dedi.</p>

  <p>Bay Bantry bu söze aldırmadı bile. Hatta belki de bu son sözleri duymamıştı bile. "Yani Blake o kızı boğdu sonra da alıp buraya mı getirdi? Cesedi benim kütüphaneme mi koydu?"</p>

  <p>Miss Marple, "Cesedi sizin kütüphanenize o koydu," diye cevap verdi. "Ama kızı öldüren Blake değil!"</p>

  <p>"Saçma! Madem ölüyü kütüphaneme o koydu, demek ki kızı da yine o öldürmüştü. Bu ikisi birbirine bağlı."</p>

  <p>"Bağlı olması şart değil. Basil Blake, kızı kendi villasında ölü bulmuş."</p>

  <p>Bantry alay etti. "Pek güzel bir masal bu. İnsan bir ceset buldu mu hemen polise telefon eder. Normal bir şeydir bu. Tabii eğer dürüst bir insansa."</p>

  <p>Miss Marple, "Ah," dedi. "Ama hepimizin sinirleri sizinki kadar sağlam değil, Bay Bantry. Siz eskilerdensiniz, sinirleriniz de çelik gibi. Yeni kuşak başka."</p>

  <p>Adam her zamanki fikrini açıkladı. "Hepsi de uyuşuk."</p>

  <p>Miss Marple, "Bazılarının başından kötü şeyler geçmiş," diye cevap verdi. "Basil Blake hakkında bir hayli şey öğrendim. Gönüllü itfayecilik yapmış. Hem de daha on sekiz yaşındayken. Yanan bir binaya girerek, arka arkaya dört çocuğu kurtarmış. Sonra köpeği almak için tekrar binaya girmiş. Oysa ona evin çökme olasılığı olduğunu da söylemişler. Basil tam içerideyken, dam çökmüş. Delikanlı enkazın altında kalmış, zorlukla kurtarmışlar. Ama göğsü fena halde ezilmiş. Bir yıl kadar alçı içinde yatmak zorunda kalmış. Ondan sonra da uzun bir süre ayağa kalkamamış. İşte o sırada dekorasyonla ilgilenmeye başlamış."</p>

  <p>"Ah ..." Bantry öksürdü ve burnunu sildi. "Ben... şey... benim bundan haberim yoktu."</p>

  <p>Miss Marple, "O bundan söz etmekten hoşlanmıyor," dedi.</p>

  <p>"Şey... Aferin. Böyle olmalı. O delikanlının benim farketmediğim değerli yanları var demek. Ben onun serseriliğe meraklı olduğunu sanıyordum. Ayrıca askerlikten kaçtığına da karar vermiştim. Ne bileyim? İnsanın biri hakkında karar verirken çok dikkatli davranması gerek." Bay Bantry'nin yüzünde mahçup bir ifade vardı. Sonra birdenbire yeniden öfkeleniverdi. "Ama o cinayeti neden benim üzerime attı?"</p>

  <p>Miss Marple, "O cinayeti sizin üzerinize yıkmak niyetinde değildi," dedi. "O buna daha çok bir şaka gözüyle bakıyordu. Anlayacağınız o sırada alkolün etkisindeydi."</p>

  <p>Bayan Bantry de bütün İngilizler gibi içkiyi fazla kaçıranlara karşı sempati duyardı. "Fitil gibiydi demek? Ah, bir insanın içkiliyken yaptığı hareketlere bakarak karar vermek doğru değildir. Ben de Cambridge'deyken bir gece bir şeyi almış ve bir yere koymuştum... Neyse... Ama bu bir hayli gürültüye sebep oldu." Kahkahalarla gülmeye başladı. Sonra da birdenbire kendisini toplayarak ciddi bir tavır takındı. Şimdi dikkatle Miss Marple'ı süzüyordu. Gözleri zeka ve dikkat doluydu. "Ama siz katilin Blake olmadığını düşünüyorsunuz sanırım. Öyle mi?"</p>

  <p>"Bundan eminim.”</p>

  <p>"Katilin kim olduğunu da biliyorsunuz galiba?"</p>

  <p>Miss Marple başını salladı.</p>

  <p>Bayan Bantry heyecanla haykırdı. "Ah, Jane ne harikulade değil mi?" Ama onun bu sözlerine aldıran olmadı.</p>

  <p>Bay Bantry sordu. "E, asıl katil kim? Bunu bize açıklamayacak mısınız?</p>

  <p>Miss Marple, "Bana yardım etmenizi istiyorum," diye cevap verdi. "Kalkıp Somerset House'a gitmemiz gerek. Orada katilin kim olduğunu daha da kesinlikle öğreneceğiz."</p>

  <p class="p1"><a id="a48"></a></p>
</body>
</html>
