<html xmlns="http://www.w3.org/1999/xhtml">
	<head>
		<title>42.html</title>
		<link href="template.css" rel="stylesheet" type="text/css"/>
	</head>
	<body>
		<div id="x42.html" xml:lang="tr-TR">
			<div class="story">
				<p class="bolum-ismi"><span class="bolum-ismi-44" style="font-size:1em;" xml:lang="tr-TR">Kırk ikinci bölüm</span></p>
				<p class="duz"><span class="duz" style="font-size:1em;" xml:lang="tr-TR">Bacaklarımın olanca gücüyle koştum, ormanda Beckés’nin, Tina’nın ve ötekilerin yanına vardım. Elimi sardım, sonra yeniden hareket emri verdim; bu kez Bayanga’ya doğru. Daha geniş bir patikayı izleyerek, doğruca batıya doğru yürüdük. Yol on saat sürdü. Soğuk manyok artıklarını yemek için verdiğimiz mola dışında durmadan, soluk soluğa, bitkin, sessiz, on saatlik bir yürüyüş. Yağmur yeniden başlamıştı. Hiç dikkatimizi bile çekmeyen, bitmek tükenmek bilmeyen sicimler. Ağırlaşmış elbiselerimiz vücudumuza yapışıyor, ilerlememizi güçleştiriyordu. Yine de tempomuzu yavaşlatmadık, akşam sekize doğru Bayanga göründü.</span></p>
				<p class="duz"><span class="duz" style="font-size:1em;" xml:lang="tr-TR">Uzakta sadece birbirlerinden ayrı, titrek ışıklar görülüyordu. Havayı bir manyok ve mazot kokusu sarmıştı. Bacaklarımda vücudumu taşıyacak derman kalmamıştı. Yüreğime, bir kâbusun kırılan dalgası gibi, yakıcı bir sancı çörekleniyordu.</span></p>
				<p class="duz"><span class="duz" style="font-size:1em;" xml:lang="tr-TR">“Kosica’nın, terk edilmiş tomruk şirketinin villalarında kalacağız” dedi Beckés. Karanlık kentten geçtik, patikanın sonsuz dönemeçler çizdiği sazlı bir ovayı geride bıraktık. Yol birden genişledi, gecenin karanlığında büyüklüğünden başka bir şeyi görülmeyen geniş bir savana açıldı. Ormanın batı sınırına varmıştık.</span></p>
				<p class="duz"><span class="duz" style="font-size:1em;" xml:lang="tr-TR">Villalar göründü. Birbirlerinden öylesine uzaktaydılar ki, yabancı gibi duruyorlardı. Birden, elinde bir el feneri olan bir siyah yolumuzu kesti. Önce Beckés’yle Songo dilinde bir şeyler konuştu, sonra da bizi küçük bir verandaya açılan geniş bir eve götürdü. Üç yüz metre kadar ötemizde, yarı aydınlık başka bir villa görülüyordu. Fenerli adam, sesini alçaltarak açıkladı:</span></p>
				<p class="duz"><span class="duz" style="font-size:1em;" xml:lang="tr-TR">– Dikkatli olun, o villada bir canavar var.</span></p>
				<p class="duz"><span class="duz" style="font-size:1em;" xml:lang="tr-TR">– Nasıl bir canavar?</span></p>
				<p class="duz"><span class="duz" style="font-size:1em;" xml:lang="tr-TR">– Otto Kiefer diye bir Çek. Korkunç bir adam.</span></p>
				<p class="duz"><span class="duz" style="font-size:1em;" xml:lang="tr-TR">– Hasta, değil mi?</span></p>
				<p class="duz"><span class="duz" style="font-size:1em;" xml:lang="tr-TR">Zenci fenerinin ışığını yüzümde gezdirdi:</span></p>
				<p class="duz"><span class="duz" style="font-size:1em;" xml:lang="tr-TR">– Evet. Çok hasta. AİDS. Kiefer’i tanıyor musunuz?</span></p>
				<p class="duz"><span class="duz" style="font-size:1em;" xml:lang="tr-TR">– Adını işittim.</span></p>
				<p class="duz"><span class="duz" style="font-size:1em;" xml:lang="tr-TR">– O beyaz hayatımızı mahvediyor, patron. Geberemedi bir türlü.</span></p>
				<p class="duz"><span class="duz" style="font-size:1em;" xml:lang="tr-TR">– Durumu umutsuz m</span><span class="duz" style="font-size:1em;" xml:lang="tr-TR">u?</span></p>
				<p class="duz"><span class="duz" style="font-size:1em;" xml:lang="tr-TR">– Tabiî ki, dedi adam. Ama hastalığı dediğim dedikçiliğini engellemiyor. O hayvan tehlikeli. Hem de çok tehlikeli. Onu burada herkes tanır. Kim bilir kaç siyahı öldürdü. Bugün de yanında el bombaları ve otomatik silahlar var. Hepimizi öbür tarafa gönderecek. Ama istediği olmayacak! Benim de bir tüfeğim var ve...</span></p>
				<p class="duz"><span class="duz" style="font-size:1em;" xml:lang="tr-TR">Zenci tereddüt etti. Öfkesi burnunda birine benziyordu.</span></p>
				<p class="duz"><span class="duz" style="font-size:1em;" xml:lang="tr-TR">– O herif villada tek başına mı kalıyor?</span></p>
				<p class="duz"><span class="duz" style="font-size:1em;" xml:lang="tr-TR">– Yanında hizmetini gören bir kadın var. Bir M’Bati. O da hasta. (Zenci durakladı, sonra yine fenerini yüzüme tutarak devam etti.) Yoksa onu mu görmeye geldin patron?</span></p>
				<p class="duz"><span class="duz" style="font-size:1em;" xml:lang="tr-TR">Gece ılık bir şurup gibi ağırdı.</span></p>
				<p class="duz"><span class="duz" style="font-size:1em;" xml:lang="tr-TR">– Hem evet hem de hayır. Bir ziyaret etmek isterdim doğrusu. Hepsi bu. Bir dost ziyareti.</span></p>
				<p class="duz"><span class="duz" style="font-size:1em;" xml:lang="tr-TR">Zenci fenerini indirdi:</span></p>
				<p class="duz"><span class="duz" style="font-size:1em;" xml:lang="tr-TR">– Tuhaf dostların var patron. (İçini çekti.) Burada, kimse bize et vermek istemiyor artık. Kiefer öldüğünde, her şeyi yakmaktan söz ediyorlar.</span></p>
				<p class="duz"><span class="duz" style="font-size:1em;" xml:lang="tr-TR">Beckés yükleri villaya taşıyordu. Tina gecenin karanlığında kaybolmuştu. Zenci’nin parasını verip, son sorumu sordum:</span></p>
				<p class="duz"><span class="duz" style="font-size:1em;" xml:lang="tr-TR">– Ya leylekler, hani o siyah beyaz kuşlar? Buradan uzağa mı konarlar?</span></p>
				<p class="duz"><span class="duz" style="font-size:1em;" xml:lang="tr-TR">Zenci kollarını açtı, tüm ovayı gösterdi:</span></p>
				<p class="duz"><span class="duz" style="font-size:1em;" xml:lang="tr-TR">– Leylekler mi? Buraya bile konarlar. Topraklarının tam ortasındayız. Birkaç gün sonra, sayıları binleri bulur. Ovada, nehir kıyısında, evlerin çevresinde. Her yerde. Bir adım atamayacak hale gelirsin.</span></p>
				<p class="duz"><span class="duz" style="font-size:1em;" xml:lang="tr-TR">Yolculuğum bitmiş, son noktaya varmıştım; leyleklerin, Louis Antioche’un, Otto Kiefer’in yolunun sonuna, elmas kaçakçılığı zincirinin son halkasına. Adamla vedalaştım, sırt çantamı alıp  eve girdim. Oldukça büyük, alçak masalarla, ahşap koltuklarla düşenmiş bir yerdi. Beckés koridorun sonunda, sağdaki odamı gösterdi. Odama girdim. Ortada, yatağın tepesinden inen, yüksek ve geniş bir cibinlik vardı. Tüllerin arasından bir ses yükseldi:</span></p>
				<p class="duz"><span class="duz" style="font-size:1em;" xml:lang="tr-TR">– Geliyor musun Louis?</span></p>
				<p class="duz"><span class="duz" style="font-size:1em;" xml:lang="tr-TR">Her yer karanlığa gömülmüş olsa da, Tina’nın sesini tanımıştım.</span></p>
				<p class="duz"><span class="duz" style="font-size:1em;" xml:lang="tr-TR">– Orada ne arıyorsun? dedim, soluk soluğa.</span></p>
				<p class="duz"><span class="duz" style="font-size:1em;" xml:lang="tr-TR">– Seni bekliyorum.</span></p>
				<p class="duz"><span class="duz" style="font-size:1em;" xml:lang="tr-TR">Bir kahkaha attı, parlak dişleri alacakaranlığın dokusunu parçaladı. Tebessümünü cevapladım, kaderin bir kerecik de olsa nefes alma zamanı tanıdığını düşünerek, cibinliğin altına süzüldüm.</span></p>
				<p class="duz"/>
				<p class="duz"/>
			</div>
		</div>
	</body>
</html>