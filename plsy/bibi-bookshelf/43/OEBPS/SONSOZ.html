<html xmlns="http://www.w3.org/1999/xhtml">
	<head>
		<title>SONSOZ.html</title>
		<link href="template.css" rel="stylesheet" type="text/css"/>
	</head>
	<body>
		<div id="SONSOZ.html" xml:lang="tr-TR">
			<div class="story">
				<p class="bolum-ismi"><span class="bolum-ismi-57" style="font-size:1em;" xml:lang="tr-TR">Sonsöz</span></p>
				<p class="duz"><span class="duz" style="font-size:1em;" xml:lang="tr-TR">Birkaç gün sonra, Kalküta’da on binlerce insan, laboratuvarının yanması sonucu acı bir şekilde ölen Fransız Doktor Pierre Doisneau ile ailesinin yasını tutuyordu. Avrupa’da bu ölümden çok bahsedilmedi. Dr. Pierre Doisneau bir efsaneydi efsane olmasına, ama uzak ve gerçekdışı bir efsane. Üstelik eseri ölümünden sonra da devam ediyor. Kurduğu Tek Dünya her zamankinden çok daha hızlı gelişiyor, yardımlarını yayıyor. Gazeteler ve televizyonlar Pierre Doisneau’nun 1992 yılında Nobel Barış Ödülü’ne aday gösterilmesi gerektiğini söylemeye başladı bile.</span></p>
				<p class="duz"><span class="duz" style="font-size:1em;" xml:lang="tr-TR">Hangi açıdan bakılırsa bakılsın, Simon Rickiel elmas kaçakçılığı araştırmasını ustalıkla yürüttü. 24 ekim 1991 günü Cape Town polisi kentin şık mahallelerinden birinde kadınsı tavırlı ve endişeli bir ihtiyarı, Niels van Dötten’i tutukladı. Usta ile ortakların birbiri ardından ölmeleri nedeniyle kuşkusuz rahatlamış görünen Afrikaner, hiç zorluk çıkarmadan bütün karanlık işlerini açıkladı. Şebekenin ana hatlarını anlattı, insan ve yer isimleri, tarihler verdi. Simon Rickiel sayesinde ifadesini okuduğumda, Van Dötten’in, itiraflarında hem Pierre Sénicier’nin rolünü hem de doktorun üç kaçakçıya yaptığı şantajı gizlemeye çalıştığının farkına vardım.</span></p>
				<p class="duz"><span class="duz" style="font-size:1em;" xml:lang="tr-TR">Sarah Gabor bugün İsrail’de tutuklu. Mahkûm kadınların kibutzdaki gibi, açık havada çalıştıkları bir kampta. Sarah bir bakıma “başlangıç noktasına” geri dönmüş sayılır. Mahkemesi daha başlamadı, ama soruşturmanın ışığında dosyasının çok karanlık görülmediği söyleniyor.</span></p>
				<p class="duz"><span class="duz" style="font-size:1em;" xml:lang="tr-TR">Genç kadına yazdığım sayısız mektuba cevap alamadım. Bu sessizliği, İbranî topraklarında beni çok etkileyen gurura ve güçlü iradeye yoruyorum. Güzel kibutzlunun elmaslarının ve parasının yerini kimse bulamadı.</span></p>
				<p class="duz"><span class="duz" style="font-size:1em;" xml:lang="tr-TR">Kalp hırsızlığına gelince, bu hikâye hiçbir resmî belgede yer almadı. Gerçeği sadece Simon Rickiel, Milan Curiç ve ben biliyorum. Bu sırrı mezara götürmekte de kararlıyız.</span></p>
				<p class="duz"><span class="duz" style="font-size:1em;" xml:lang="tr-TR">Ayrılırken, Milan Curiç sadece, “Bir daha birbirimizi görmemeliyiz Louis” dedi. “Dostluğumuz yaralarımızı kanatmaktan başka bir işe yaramaz.” Elimi tuttu, var gücüyle sıktı. Bu değerli adamla el sıkışmak, sakatlık kompleksimi sonuna dek yok etti.</span></p>
				<p class="duz"/>
				<p class="duz"/>
				<p class="duz"/>
			</div>
		</div>
	</body>
</html>