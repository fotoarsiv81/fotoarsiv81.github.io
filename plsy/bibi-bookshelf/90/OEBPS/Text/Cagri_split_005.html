<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos116226" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">3</span></span></h2>

  <p class="calibre3">1970 yılında 30 Ekim günü, sabahın ikisi. Cleaves Mills’in yüz elli mil güneyinde küçük bir evin alt katında telefon acı acı çaldı.</p>

  <p class="calibre3">Herb Smith yatağında doğrulup sonra daha tam uyanamadan kalkmaya çalıştı.</p>

  <p class="calibre3">Vera’nın sesi yastığının arasından boğuk çıktı. «Telefon mu?»</p>

  <p class="calibre3">Herb, «Evet,» dedi ve yataktan kalktı. Geniş omuzlu, iriyarı bir adamdı. Saçları dökülmeye başlamış, elli yaşına yaklaşıyordu. Mavi pijama pantolonuyla yürüdü, elektrik düğmesini çevirip merdivenleri indi. Telefon hâlâ acı acı çınlıyordu.</p>

  <p class="calibre3">Gecenin yarısında çalan bir telefon genellikle şu üç anlama gelirdi: Sabahın ikisi bile olsa sesini duymandan hoşlanacağını sanan kafayı bulmuş eski bir dost; yanlış numara; kötü haber.</p>

  <p class="calibre3">Yanlış numara olmasını dileyerek Herb telefonu açtı. «Alo?»</p>

  <p class="calibre3">Canlı bir erkek sesi karşılık verdi. «Herb Smith’in evi mi?»</p>

  <p class="calibre3">«Evet?»</p>

  <p class="calibre3">«Kiminle görüşüyorum?»</p>

  <p class="calibre3">«Herb Smith benim. Kim...»</p>

  <p class="calibre3">«Bir dakika ayrılmayın lütfen?»</p>

  <p class="calibre3">«Peki, ama kim...»</p>

  <p class="calibre3">Geç kalmıştı. Belli belirsiz bir takırtı duydu, telefonun öbür ucundaki adam bir ayakkabısını yere düşürmüş gibi. Ayrılma, demişlerdi. Telefonda en hoşlanmadığı şey buydu. Böyle durumlarda kendini diri diri gömülmüş gibi hissederdi.</p>

  <p class="calibre3">Birden içinde bir korkunun kıpırdadığını farketti.</p>

  <p class="calibre3">«Herbert?»</p>

  <p class="calibre3">Telefon hâlâ kulağında, başını çevirdi. Vera soluk kahverengi sabahlığıyla merdivenlerin başında duruyordu. Saçları bigudili, yanaklarına yatmadan önce sürdüğü krem donmuş, parlıyor.</p>

  <p class="calibre3">«Kim arıyor?»</p>

  <p class="calibre3">«Daha bilmiyorum. Kapatmamamı söylediler.»</p>

  <p class="calibre3">«Saatin ikisinde mi?»</p>

  <p class="calibre3">«Öyle.»</p>

  <p class="calibre3">«Johnny mi yoksa? Johnny’ye bir şey mi olmuş?»</p>

  <p class="calibre3">Herb sesini yükseltmemeye çalışarak, «Bilmiyorum,» dedi. Sabahın ikisinde telefonu açıyorlar, sonra da «kapatmadan bekleyin» diyorlar. İnsanın aklına tüm akrabaları ve şu anda ne durumda oldukları geliyor. Dostlarından birinin kalbi mi durdu, diye düşünüyorsun ve çok sevdiğin biricik oğluna bir şey olabileceğini düşünmek bile istemiyorsun. Ve gerilim içinde baldırlarının tutulduğunu hissediyorsun.</p>

  <p class="calibre3">Vera gözlerini yumup ellerini zayıf göğsünün üstünde kenetledi. Herb sinirlenmemeye çalıştı. «Vera, İncil bu hareketini gidip dolabının içinde yapmanı öğütler,» dememek için kendini zor tuttu.</p>

  <p class="calibre3">Telefonda yeniden bir gürültü duydu ve başka bir erkek sesi konuştu. «Alo, Bay Smith?»</p>

  <p class="calibre3">«Evet, kiminle görüşüyorum?»</p>

  <p class="calibre3">«Sizi beklettiğim için özür dilerim, efendim. Orono şubesi eyalet polislerinden Çavuş Meggs.»</p>

  <p class="calibre3">«Oğlumla mı ilgili? Oğluma bir şey mi oldu?» Herb dizlerinin bağının çözüldüğünü hissetti.</p>

  <p class="calibre3">Çavuş Meggs, «John Smith adında bir oğlunuz var mı?»</p>

  <p class="calibre3">«Nesi var? Başına bir şey mi geldi?»</p>

  <p class="calibre3">Merdivenlerde ayak sesleri... Sonra Vera, Herb’in yanında bitti. Önce telaşsız gibi görünüyordu ama biraz sonra dişi bir kaplan gibi telefona pençe atmaya başladı. «Ne olmuş? Johnny’me ne olmuş?»</p>

  <p class="calibre3">Herb telefonu hızla çekerken, kadının bir tırnağını kırdı. Sert sert bakıp, «Ben konuşuyorum,» dedi.</p>

  <p class="calibre3">Vera bir eli ağzında, solgun mavi gözleri faltaşı gibi açılmış, ona bakıyordu.</p>

  <p class="calibre3">«Bay Smith, telefonda mısınız?»</p>

  <p class="calibre3">Herb sakin olmaya çalışarak karşılık verdi. «Evet, John Smith adında bir oğlum var. Cleaves Mills’de oturur. Oradaki lisede öğretmendir.»</p>

  <p class="calibre3">«Oğlunuz bir otomobil kazası geçirmiş, Bay Smith. Durumu çok ağır. Bu kötü haberi verdiğim için çok üzgünüm.» Meggs'in sesi resmiydi.</p>

  <p class="calibre3">Herb, «Of, Tanrım,» diye inledi. Başı dönüyordu. Askerdeyken, Childress adında dev gibi sarışın bir adamdan korkunç bir dayak yemişti. Herb o zaman da şimdiki gibi hissetmişti kendini. Eli kolu çözülmüş, hiçbir şey düşünemeyecek durumda. Bir kez daha «Of, Tanrım,» dedi.</p>

  <p class="calibre3">«Ölmüş mü?» diye sordu Vera. «Ölmüş? Johnny ölmüş, ha?»</p>

  <p class="calibre3">Telefonun ağızlığını kapatıp, «Hayır,» dedi Herb. «Ölmemiş.»</p>

  <p class="calibre3">Vera, «Ölmemiş! Ölmemiş!» diye çığlık attı ve dizlerinin üstüne çöktü. «Tanrım, oğlumuzu bize bağışladın, çok şükür, çok şükür, Oğlun İsa adına sana yalvarırım, ondan şefkatini ve...»</p>

  <p class="calibre3">«Vera, kes artık!»</p>

  <p class="calibre3">Bir süre kimse konuşmadı.</p>

  <p class="calibre3">«Bay Smith?»</p>

  <p class="calibre3">«Evet... Buradaki karışıklık için özür dilerim.»</p>

  <p class="calibre3">Meggs, «Tabii, tabii, doğaldır.»</p>

  <p class="calibre3">«Oğlum... Johnny... kendi Volkswagen’ini mi kullanıyordu?»</p>

  <p class="calibre3">Vera, «Hep söyledim, bu böcek gibi arabalar ölüm tuzağıdır diye,» dedi. Gözlerinden yaşlar boşanıyordu.</p>

  <p class="calibre3">«Bangor-Orono arası çalışan taksilerden birindeydi oğlunuz,» dedi Meggs. «Bildiğim kadarıyla size kazanın nasıl olduğunu anlatayım: Olayda üç tane otomobil sözkonusu, ikisi Cleaves Mills’li gençlerin kullandıkları, biri de oğlunuzun bindiği taksi. Gençler yarışıyormuş. 6’ncı yolun yokuşuna gelmişler. Oğlunuzun bindiği taksi de batıya, Cleaves’e gidiyormuş. Yanlış şeritte giden arabayla taksi kafa kafaya çarpışmışlar. Taksi sürücüsü ve öbür arabayı kullanan çocuk ölmüşler. Oğlunuz ve öbür arabadaki bir kişi Eastern Maine Hastanesinde. İkisinin de durumu çok ağır.»</p>

  <p class="calibre3">«Ağır,» dedi Herb.</p>

  <p class="calibre3">«Durumu ağır! Çok ağır!» diye inledi Vera.</p>

  <p class="calibre3">Herb, hey Tanrım, tam televizyondaki o şamatacı aileler gibi davranıyoruz, diye düşündü. Çavuş Meggs’in Vera’dan çıkan sesleri duymuş olacağını düşünerek utandı. Acaba çavuş bugüne dek kaç kez böyle konuşmalar ve feryatlara tanık olmuştu? Herhalde bir hayli olmalı. Ölen çocuğun ve taksi sürücüsünün evlerine de telefon etmiş olmalıydı. Acaba onlar nasıl tepki göstermişlerdi? Oğlu için ağlamak Vera’nın hakkı değil miydi? Hem böyle bir durumda nasıl bu tür şeyler düşünebiliyordu?</p>

  <p class="calibre3">Herb, «Eastern Maine,» diye yineleyip not aldı. «Yarası nasıl?»</p>

  <p class="calibre3">«Anlayamadım, Bay Smith?»</p>

  <p class="calibre3">«Yarası neresinde? Başında mı? Karnında mı? Yandı mı?» .</p>

  <p class="calibre3">Vera bir çığlık attı.</p>

  <p class="calibre3">«Vera, lütfen KES artık!»</p>

  <p class="calibre3">Meggs, «Bilgi almak için hastaneyi aramanız gerekecek,» dedi. «Kazanın tam raporu bana ancak iki saat sonra gelir.»</p>

  <p class="calibre3">«Anlıyorum. Anlıyorum.»</p>

  <p class="calibre3">«Bay Smith, gecenin bu saatinde sizi rahatsız edip böyle kötü bir haber verdiğim için gerçekten çok üzgünüm...»</p>

  <p class="calibre3">«Gerçekten kötü bir haber,» dedi Herb. «Şimdi hastaneyi arayacağım, Çavuş Meggs. İyi geceler.»</p>

  <p class="calibre3">«İyi geceler, Bay Smith.»</p>

  <p class="calibre3">Herb telefonu kapatıp boş gözlerle bakmaya başladı. Demek böyle oldu ha? Demek Johnny...</p>

  <p class="calibre3">Vera bir çığlık daha attı ve Herb’in korkulu bakışları önünde saçlarındaki bigudileri yolmaya başladı. «Tanrı bizi cezalandırıyor. Günah dolu yaşamımız ya da bunun gibi bir şey için. Herb, sen de benimle diz çök...»</p>

  <p class="calibre3">«Vera, hastaneyi aramam gerek. Dizlerimin üstünde telefon etmek istemiyorum.»</p>

  <p class="calibre3">«Onun için dua etmeliyiz... günahsız yaşamaya söz vermeliyiz... benimle kiliseye daha sık gelseydin... belki de puro içmen ya da işten çıkınca o adamlarla bira içmeye gitmen... Tanrının adını ağzına alıp sövmen... bunlar yüzünden cezalandırılıyoruz.»</p>

  <p class="calibre3">Herb, Vera’nın yüzünü tuttu, deli gibi iki yana sallamasını önlemek için. Krem ellerine bulaşınca biran içi kalktı, ama elini çekmedi. Karısına acıyordu. Son on yıldan bu yana Vera koyu Baptistlik ile dinsel manyaklık arasında gidip geliyordu. Johnny doğduktan beş yıl sonra doktor rahminde ur olduğunu söylemişti. Ameliyatla alındıktan sonra başka bir çocuk yapma olasılığı kalmamıştı. Bundan beş yıl sonra yeni tümörler gelişmiş, yeni bir ameliyatı gerektirmişti. İşte o zaman dinsel inançlarına yenileri eklenmiş, Atlantis’le ilgili broşürler, cennetten gelen uzay gemileri, dünyanın göbeğinde yaşayan «arı Hıristiyanlar» hakkında yazılar okumaya başladı. Yazgı dergisi, İncil’le birlikte elinden düşmüyordu.</p>

  <p class="calibre3">«Vera,» dedi Herb.</p>

  <p class="calibre3">«Düzeleceğiz,» diye fısıldadı Vera, yalvaran gözlerle bakarak. «Biz düzeleceğiz, oğlum da yaşayacak. Göreceksin, Görecek...»</p>

  <p class="calibre3">«Vera.»</p>

  <p class="calibre3">Vera sustu, gözlerini kocasına dikti.</p>

  <p class="calibre3">Herb, «Hastaneye telefon edip durumunu öğrenelim,» dedi yumuşak bir sesle.</p>

  <p class="calibre3">«P-Peki. Olur.»</p>

  <p class="calibre3">«Şurada merdivenlere oturup hiç ses çıkarmadan bekleyebilir misin?»</p>

  <p class="calibre3">Vera, «Ben dua etmek istiyorum,» dedi çocuksu bir sesle. «Bana engel olamazsın.»</p>

  <p class="calibre3">«Engel olmak istemiyorum. Yeter ki, kendi kendine dua et.»</p>

  <p class="calibre3">«Evet. Kendi kendime. Peki, Herb.»</p>

  <p class="calibre3">Vera merdivene oturup sabahlığına iyice örtündü. Ellerini kenetledi ve dudakları kıpırdamaya başladı. Bu sırada Herb hastaneye telefon ediyordu. İki saat sonra yola koyulmuşlardı. 65 model Ford steyşın vagonun direksiyonuna oturmuştu Herb. Vera yanında dimdik duruyordu. İncil de kucağındaydı.</p>

  <p class="calibre2">***</p>

  <p class="calibre3">Sarah saat dokuz buçukta çalan telefonla uyandı. Yarı uykuda, yataktan kalktı. Bir gece önce kusmasının sonucu sırt ve karın kasları sızlıyordu. Bunun dışında oldukça iyi sayılırdı.</p>

  <p class="calibre3">Arayanın Johnny olduğundan emin, telefonu açtı. «Alo?»</p>

  <p class="calibre3">«Selam, Sarah.» Johnny değildi arayan. Okuldan Anne Strafford’du. Sarah’dan bir yaş büyük olan Anne, Cleaves’de ikinci yılını dolduruyordu. İspanyolca öğretmeniydi ve Sarah’nın sevdiği dostlarındandı. Ama nedense bu sabah sesi bir tuhaf geliyordu.</p>

  <p class="calibre3">«Nasılsın, Anne? Merak etme, ciddi bir şey değil. Johnny söylemiş olmalı sana. Panayırda yediğim sosisli sandviçti, sanırım...»</p>

  <p class="calibre3">«Tanrım, demek henüz bilmiyorsun. Demek...» Bu sözcükler boğuk sesler içinde kayboldu. Sarah kulak verdi, yavaş yavaş suratı asıldı. Anne’in ağladığını farkedince ilk şaşkınlığı korkunç bir endişeye dönüştü.</p>

  <p class="calibre3">«Anne, ne oldu? Johnny mi yoksa? Değil...»</p>

  <p class="calibre3">«Bir kaza olmuş,» dedi Anne. Artık sesli sesli hıçkırıyordu. «Johnny taksideymiş. Burun buruna çarpışmışlar. Öbür otomobilin sürücüsü Bard Freneau’ymuş. Benim İspanyolca sınıfımdan. Hemen ölmüş, kız arkadaşı da bu sabah öldü. Mary Thibault, Johnny’nin öğrencilerinden. Korkunç bir şey, korkunç...»</p>

  <p class="calibre3">«Johnny!» diye haykırdı Sarah telefona. Midesi yine altüst olmuştu. Birden elleri ve ayakları mezartaşı gibi buz kesti. «Ya Johnny’e ne oldu?»</p>

  <p class="calibre3">«Durumu çok ağırmış, Sarah. Dave Pelsen bu sabah hastaneyi aradı. Kurtulma olasılığı... çok kötü durumdaymış işte.»</p>

  <p class="calibre3">Sarah’nın dünyası kararmaya başladı. Anne hâlâ konuşuyor ama sesi uzaktan geliyordu. Gözlerinin önüne birbirine karışmış görüntüler geldi. Şans Tekeri, aynalar, Johnny’nin neredeyse siyaha çalan menekşe gözleri. Tatlı yüzünün çıplak ampullerin ışığındaki görünüşü.</p>

  <p class="calibre3">«Johnny olamaz,» dedi Sarah güçsüz bir sesle. «Yanılıyorsunuz. Buradan ayrılırken gayet iyiydi.»</p>

  <p class="calibre3">Anne’in telefondan gelen sesi düşte konuşuyor gibiydi. «Dave’e ameliyattan kurtulsa bile bir daha hiç uyanamayacağını söylemişler. Ameliyat gerekli, çünkü başı... başı fena halde...» Ezilmiş mi diyecekti? Johnny’nin başı ezilmiş mi?</p>

  <p class="calibre3">Belki de son sözcüğü duymamak için Sarah o anda bayıldı. Telefon elinden kayıp düştü. Anne Strafford’un sesi hâlâ çınlıyordu. «Sarah?.. Sarah?.. Sarah?..»</p>

  <p class="calibre2">***</p>

  <p class="calibre3">Sarah, Eastern Maine Hastanesine vardığında saat on ikiyi çeyrek geçiyordu. Danışma masasında oturan hemşire onun bembeyaz yüzüne baktıktan sonra Johnny’nin hâlâ ameliyat odasında olduğunu söyledi.</p>

  <p class="calibre3">Bekleme odasının parlak, tek renkli duvarları Sarah’nın gözlerini kamaştırdı. Oturan, ayakta turlayan ya da dergilerini karıştırarak bekleşen bir sürü insan vardı. Sarah hâlâ tam olarak inanamıyordu. Ayrıldıkları sıra Johnny nasıl da iyiydi. Şu anda onun ölüm kalım savaşı verebileceğini aklı almıyordu.</p>

  <p class="calibre3">Bay ve Bayan Smith’i görür görmez tanıdı. İlk adlarını anımsamaya çalıştıysa da birden aklına gelmedi. Odanın gerisinde bir yerde oturuyorlardı. Bekleyen diğer insanlardan farklı olarak, yaşamlarını altüst eden bu olaya henüz alışmış değillerdi.</p>

  <p class="calibre3">Johnny’nin annesi paltosunu iskemlesinin arkasına asmış, elindeki İncil’i sımsıkı tutmuştu. Okurken dudakları kıpırdıyordu. Johnny’nin, annesinin dindarlığından söz edişini anımsadı: Bağnaz denecek denli dindar. Bay Smith -Herb adını anımsadı birdenbire- dizlerinin üstüne bir dergi yaymıştı, ama bakmıyordu bile. Pencereden dışarısını seyrediyordu.</p>

  <p class="calibre3">Sarah onların yanına gitti. «Bay ve Bayan Smith?»</p>

  <p class="calibre3">İkisi de başlarını kaldırıp öldürücü darbeyi yemek için yüzleri gerili beklediler. Bayan Smith’in İncil’i tutan parmaklarından kanı çekilmişti. Karşılarındaki genç kadın hemşire üniforması giymiş değildi, ama şu anda bunu düşünemeyecek durumdaydılar. Her ikisi de korktukları haberi almak için hazırlandılar.</p>

  <p class="calibre3">Herb, «Evet, Smith ailesi biziz,» dedi usulca.</p>

  <p class="calibre3">«Adım Sarah Bracknell. Johnny’le çok yakın arkadaşız. Birlikte çıkıyorduk da denebilir. Oturabilir miyim?»</p>

  <p class="calibre3">Bayan Smith, «Johnny’nin kız arkadaşı mı?» diye neredeyse suçlayan bir ses tonuyla sordu.</p>

  <p class="calibre3">Sarah, «Evet,» dedi. «Johnny’nin kızı.»<br class="calibre1" /></p>

  <p class="calibre3">Bayan Smith, «Bir hanım arkadaşı olduğunu bize hiç yazmamıştı,» dedi, yine o aynı buruk tonda. «Hiç yazmadı öyle bir şey.»</p>

  <p class="calibre3">Herb, «Susar mısın, Vera,» dedi. «Otursanıza Bayan... Bracknell’di, değil mi?»</p>

  <p class="calibre3">«Sarah deyin,» dedi Sarah ve bir iskemle çekti. «Ben...»</p>

  <p class="calibre3">Bayan Smith, «Hiç yazmadı öyle bir şey,» diye yineledi sertçe. «Oğlum yalnızca Tanrıya âşıktı, ama son zamanlarda biraz onun yolundan sapmış olabilir. Tanrının yargısı öyle birden olur ki... İşte bu yüzden sapmalar çok tehlikelidir. Ne zaman, nerede olacağını...»</p>

  <p class="calibre3">«Sus artık,» dedi Herb. Çevrede oturanlar onlara bakmaya başlamışlardı. Herb karısını sert sert süzdü. Bir süre için Vera meydan okuyan gözlerle baktı ama Herb’in kararlılığı karşısında boyun eğmek zorunda kaldı.</p>

  <p class="calibre3">Sarah, «Dün gece onunla birlikteydim,» der demez Vera yeniden başını kaldırıp ayıplayan gözlerle baktı. Sarah o anda «birlikte» olmak sözcüğünün İncil’de birlikte yatmak anlamına geldiğini anımsayarak kızardı. Kadın sanki aklından geçenleri okuyordu.</p>

  <p class="calibre3">«Birlikte panayıra gitmiştik...»</p>

  <p class="calibre3">Vera, «Kötülük ve günah dolu yerler,» dedi.</p>

  <p class="calibre3">Herb, «Sana son kez susmanı söylüyorum, Vera,» diyerek iri elini eşinin elinin üstüne koydu. «Çok ciddiyim. Bu hanım çok cici bir kıza benziyor. Onu didiklemene izin vermiyorum. Anlaşıldı mı?»</p>

  <p class="calibre3">Vera, «Günah dolu yerler,» diye yineledi ısrarla.</p>

  <p class="calibre3">«Susacak mısın?»</p>

  <p class="calibre3">«Bırak elimi. İncirimi okumak istiyorum.»</p>

  <p class="calibre3">Herb elini çekti. Sarah hem şaşırmış, hem de tedirgin olmuştu. Vera, İncil’ini açtı ve yeniden okumaya koyuldu, dudakları kıpırtılı.</p>

  <p class="calibre3">Herb, «Vera çok sarsıldı,» dedi. «İkimiz de öyle. Gördüğüm kadarıyla siz de öylesiniz.»</p>

  <p class="calibre3">«Evet.»</p>

  <p class="calibre3">«Siz ve Johnny, dün gece iyi vakit geçirmiş miydiniz?» diye sordu. «Panayırda?»</p>

  <p class="calibre3">Sarah, «Evet,» dedi. «Ne var ki, bozuk bir sosisli sandviç yedim ve Johnny beni Veazie’deki ?vime götürmek zorunda kaldı. Midem çok kötü olmuştu. Johnny de bir taksi çağırdı oradan. Bu sabah da okula gelemeyeceğimi bildirecekti. Bu onu son görüşüm oldu.» Sarah’nın gözleri dolmuştu ama onların karşısında, özellikle Vera Smith’in önünde ağlamak istemiyordu, gelgelelim gözyaşlarını tutmak da elinde değildi. Çantasından bir kağıt mencrl çıkarıp yüzüne tuttu.</p>

  <p class="calibre3">«Sakin olun,» diyen Herb kolunu Sarah’nın omzuna koydu. «Sakin olun.» Sarah ağladı. Aynı anda Herb’in avutacak birini bulduğu için biraz rahatladığını farketti. Karısı İncirle kendini avutuyor, Herb ise açıkta kalıyordu.</p>

  <p class="calibre3">Çevrede oturanlar belli etmeden onlara bakıyorlardı. Sarah akıllarından geçeni okudu. <span class="bold">İyi ki, ben bu durumda değilim ya da biz onların durumunda değiliz. Kızın böyle ağladığına bakılırsa, oğlanın kafası parçalanmış olsa gerek. Doktorun gelip de onları özel bir odaya çekerek haberi vermesi her an beklenebilir.</span></p>

  <p class="calibre3">Sarah kendini zorlayarak gözyaşlarını bastırdı ve biraz toparlandı. Vera Smith onun gözyaşlarını ve Herb’in avutma çabalarını hiç duymamış gibi mırıl mırıl İncil’ini okumaya devam ediyordu.</p>

  <p class="calibre3">Sarah, «Ne olur,» dedi. «Durumu ne kadar ağır? Umut var mı?»</p>

  <p class="calibre3">Herb yanıtlayamadan Vera söze karıştı. Sanki kıyamet gününü duyuruyormuş gibiydi. «Tanrıdan hiçbir zaman umut kesilmez, küçük hanım.»</p>

  <p class="calibre3">Sarah, Herb’in gözlerine bakınca ne düşündüğünü anlar gibi oldu. Adam, Vera’nın aklını kaçırdığını sanıyordu. Büyük olasılıkla haklıydı da.</p>

  <p class="calibre2">***</p>

  <p class="calibre3">Uzun bir öğleden sonra.</p>

  <p class="calibre3">Saat ikiden sonra okullar dağılınca, Johnny’nin öğrencileri birer ikişer gelmeye başladılar. Çoğunun üstünde eski ceketler, tuhaf şapkalar ve rengi atmış blucinler vardı. Eli yüzü temiz, giyimine özenen öğrencilerden hiçbirinin gelmemiş olması Sarah’ nın dikkatini çekti. Johnny’i ziyaret etmek zahmetine katlananların hemen tümü uzun saçlı, hipi eğilimi olan gençlerdi.</p>

  <p class="calibre3">Birkaçı Sarah’nın yanına gelip usulca Bay Smith’in ne durumda olduğunu sordu. Sarah onlara henüz kesin bir şey bilmediğini söyledi. Kızlardan Johnny’e tutkunluğuyla bilinen Dawn EdWards, Sarah’nın yüzündeki derin korkuyu görünce hıçkıra hıçkıra ağlamaya başladı. Bir hemşire gelip kıza gitmesini söyledi.</p>

  <p class="calibre3">Sarah, «Şimdi kendine gelir,» dedi hemşireye. Dawn’ın omzuna elini koydu. «Birkaç dakika izin verin.»</p>

  <p class="calibre3">Dawn, «Yok, kalmak istemiyorum,» diyerek oradan hızla uzaklaştı. Birkaç dakika sonra Sarah kızın dış merdivenlerde oturup başını dizlerine kapadığını gördü.</p>

  <p class="calibre3">Vera Smith hâlâ İncil’ini okuyordu.</p>

  <p class="calibre3">Saat beş olduğunda öğrencilerin çoğu gitmişti. Saat yedide adı Strawns olan bir doktor bekleme odasına gelip bakındı v onlara doğru yaklaştı.</p>

  <p class="calibre3">«Bay ve Bayan Smith?»</p>

  <p class="calibre3">Herb derin bir soluk aldı. «Evet. Biziz.»</p>

  <p class="calibre3">Vera İncil’ini sertçe kapadı.</p>

  <p class="calibre3">«Benimle gelir misiniz, lütfen?»</p>

  <p class="calibre3">Artık tamam herhalde, diye düşündü Sarah. Özel odaya gidilecek ve ne olduğunu söyleyecekler. Verecekleri haber her neyse. Sarah da orada bekleyecekti, nasıl olsa Herb Smith ona söylerdi. Herb iyi bir adamdı.</p>

  <p class="calibre3">Vera, «Oğlumdan bir haber var mı?» diye sordu titrek bir sesle.</p>

  <p class="calibre3">«Evet,» dedi doktor, sonra Sarah’ya baktı. «Aileden misiniz?»</p>

  <p class="calibre3">Sarah, «Hayır,» dedi. «Arkadaşıyım.»</p>

  <p class="calibre3">Herb, «Çok yakın bir arkadaşı,» diye tamamladı. İri sıcak ellerinden biriyle Sarah’nın, diğeriyle Vera’nın kolundan tutarak onların kalkmalarına yardım etti. «Sakıncası yoksa hep birlikte gelmek istiyoruz.»</p>

  <p class="calibre3">«Hiçbir sakıncası yok.»</p>

  <p class="calibre3">Doktor onları toplantı odasına götürdü, kapıyı kapattı v&lt;5 bir sigara yaktı. Kendi kendine konuşur gibi, «Söylemesi biraz zor,» dedi.</p>

  <p class="calibre3">Vera, «O zaman söyleyin de bitsin,» dedi.</p>

  <p class="calibre3">«Evet, haklısınız.»</p>

  <p class="calibre3">Belki kendisine düşmezdi, ama Sarah sormadan edemedi. «Öldü mü? N’olur ölmedi deyin...»</p>

  <p class="calibre3">Strawns sigarasından derin bir soluk çekip oturdu. «Komada. Bay Smith’in başı ve beyni ağır biçimde zedelenmiş, kafatasında çok ciddi bir kanama var. Beynindeki kemik parçacıklarını çıkarmak ve kanamadan olan basıncı boşaltmak için ameliyat ettik.»</p>

  <p class="calibre3">Herb kendini bir koltuğa bıraktı, yüzü taş gibiydi. Aşınmış iri ellerini görünce Sarah onun marangoz çocuğunu anımsadı.</p>

  <p class="calibre3">Vera, «Ama Tanrı onu bağışladı,» dedi. «Biliyordum öyle olacağını. Hep dua ettim. Hepimiz Tanrıya şükredelim, Yüce adını analım!»</p>

  <p class="calibre3">Herb, «Vera,» dedi hafifçe.</p>

  <p class="calibre3">«Komada,» diye yineledi Sarah. Bu haberi sindirmeye çalıştıysa da başaramadı. Johnny ölmemişti, çok kritik bir ameliyat atlatmıştı ama nedense bunlar Sarah’yı fazla umutlandırmıyordu. <span class="bold">Koma</span> sözcüğü onu ürkütmekteydi. Kulağına çok sinsi ve uğursuz geliyordu. Zaten Latincede bu sözcük «ölüm uykusu» anlamına gelmiyor muydu?</p>

  <p class="calibre3">Herb, «Sonra ne olur?» diye sordu.</p>

  <p class="calibre3">Strawns, «Şu anda bunu kimse yanıtlayamaz,» dedi ve sigarasını kül tablasına vurarak oyalandı. Sarah doktorun bu sorudan kaçındığını sezmişti. «Şu anda tabii serum altında.»</p>

  <p class="calibre3">Sarah, «Ama, kurtulma şansı var mı bilmeniz gerek,» dedi.</p>

  <p class="calibre3">«Komadan çıkması kırk sekiz saat sürebilir. Ya da bir hafta. Bir ay. Belki de hiç çıkmayabilir. Ve... ölme olasılığı da çok yüksek. Açıkça söyleyeyim ki, bu olasılık çok fazla. Yaraları... çok ağır.»</p>

  <p class="calibre3">Vera, «Tanrı onun yaşamasını istiyor,» dedi. «Biliyorum.»</p>

  <p class="calibre3">Dr. Strawns biraz kaygılı gözlerle Vera’ya baktı. «Buna hazır olmanızı istedim, yalnızca... eğer böyle bir şey olursa.»</p>

  <p class="calibre3">Herb, «Sizce, ne kadar şansı var?» diye sordu.</p>

  <p class="calibre3">Dr. Strawns duraksadı, sinirli sinirli sigarasına asıldı. «Bunu bilemem,» dedi sonunda.</p>

  <p class="calibre2">***</p>

  <p class="calibre3">Bir saat daha orada bekledikten sonra üçü de çıktılar. Hava kararmıştı. Sarah, Herb’in eline bir kâğıt parçası tutuşturdu. Üzerinde ev adresi ve telefon numarası yazılıydı. «Eğer bir haber alırsanız, beni arar mısınız? Herhangi bir haber.»</p>

  <p class="calibre3">«Tabii.» Herb birden eğilip Sarah’nın yanağını öptü. Sarah da bir süre onun omuzlarını tuttu.</p>

  <p class="calibre3">«Sana karşı kabalık ettiysem, çok özür dilerim yavrum,» dedi Vera da. Sesi insanı şaşırtacak denli yumuşamıştı. «Çok sarsılmıştım.»</p>

  <p class="calibre3">Sarah, «Tabii, anlıyorum,» dedi.</p>

  <p class="calibre3">«Oğlum, ölecek sanıyordum. Ama dua etmiştim. Tanrıya durumu anlattım.'Hiç yılgınlığa düşmemeliyiz. Yeter ki, Tanrımıza dua edelim.»</p>

  <p class="calibre3">Herb, «Vera, gitsek iyi olur artık,» dedi. «Gidip biraz uyumamız gerek, bakalım sabah olunca...»</p>

  <p class="calibre3">Vera düşler içinde gökteki aya bakıp, «Ama Tanrıdan haber aldım,» dedi. «Johnny ölmeyecek. Tanrı daha ölmesini istemiyor. Kulak verdim ve yüreğimden gelen o sesi dinledim. Şimdi çok rahatım.»</p>

  <p class="calibre3">Herb otomobilin kapısını açtı. «Haydi, Vera.»</p>

  <p class="calibre3">Vera yeniden Sarah’ya bakıp gülümsedi. Sarah bu gülücükte Johnny’nin tatlı, şeytanı baştan çıkaran özelliğini farketti. Ama aynı zamanda ömründe gördüğü en dehşet verici gülüştü bu.</p>

  <p class="calibre3">«Tanrı Johnny’mi işaretledi,» dedi Vera. «Ben de sevinç içindeyim.»</p>

  <p class="calibre3">Sarah, «İyi geceler, Bayan Smith,» diye mırıldandı uyuşmuş dudakları arasından.</p>

  <p class="calibre3">Herb, «İyi geceler, Sarah,» dedi ve arabanın içine girip motoru çalıştırdı. Onlar uzaklaştıkları anda, Sarah nerede kaldıklarını sormamış olduğunu anımsadı. Ama belki de onlar da bunu bilmiyorlardı daha.</p>

  <p class="calibre3">Park yerinde tek başına kalmıştı. Kopkoyu bir iplik gibi akan Penobscot Nehrine ve aya baktı.</p>

  <p class="calibre3">Tanrı Johnny’mi işaretledi, ben de sevinç içindeyim.</p>

  <p class="calibre3">Esen rüzgârın uçurduğu yapraklar Sarah’nın bacaklarına dolandı. Birden içinde bir ses Johnny’i kesinlikle yitireceğini bildirdi. Titremeye başladı. Neden sonra arabasına binip eve gitti.</p>

  <p class="calibre2">***</p>

  <p class="calibre3">Sonraki hafta Cleaves Mills öğrencilerinden geçmiş olsun ve sağlık dileyen mesajlar yağdı. Herb’in sonradan söylediğine göre üç yüzü aşkın kart gelmişti. Vera bunların hepsine tek tek teşekkür edip İncil’den küçük satırlar yazmıştı.</p>

  <p class="calibre3">Sarah’nın sınıftaki disiplin sorunları son bulmuştu. Görünmeyen jürinin kendi hakkında verdiği olumsuz yargı da giderek olumlu biçimde değişiyordu. Neden sonra Sarah öğrencilerin onu sevgilisini yitiren bir trajedi kahraman gibi gördüklerini farketti. Bu aklına geldiği zaman birden kahkahalarla gülmeye başladı ama hemen sonra kahkahaları gözyaşına dönüştü ve hıçkıra hıçkıra ağladı. Geceleri büyük bir huzursuzluk içinde ve Johnny’nin düşleriyle geçiyordu. Jekyll-Hyde maskesi içinde Johnny, Şans Tekerinde oynarken Johnny ve sonra Johnny’nin «Hepsi geçti, Sarah, her şey yoluna girecek,» deyişi...</p>

  <p class="calibre3">Herb ve Vera Smith haftayı orada geçirdiler. Sarah onları her öğleden sonra hastanede beklerken buldu. Hiçbir değişiklik olmamıştı. Johnny dördüncü kattaki odasında her yanı serum borularıyla kaplı, yapay olarak solumasını sağlayan bir aygıta ' bağlı olarak yatıyordu. Dr. Strawns’un umutları giderek zayıflamaktaydı. Tam bir hafta sonra Herb, Sarah’ya telefon edip eve döneceklerini bildirdi.</p>

  <p class="calibre3">«Vera gitmek istemiyor,» dedi Herb telefonda. «Ama sanırım akılcı düşünmesini sağladım.»</p>

  <p class="calibre3">Sarah, «Vera biraz düzeldi mi?» diye sordu.</p>

  <p class="calibre3">Uzun bir suskunluk oldu. Bu süre içinde Sarah fazla ileri gittiğini anladı. Sonra Herb’in sesi geldi. «Bilmiyorum. Belki de biliyorum ama adını koymak istemiyorum. Zaten eskiden beri koyu dindardı. Ama geçirdiği bir ameliyattan sonra daha beter oldu. Şimdi yine kötü durumda. Sürekli dünyanın sonundan söz ediyor. Johnny’nin geçirdiği kaza bununla ilgiliymiş. Kıyamet gününden önce Tanrı uçan dairelerini gönderip kendine bağlı , inananları cennete götürecekmiş.»</p>

  <p class="calibre3">Sarah, Herb’in anlattıklarıyla ilgili bir afiş gördüğünü anımsadı. «Evet, bunu daha önce duymuştum,» dedi.</p>

  <p class="calibre3">«Her neyse, Vera’nın sürekli yazıştığı bazı topluluklar var... onlar Tanrının uçan dairelerle geleceğine inanıyorlar. Hepsini cennete götürecekmiş. Cennetin de Orion yıldız takımında olduğunu kanıtlamışlar bu adamlar. Nasıl kanıtladıklarını bana sorma, çünkü bilmiyorum. Ama Vera’ya sor, sana anlatsın. İşte, Sarah, durum bu. Benim için hiç de kolay olmuyor.»</p>

  <p class="calibre3">«Anlıyorum.»</p>

  <p class="calibre3">Herb’in sesi biraz güçlenir gibi oldu. «Ama hâlâ gerçekle," gerçek olmayanı ayırabiliyor. Uyum sağlaması için biraz zaman gerek. Ben de ona, eğer kötü bir haber gelecekse, bunu evde de karşılayabileceğini söyledim. Benim de...» Bir an için sustu ve genzini temizledi. «Benim de yapacak bir sürü işim var. Bitirmek zorunda olduğum işler. Sözleşme yapmıştım.»</p>

  <p class="calibre3">Sarah, «Tabii, anlıyorum,» dedi. «Peki, ya sigorta? Bu hastane giderlerine darphane bile dayanmaz.» Bunu söylediğine biraz utanır gibi olmuştu.</p>

  <p class="calibre3">Herb, «Sizin lisenin müdür yardımcısı Bay Pelsen’le görüştüm,» dedi. «Johnny’nin Mavi Haç sigortası varmış, ama şu yeni sağlık sigortasına bağlı değilmiş. Mavi Haç giderlerin bir bölümünü karşılayacak. Geri kalanıysa... Vera’yla birikmiş biraz paramız var.»</p>

  <p class="calibre3">Sarah’nın içi burkuldu. Vera’yla biraz birikmiş paramız var. Günde iki yüz dolar, belki de fazlasına bu insanların banka hesapları kaç gün dayanabilirdi? Hem sonra, ne için? Johnny yaşadığının bile farkında olmadan, bilinçsiz bir hayvan gibi boruların içine işeyerek annesiyle babasını iflas ettirsin diye mi? Bu arada annesi ve babası bir türlü gerçekleşmeyen umutlarıyla giderek akıllarını kaçırsınlar diye mi? Birden gözyaşlarının yanaklarından süzüldüğünü hissetti ve ilk kez -ama sonuncu değil- Johnny’nin huzur içinde ölüvermesini geçirdi içinden. Bilincinin bir yeri bu dileğe şiddetle isyan etti ama aklından çıkarıp atamadı.</p>

  <p class="calibre3">Sarah, «Şansınız açık olsun,» dedi.</p>

  <p class="calibre3">«Senin de, Sarah. Bize yazarsın, değil mi?»</p>

  <p class="calibre3">«Elbette.»</p>

  <p class="calibre3">«Zaman bulursan bizi görmeye de gel. Pownal o denli uzak değil.» Herb bir an duraksadı. «Anladığım kadarıyla, Johnny çok iyi bir seçim yapmış. İlişkiniz epey ciddiydi, değil mi?»</p>

  <p class="calibre3">Sarah, «Evet,» dedi ve Johnny’den geçmiş zamanda söz edilmesi gözlerini yeniden doldurdu. «Çok ciddiydi.»</p>

  <p class="calibre3">«Hoşçakal, Sarah.»</p>

  <p class="calibre3">«Hoşçakal, Herb.»</p>

  <p class="calibre3">Sarah telefonu kapadı, birkaç saniye düşündükten sonra yeniden açıp hastaneyi aradı ve Johnny’nin durumunu sordu. Değişen bir şey yoktu. Odasının içinde bir aşağı bir yukarı yürürken, Tanrının uçan dairelerini düşündü. Bu inanç ne denli saçmaysa, Tanrının Johnny’nin beynini dağıtıp ne zaman uyanacağı bilinmeyen bir komaya sokması da öyleydi.</p>

  <p class="calibre3">Masasının üstünde düzeltmesi gereken yığınla kompozisyon kâğıdı duruyordu. Kendine bir bardak çay hazırlayıp çalışmak üzere masasının başına geçti. Böylece Sarah Bracknell, «Johnny sonrası» yaşamını ilk kez kontrolü altına almış oluyordu.</p>

  <div class="mbppagebreak" id="calibre_pb_5"></div>
</body>
</html>
