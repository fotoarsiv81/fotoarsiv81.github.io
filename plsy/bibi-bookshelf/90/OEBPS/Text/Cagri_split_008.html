<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos198287" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">6</span></span></h2>

  <p class="calibre3">Dunbarger adlı kızın cesedi ortaya çıkarıldıktan on bir gün sonra New England yoğun bir kar fırtınası altında kaldı. Eastern Maine Hastanesinin altıncı katında işler biraz yavaş gidiyordu. Personelin çoğu işlerine gelmekte zorluk çekiyorlardı.</p>

  <p class="calibre3">Sabah saat dokuzda görevlilerden Allison Conover adındaki genç kadın Bay Starret’in hafif kahvaltısını getirdi. Bay Starret geçirdiği kalp krizinin on altıncı gününü dolduruyordu. Her kalp krizinin ardından on altı günlük hastane bakımı zorunluydu. Bay Starret’in sağlığı 619 numafalı odadci gün geçtikçe iyiye gidiyordu. Önceleri odasını paylaşan canlı cesesdin soluma aygıtından çıkan fısıltı geceleri uykusunu kaçırıyordu, ama sonra bu sesi duymaz olmuştu.</p>

  <p class="calibre3">Allison odaya girdiğinde televizyon açıktı. Bay Stasret yatağında oturmuş, kontrol düğmesini elindö tutuyordu. İzlediği program bittiği halde televizyonu kapatmaya niyeti yoktu. Bugün çizgi filmi de izleyecekti. Yoksa Johnny’nin soluma aygıtının sonu gelmez fısıltısıyla baş başa kalacaktı.</p>

  <p class="calibre3">Portakal suyu, yoğurt ve birkaç bisküviden oluşan kahvaltısına düş kırıklığı içinde baktıktan sonra, «Bu sabah sizden umudumu kesmiştim,» dedi Bay Starret. Şu anda canı bol yağda kırılmış iki yumurta, kalınca kesilmiş beş altı dilim jambon çekiyordu. Ama kuşbeyinli doktorunun söylediğine göre hastaneye düşmesine böyle yiyecekler neden olmuştu.</p>

  <p class="calibre3">Allison, «Hava bayağı kötü dışarda,» dedi kısaca. Az önce altı hasta daha bu sabah gelemeyeceğini sandıklarını söylemiş, o da karşılık vermekten bıkmıştı. Allison aslında yumuşakbaşlı bir kızdı ama bu sabah kendini pek iyi hissetmiyordu.</p>

  <p class="calibre3">Bay Starret, «Yollar çok kayıyor, değil mi?» dedi.</p>

  <p class="calibre3">«Ya, öyle,» dedi Allison. «Kocamın arazi vitesli aracını almasaydım yolda kalırdım herhalde.»</p>

  <p class="calibre3">Bay Starret yatağını biraz yükselten düğmeye bastı. Motorun çıkardığı ses televizyonun gürültüsü içinde duyulmadı bile. Bay Starret bir gün karısına, yan yatakta yatan adamın televizyonun yüksek sesinden hiç yakınmadığını, başka kanallardaki programlarla da hiç ilgilenmediğini söyleyip gülmüştü. Aslında pek öyle gülünecek bir espri değildi yaptığı, ama insan bir kalp krizi geçirip üstelik sebze haline gelmiş bir adamla aynı odada yatmak zorunda kalınca, ister istemez biraz kara mizah geliştiriyordu.</p>

  <p class="calibre3">Allison televizyonun sesini bastırmak için neredeyse bağırarak bir şeyler anlatıyordu.</p>

  <p class="calibre3">Öbür yataktan Johnny hafif bir sesle, «Tüm parayı on dokuza koyuyorum. Evet mi, hayır mı? Kız arkadaşım rahatsız,» dedi.</p>

  <p class="calibre3">O ara, «Doğrusu bu yoğurt hiç de göründüğü kadar fena değil,» diyordu Bay Starret. Aslında yoğurdu hiç sevmezdi ama konuşma uzasın istiyordu. Yalnız kalmak hiç hoş değildi.</p>

  <p class="calibre3">Allison, «Bir şey duydunuz mu?» diye sordu, merakla çevresine bakınarak.</p>

  <p class="calibre3">Bay Starret yatak motorunu susturdu ve kulak verdi. Televizyonda tavşan kardeşin başı dertteydi. «Televizyon sesinden başka bir şey duymadım,» dedi. «Bir şey mi oldu?»</p>

  <p class="calibre3">«Bana öyle geldi sanırım. Pencereye vuran rüzgâr olsa gerek.» Allison başının ağrımaya başlayacağını hissetmişti. Onca işi tek başına yapıyordu zaten. Baş ağrısı iyice yerine oturmadan kovalamak istermişçesine elleriyle şakaklarını ovaladı.</p>

  <p class="calibre3">Tam kapıdan çıkarken öbür yataktaki adama bir göz attı.</p>

  <p class="calibre3">Farklı mı görünüyordu ne? Yatışını değiştirmiş gibi... Olur mu canım?</p>

  <p class="calibre3">Allison odadan çıkıp tekerlekli kahvaltı tepsisini koridor boyunca sürmeye başladı. Gerçekten de korktuğu gibi zorlu bir sabah geçirdi ve daha öğlen olmadan şiddetli bir baş ağrısıyla kulakları zonklamaya başladı. Bu arada 619 numaralı odada duymuş olabileceği bir şeyi unutmuş olması son derece doğaldı.</p>

  <p class="calibre3">Bunu izleyen günler içinde Smith’in yatağına daha bir dikkatli bakmaya başlamıştı. Mart geldiğinde Allison yataktaki adamın biraz toparlanmış olduğundan neredeyse emindi. Öyle pek fazla değil... az bir şey. Birine söylesem mi, diye düşündü ama sonunda vazgeçti. Hem de ne de olsa oradaki görevi yalnızca servis yapmaktı, mutfakta çalışanlardan biraz daha yüksekçe bir yer.</p>

  <p class="calibre3">Herhalde ona düşmezdi.</p>

  <p class="calibre2">***</p>

  <p class="calibre3">Düş olmalıydı.</p>

  <p class="calibre3">Karanlık kasvetli bir yerdeydi... koridor filan gibi bir yer. Tavan göremeyeceği kadar yüksekte, duvarlar parlak çeliktendi. Tek başınaydı ama sanki çok uzaklardan gelen bir ses çevresindeki boşlukta yüzüyordu. Tanıdık bir ses daha önce başka bir yerde, başka bir zaman işitmiş olduğu şeyleri söylüyordu. Sesten korkmuştu. İnleyen ve çelik duvarlar arasında gidip gelen bir sesti. Kapana girmiş bir kuş gibi. Çocukluğunda görmüştü. Babasının araç gereç barakasına girmişti kuş ve girdiği yerden çıkmayı akıl edemiyordu.’Panik içinde kanatlarını çırparak kendisini duvardan duvara atıp durdu, sonunda da öldü. İşittiği seste aynı nitelik vardı. Bulunduğu yerden hiç çıkamayacaktı.</p>

  <p class="calibre3">«Yaşamın boyunca planlar kurup elinden geleni yapıyorsun,» diyordu inleyen ses. «Sen onun için her şeyin en iyisi olsun istiyorsun ve bir de bakıyorsun herif gelmiş, saçı kıçında, ABD Başkanı için ‘domuzdur,’ diyor. Domuzmuş! Boka bak be! Bana kalsa...»</p>

  <p class="calibre3">Dikkat et, diye uyarmak istemişti. Neye dikkat edecek? Bilmiyordu. Aslında kim olduğunu bile bilmiyordu, ama içinde bir his onun bir zamanlar ya bir öğretmen ya da bir papaz olduğunu söylüyordu.</p>

  <p class="calibre3">«Eyvaah!» diye haykırdı uzaktan gelen ses. Yitik ses. Son çığlığını atan, boğuk ses. «Tanrım!»</p>

  <p class="calibre3">Yeniden sessizlik. Yankılar da kesildi. Ama biraz sonra yeniden başlayacaktı.</p>

  <p class="calibre3">Bir süre sonra -ne kadar sonra olduğunu bilmiyordu çünkü bulunduğu yerde zaman diye bir kavram yoktu- bu koridorun içinde yolunu aramaya başladı. Bir yandan da işittiği sese kendini duyurmak için sesleniyordu. Belki de böyle yapmayı aklından geçiriyordu yalnızca. O sesin sahibini bulup çıkış yolunu birlikte aramak için. Ya da biraz umut verip avutmak için.</p>

  <p class="calibre3">Ama ses giderek zayıfladı, daha uzaktan gelmeye başladı.</p>

  <p class="calibre3">Yankının yankısı olarak geldi. Bir süre sonraysa iyice yok oldu. Artık yalnızdı. Gölgelerle do!u karanlık koridorun içinde. Artık bunun düz ya da görüntü olmadığı sonucuna varmıştı. Sanki yaşayanlarla ölülerin ülkeleri arasında bir yerdeydi. Ama hangisinin yönüne doğru gidiyordu?</p>

  <p class="calibre3">Bazı görüntüler gelmeye başladı. Hoş olmayan şeyler. Koridorda yürürken önüne arkasına, iki yanına takılan hayaletler gibi. Canlı görüntüler. Dönen bir Şans Tekeri... Gelecek için döndürülüyor, siyah ve kırmızı, yaşam ve ölüm, dönüşü yavaşlıyor. Nereye koymuştu bahsini? Anımsamıyordu, oysa anımsaması gerekti, çünkü varoluşu buna bağlıydı. Yaşama devam mı, yoksa değil mi? İkisinden biri. Olacaksa olsun. Kız arkadaşı hastaydı. Onu eve götürmesi gerekiyordu.</p>

  <p class="calibre3">Bir süre sonra koridor aydınlanır gibi oldu. Önce bunu düş îçinde bir düş sandı. Ama daha sonra aydınlık düş olamayacak denli arttı. Koridor duvarları neredeyse görünmez olmuştu. İçinde bulunduğu o koyu karanlık grileşmiş, ılık bir mart sabahının alacakaranlığı gibi olmuştu. Artık koridorda değil de bir odanın içindeymiş gibi geldi. Doğuma az kala plasenta kesesi içinde bekleyen bebek gibi. Şimdi sesler de duymaya başladı. Eskisi gibi yankılar değil, gerçek sesler, sanki adları olmayan ve yabancı bir dille konuşan tanrıların sesi... Giderek daha iyi işitilir oldu, neredeyse ne konuştuklarını anlayacaktı.</p>

  <p class="calibre3">Zaman zaman gözlerini açmaya başladı (ya da öyle yaptığını sanıyordu) ve seslerin sahiplerini gördü. Önceleri yüzlerini göremiyordu, yalnızca üzerine eğilen, odanın içinde dolaşan şekiller. Bir an bunun «yaşam sonrası» bir durum olduğunu, bu şekillerin de melekler olabileceğini sandı.</p>

  <p class="calibre3">Zamanla yüzler de sesler gibi netleşmeye başladı. Bir keresinde annesini gördü. Gözlerinin önüne eğilmiş, anlayamadığı bir şeyler söylüyordu. Başka bir zaman babasını gördü. Okuldan Don Pelsen. Artık iyice tanımaya başladığı bir hemşire, adı Mary ya da Marie’ydi herhalde.</p>

  <p class="calibre3">Bir şey daha anlamaya başlamıştı: Değiştiğini hissediyordu. Bundan hiç hoşlanmamıştı. Güven verici değildi. O değişiklik her neyse, iyi bir şey olamazdı.</p>

  <p class="calibre3">Düş bitiyordu. Ne olduğunu tam anlayamamıştı ama bitiyordu işte. Oda artık iyice gerçekleşmişti ve çok yakındaydı. Sesler, o yüzler...</p>

  <p class="calibre3">Odaya girecekti bu gidişle. Ama birden içinden geri dönüp koşmak, sonsuza dek karanlık koridorun içinde kalmak geçti. Koridor o denli iyi bir yer değildi, ama bu üzüntülü yeni duygudan daha güven vericiydi.</p>

  <p class="calibre3">Başını çevirip arkasına baktı, evet, oradaydı işte, odanın duvarlarının çelik duvarlara dönüştüğü yer, tam iskemlelerin olduğu köşede, odaya girip çıkanların hiç farketmediği nokta. İşte tam orada sonsuzluğa giden bir geçit vardı. Öbür sesin gittiği yer...</p>

  <p class="calibre3">Taksi sürücüsünün sesi.</p>

  <p class="calibre3">Tamam. Şimdi anımsıyordu. Taksiyle yaptığı yolculuk, oğlundan ve oğlunun uzun saçlarından yakınan sürücü. Sonra yokuşun tepesinde beliren farlar, beyaz şeridin iki yanında birer çift far. Çarpışma. Acı duymayışı ama taksimetreyi baldırlarıyla yerinden söküşü. Sonra soğuk bir ıslaklık hissedişi ve şimdi de bu.</p>

  <p class="calibre3">İçinden bir ses, «SEÇ BAKALIM,» diye fısıldadı. «SEÇ YOKSA SANA BIRAKMAYACAKLAR, BURASI HER NERESİYSE SENİ SÖKÜP ALACAKLAR, TIPKI DOKTORLARIN SEZARYENLE ANA RAHMİNDEN ÇOCUK ALIŞLARI GİBİ.»</p>

  <p class="calibre3">Sonra Sarah’nın yüzü belirdi gözlerinin önünde. Her ne kadar diğer yüzlerin arasında onu görmediyse de, oralarda bir yerde olmalıydı. Oralarda bir yerde meraktan ölüyordu herhalde. Artık Sarah’yı kazanmış sayılabilirdi. Evlenme önerecekti ona.</p>

  <p class="calibre3">Her zamankinden daha güçlü bir huzursuzluk hissetti, bu kez Sarah’yla ilgiliydi. Ama onu öyle çok istiyordu ki, hemen kararını verdi. Karanlık noktaya arkasını döndü. Biraz sonra son bir kez bakmak için döndüğünde o yer kaybolmuş, artık yalnızca dümdüz beyaz duvar ve iskemle görünüyordu. Çok geçmeden bu odanın ne olabileceğini anladı... tabii bir hastane odası olacaktı. Karanlık koridorsa bulanık bir anı gibi kalıyordu belleğinde. Ama o anda en önemli şey, adının John Smith olduğuydu. Sarah Bracknell adında cir kız arkadaşı vardı ve büyük bir trafik kazası geçirmişti. Sağ kaldığı için çok şanslı olmalıydı. Yeter ki, tüm organları yerli yerinde olsun. Eastern Maine Hastanesi’nde olduğunu tahmin etmesi güç olmadı. Herhalde epey bir zamandır burada yatıyordu... kimbilir belki bir hafta, belki de on gündür.</p>

  <p class="calibre3">GİTME ZAMANI GELDİ. Gözlerini açtığı anda Johnny’nin aklından geçen buydu işte.</p>

  <p class="calibre3">1975 yılı Mayıs ayının 15’iydi. Bay Starret çoktan taburcu olmuş, yerini yaşlı bir adam almıştı. Morfinle uyutulmuş yaşlı adamdan başka odada kimse yoktu. Saat öğleden sonra 3.15’di.</p>

  <p class="calibre3">«İşte geldim,» diye gıcırdadı Johnny’nin sesi. Sesinin güçsüzlüğü onu çok şaşırttı. Odada takvim yoktu. Johnny tam dört buçuk yıldan bu yana sesini kullanmamış olduğunu bilmiyordu.</p>

  <p class="calibre3">Hemşire kırk dakika sonra odaya geldi. Yaşlı adamın yatağına eğildi, serumunu değiştirip banyoya girdi. Oradan mavi bir su kabıyla çıkıp adamın çiçeklerini suladı. Altı tane buket ve bir o kadar da geçmiş olsun kartı duruyordu. Kadını izlerken Johnny’nin içinden bir daha seslenmek gelmedi.</p>

  <p class="calibre3">Su kabını yerine bıraktıktan sonra hemşire Johnny’nin yatağına geldi. <span class="bold">Yastığımı çevirecek,</span> diye geçirdi içinden. Kısa bir an göz göze geldiler ama kadın bir tepki göstermedi. <span class="bold">Uyandığımı bilmiyor. Gözlerim daha önce de açılmıştı. Bu hiçbir şey ifade etmiyor ona.</span></p>

  <p class="calibre3">Hemşire elini Johnny’nin boynuna koydu. Dokunması tatlı bir serinlik verdi. Johnny kadının evli ve üç çocuklu olduğunu biliyordu. En küçük çocuğu 4 Temmuzda bir gözünün büyük bir bölümünü yitirmişti. Havai fişek yüzünden. Çocuğun adı Mark’tı.</p>

  <p class="calibre3">Kadın Johnny’nin başını kaldırıp yastığını devirdi ve yeniden yatırdı. Çıkmak üzere kapıya yöneldi, kapı ağzında naylon üniformasının belini şöyle bir çekiştirdi, sonra merakla geri döndü yine. Gözlerinde bir değişiklik mi görmüştü? Belki daha önceden farketmediği bir şey.</p>

  <p class="calibre3">Bir süre baktıktan sonra yeniden kapıya döndü. O sırada Johnny, «Selam, Marie,» dedi.</p>

  <p class="calibre3">Kadın olduğu yerde donup kaldı bir an. Ellerini göğsüne bastırarak, «Aman Tanrım,» dedi. «Uyanmışsınız. Bir değişiklik olduğunu anlamıştım zaten. Adımı nasıl bildiniz?»</p>

  <p class="calibre3">«Duymuş olmalıyım.» Konuşmak çok zor geliyordu, korkunç bir şey. Salyasız ağzında dilini oynatmak.</p>

  <p class="calibre3">Hemşire başını salladı. «Son günlerde bir gelişme vardı zaten. Hemen gidip de Dr. Brown’ı ya da Dr. Weizak’ı çağırayım. Aramıza geldiğinizi duyuncs çok sevinecekler.» Ama bunları söyledikten sonra hemen çıkamadı. Johnny’i rahatsız eden bir biçimde bakıyordu.</p>

  <p class="calibre3">«Yeşermiş miyim?» diye sordu Johnny.</p>

  <p class="calibre3">Kadın heyecanlı heyecanlı güldü. «Yok... yok canım, olur mu öyle şey? İzninizle.»</p>

  <p class="calibre3">Pencere kenarına çekilmiş iskemle gözüne çarptı Johnny’ nin. Solgun bir çiçek ve İsa’nın bir resmi duruyordu. Resim tam annesinde bulunanlardan biriydi: İsa maça çıkacak bir sporcu gibi atletik yapıda. Ama resim nedense sarıydı... Sararmış ve köşeleri kıvrılmış. İçinde birdenbire kabaran korkuyla boğulacak gibi oldu. «Hemşire!» diye bağırdı. «Hemşire!»</p>

  <p class="calibre3">Kadın tam kapıdan çıkmak üzereyken geri döndü.</p>

  <p class="calibre3">«Bana hiç geçmiş olsun kartı gelmedi mi?» Birden soluması güçleşmişti. «Öbür yatakta yatan adamın bir sürü var da... bana kimse göndermedi mi?»</p>

  <p class="calibre3">Hemşire gülümsedi, ama yapmacıktı bu. Bir şeyler gizleyen birinin gülümsemesi. Birden Johnny kadının yanına gelmesini istedi. Uzanıp dokunacaktı ona. Ona dokunduğu anda ne gizlediğini anlayacaktı.</p>

  <p class="calibre3">«Şimdi doktoru gönderirim,» dedi ve Johnny’nin bir şey söylemesine fırsat vermeden çıkıp gitti. «Johnny solgun çiçeğe ve sararmış resme korkuyla baktı. Bir süre sonra yine uykuya dalmıştı.</p>

  <p class="calibre2">***</p>

  <p class="calibre3">«Ama uyanmıştı,» dedi Marie Michaud. «Tümüyle aklı başındaydı.»</p>

  <p class="calibre3">«Pekâlâ,» dedi Dr. Brown. «Sana inanıyorum. Eğer bir kez uyandıysa yine uyanacaktır. Öyle olması gerek. Yalnızca biraz...»</p>

  <p class="calibre3">Johnny inledi. Gözleri açıldı. Boş bakışları tavana çevrilmişti. Sonra Marie’yi görür gibi oldu ve gözleri onun üstünde odaklandı. Gülümser gibi oldu. Ama yüzü hâlâ ölü gibi sarkıktı. Sanki gözlerinin dışında her şeyi uykusunu sürdürüyordu. Marie bu bakışın iliklerine kadar işlediğini hissetti.</p>

  <p class="calibre3">Johnny, «Hiçbir şeyi kalmayacak,» dedi. «Zedelenmiş saydam tabaka temizlenince eskisinden iyi görecek. Öyle olması gerekir.»</p>

  <p class="calibre3">Marie sesli bir soluk verdi. Dr. Brown şaşkın şaşkın baktı ona. «Ne oluyor?»</p>

  <p class="calibre3">«Oğlumdan söz ediyor,» dedi Marie. «Oğlum Mark’tan.»</p>

  <p class="calibre3">Dr. Brown, «Yok,» dedi. «Yalnızca uykusunda konuşuyor. Olayı büyütmeyin, hemşire.»</p>

  <p class="calibre3">«Peki. Tamam. Ama şimdi uyumuyor, değil mi?»</p>

  <p class="calibre3">«Marie,» diye seslendi Johnny ve gülümsedi. «Uyuyakalmışım, değil mi?»</p>

  <p class="calibre3">«Evet,» dedi Dr. Brown. «Uykunuzda konuşuyordunuz. Marie’yi de bayağı heyecanlandırdınız. Düş mü görüyordunuz?»</p>

  <p class="calibre3">«Yooo... anımsadığım kadarıyla hayır. Bir şey mi söyledim? Siz kimsiniz?»</p>

  <p class="calibre3">«Adım Dr. James Brown. Şu soul şarkıcısının adı gibi. Yalnız ben sinir uzmanıyım. Az önce, ‘Zedelenmiş saydam tabaka temizlenince hiçbir şeyi kalmayacak,’ dediniz. Böyleydi, değil mi, hemşire?»</p>

  <p class="calibre3">Marie, «Oğlum böyle bir ameliyat olacak,» dedi. «Oğlum Mark.»</p>

  <p class="calibre3">Johnny, «Hiçbir şey anımsamıyorum,» dedi. «Uyuyordum herhalde.» Dr. Brown’a baktı. Gözleri iyice odaklaşmıştı artık ve korkuluydu. «Kollarımı kaldıramıyorum. Felç mi oldum?»</p>

  <p class="calibre3">«Hayır. Bir de parmaklarınızı deneyin.»</p>

  <p class="calibre3">Johnny denedi. Parmakları kımıldadı. Rahatlayıp güldü.</p>

  <p class="calibre3">«Çok iyi,» dedi Dr. Brown. «Adınızı söyleyin bana.»</p>

  <p class="calibre3">«John Smith.»</p>

  <p class="calibre3">«Güzel, göbek adınız var mı?»</p>

  <p class="calibre3">«Yok.»</p>

  <p class="calibre3">«Bu da güzel, zaten göbek adını ne yapacaksınız? Hemşire, lütfen yarın nörolojide kim var, bakar mısınız. Bay Smith’e bir dizi test uygulamak istiyorum.»</p>

  <p class="calibre3">«Olur doktor.»</p>

  <p class="calibre3">«Sam Weizak’a da haber iletiverin. Ya evdedir ya da golf parkurunda.»</p>

  <p class="calibre3">«Tamam, doktor.»</p>

  <p class="calibre3">«Bir de... gazetecilerden uzak durun... aman ha!» Dr. Brown gülümsüyordu ama ciddiydi.</p>

  <p class="calibre3">«Tabii, anlıyorum.» Marie beyaz kunduralarınu gıcırtada gıcırtada odadan çıktı. Çocuğu iyileşecek, diye aklından geçirdi Johnny. Bunu söyleyin ona.</p>

  <p class="calibre3">«Dr. Brown,» dedi Johnny. «Benim geçmiş olsun kartlarım nerede? Kimse göndermedi mi?»</p>

  <p class="calibre3">Dr. Brown, «Size birkaç sorum daha var,» dedi telaşsızca «Annenizin adını anımsıyor musunuz?»</p>

  <p class="calibre3">«Tabii anımsıyorum. Vera.»</p>

  <p class="calibre3">«Kızlık adı?»</p>

  <p class="calibre3">«Nason.»</p>

  <p class="calibre3">«Babanızın adı?»</p>

  <p class="calibre3">«Herbert. Herb. Hemşireye neden gazetecilerden uzak durmasını söylediniz?»</p>

  <p class="calibre3">«Mektup adresiniz?»</p>

  <p class="calibre3">«RFD, Pownal,» dedi Johnny hemen ama sonra sustu. Söylediği şeye şaşırıp gülümsedi. «Evet, ama şimdi Cleaves Mills’de, 110 Kuzey, Main Street’de oturuyorum. Neden size babamların adresini verdim ki? On sekiz yaşımdan beri orada oturmadım oysa.»</p>

  <p class="calibre3">«Peki, şimdi kaç yaşındasınız?»</p>

  <p class="calibre3">Johnny, «Açıp ehliyetimden bakın,» dedi. «Neden geçmiş olsun kartım olmadığımı bilmek istiyorum. Hem kaç gündür bu hastanedeyim? Hangi hastane burası?»</p>

  <p class="calibre3">«Eastern Maine Hastanesi. Diğer sorularınıza geçmeden, izin verirseniz...»</p>

  <p class="calibre3">Dr. Brown yatağın yanına çektiği bir iskemlede oturuyordu. Önündeki not defterine Johnny’nin o güne dek hiç görmediği bir dolmakalemle not alıyordu. Dolmakalemle tükenmez kalem arası bir şeydi bu.</p>

  <p class="calibre3">Kalemi görür görmez Johnny nedenini bilmediği bir korkuya kapılıp Dr. Brown’ın sol elini yakaladı. Kolunun üstünde sanki altmış kiloluk bir ağırlık varmış gibi zorlukla hareket ettirmişti. Doktorun elini yakalayıp kendine doğru çekti.</p>

  <p class="calibre3">Brown merakla baktı. Sonra yüzündeki merak geçip rengi uçtu ve korku doldu. Hemen elini çekti, zaten Johnny’nin sıkacak gücü yoktu ve birden bir sülük tutmuş gibi iğrenme duydu.</p>

  <p class="calibre3">Ama sonra bu duygu da geçti ve yerini şaşkınlık aldı. «Neden yaptınız bunu, Bay Smith?..»</p>

  <p class="calibre3">Gerisini getirmedi. Johnny’nin yüzü algıladığı şeyle donmuştu sanki. Gözlerinde, karanlığın içinde kımıldayan korkunç bir şeyi görmüş ama ne olduğunu söylemeye dili varmayan bir insanın dehşeti vardı.</p>

  <p class="calibre3">Ne var ki, gördüğü şey bir gerçekti ve ne olduğunun söylenmesi gerekti.</p>

  <p class="calibre3">«Elli beş ay mı?» diye sordu Johnny boğulur gibi bir sesle. «Beş yıl mı doluyor? Olamaz, tanrım, olamaz.»</p>

  <p class="calibre3">«Bay Smith,» dedi Brown iyice şaşırmış durumda. «Lütfen, heyecanlanmanız doğru değil.»</p>

  <p class="calibre3">Johnny gövdesinin üstünü şöyle birkaç santim kadar yataktan kaldırdı, sonra yine kendini bıraktı. Yüzü ter içindeydi. Gözleri elinde olmadan yuvaları içinde dolanıp duruyordu. «Yirmi yedi yaşında mıyım?» diye kekeledi. «Yirmi yedi mi? Of Tanrım.»</p>

  <p class="calibre3">Brown sessizce yutkundu. Smith elini tuttuğu anda çocukça bir tiksinti duymuştu. Birden aklına küçükken gittiği piknik yeri geldi. Yedi ya da sekiz yaşlarındaydı. Otururken eli sıcak ve kaygan bir şeye dokunmuştu. Eğilip baktığında, bunun yaz sıcağında en azından bir aydır orada duran ve artık üstü kurtlarla kaplı bir kuş cesedi olduğunu görmüştü. O anda bir çığlık atmıştı, az önce de neredeyse aynı çığlığı atacak gibi olmuştu. Ama bu duygu yavaş yavaş silinip yerini bir soruya bıraktı: Nasıl bildi? Bana dokunur dokunmaz bildi?</p>

  <p class="calibre3">Ancak yirmi yıllık eğitimi üstün geldi ve bu soruyu bir yana itti. Koma hastalarının uyandıktan sonra çevresinde olup bitenleri bilmesi sık görülen olaylardandı. Her şeyde olduğu gibi komanın da dereceleri vardı. Johnny Smith hiçbir zaman yaşayan bitki olmamıştı. Eğer öyle olsaydı, şimdi karşısında konuşması olanaksızdı. Bazen koma durumu, tek yönlü bir camın arkasında olmaya benziyordu. Dışardan bakan biri hastanın ölü gibi yattığını görüyordu, ama hastanın duyuları tam güçle olmasa bile, yine de çalışıyordu.</p>

  <p class="calibre3">Şimdiki de öyle bir durumdu, tabii.</p>

  <p class="calibre3">Marie Michaud içeri girdi. «Nörolojiye bilgi verildi. Dr. Weizak da yolda.»</p>

  <p class="calibre3">«Sanırım Sam, Bay Smith’le tanışmak için yarını beklemek zorunda,» dedi 8rown. «Ona beş miligram Vallium vermenizi istiyorum.»</p>

  <p class="calibre3">«Bana yatıştırıcı vermeyin,» dedi Johnny. «Buradan çıkmak istiyorum. Neler olup bittiğini öğrenmek istiyorum!»</p>

  <p class="calibre3">Dr. Brown, «Zamanı gelince hepsini öğrenirsiniz,» dedi. «Şu anda en önemli şey dinlenmeniz.»</p>

  <p class="calibre3">«Tam dört buçuk yıldır dinleniyorum!»</p>

  <p class="calibre3">Dr. Brown, «O zaman bir on iki saat daha dinlenmekten bir şey çıkmaz,» dedi.</p>

  <p class="calibre3">Birkaç dakika sonra hemşire kolunu sıvayıp alkollü pamukla sildi ve iğneyi batırdı. Johnny hemen uyuyacak gibi oldu. Dr. Brown ve hemşireyi bulanık görüyordu.</p>

  <p class="calibre3">«Hiç olmazsa bir şeyi söyleyin,» dedi Johnny. Sesi çok, çook uzaklardan geliyordu. Nedense birden çok önemli görmüştü. «Şu kalem. Bu kalemlere ne deniyor?»</p>

  <p class="calibre3">«Bu mu?» dedi Brown kalemi göstererek. Mavi plastikten yapılmış, ucu keçeliydi. «Bunun adı flamanster. Haydi, uyuyun artık, Bay Smith.»</p>

  <p class="calibre3">Johnny işittiği sözcük kulaklarında yankılana yankılana uykuya daldı.</p>

  <p class="calibre3">Herb telefonu yerine bıraktıktan sonra gözlerini ondan ayıramadı. Uzun bir süre bakakaldı. Yan odadan avaz avaz televizyonun sesi geliyordu. Oral Roberts futboldan söz ederken, bir yandan da İsa’nın iyileştirici sevgisini anlatmaktaydı; aradaki ilişkiyi nedense Herb bir türlü yakalayamamıştı. Telefon gürültüsünü bastırmak için Oral’ın sesini yükseltmişti Vera. Birazdan program bitecek. Oral da son olarak izleyicilerine çok <span class="bold">iyi</span> bir şeyle karşılaşacaklarını söyleyecekti. Herif haklı mıydı <span class="bold">ne?</span></p>

  <p class="calibre3"><span class="bold">Oğlum benim,</span> diye geçirdi içinden Herb. Vera mucizeler için dua ederken, Herb oğlu ölsün diye dua etmişti. Karşılık gören dua Vera’nınki olmuştu. Ne demek oluyordu bu? Vera’yı bu durum nasıl etkileyecekti?</p>

  <p class="calibre3">Oturma odasına geçti. Vera koltuğa oturmuş, ayaklarını önündeki pufa uzatmıştı. Patlamış mısır yiyordu. Johnny’nin kazasından bu yana tam yirmi kilo almış, tansiyonu da roket gibi fırlamıştı. Doktor ilaç almasını söylediyse de, Vera dinlemiyordu. Eğer Tanrı onun tansiyonu yükselsin istediyse, o da öyle tutacaktı. Herb bir keresinde ona başı ağrıdığı zaman Tanrıyı dinlemeden ilaç aldığını söylemişti, ama Vera buna her zamanki gibi uzun bir gülücük ve en güçlü silahıyla karşılık vermişti: Susmak.</p>

  <p class="calibre3">«Kimdi telefondaki?» diye sordu VĞra başını çevirmeden. Televizyonda Oral bir futbol takımının oyuncuları arasında vaaz veriyordu.</p>

  <p class="calibre3">Herb gidip televizyonu kapattı.</p>

  <p class="calibre3">«Herbert <span class="bold">Smith!»</span> Oturduğu yerde doğrulurken az kalsın mısırları dökecekti Vera. «O programı izliyordum. O adam...»</p>

  <p class="calibre3">«Johnny uyandı.»</p>

  <p class="calibre3">«... Oral Roberts’di ve...»</p>

  <p class="calibre3">Ağzından çıkan sözler birden kesiliverdi. Sanki bir yumruk yemişcesine yeniden koltuğa çöktü. Herb karısının yüzüne korkuyla bakıyordu, başka bir şey söyleyemeden. Bayağı korkuyordu hem.</p>

  <p class="calibre3">«Johnny uyan...» Vera gerisini getiremedi, yutkundu, sonra bir daha denedi. «Johnny... Johnny’imiz.»</p>

  <p class="calibre3">«Evet. Dr. Brown’la on beş dakika kadar konuşmuş. O sandıkları şey olmadığı kesin, yani ‘yalancı uyanma’ değil. Aklı başında. Hareket edebiliyor.»</p>

  <p class="calibre3">«Johnny uyanmış?»</p>

  <p class="calibre3">Vera’nın elleri ağzına gitti. Kucağındaki patlamış mısır kâsesi tepetaklak halının üstüne yuvarlandı. Yüzünün alt yarısını kapatan ellerinin üstünde gözleri öylesine büyüdü ki, Herb bir an için yuvalarından çıkıp yere düşecek sandı. Sonra Vera gözlerini kapadı ye miyavlar gibi bir ses çıkardı.</p>

  <p class="calibre3">«Vera? İyi misin?»</p>

  <p class="calibre3">«Yüce Tanrım sana çok şükür bana oğlumu verdin, biliyordum Johnny’mi geri vereceğini biliyordum, çok şükür Tanrım sana çok şükür, ömrümün sonuna dek minnetimi göstereceğim Johnny’mi verdin bana...» Sesi giderek isterik bir zafer çığlığı biçimini alıyordu. Herb sabahlığının yakalarından tutup kendine gelmesi için onu biraz sarstı. Zaman sanki geri gitmiş, Johnny’ nin kaza haberini aldıkları geceyi yaşıyor gibiydiler.</p>

  <p class="calibre3">«Tanrım mucizen için, ah Johnny’im, çok şükürler olsun mucizen...»</p>

  <p class="calibre3">«Yeter artık Vera!»</p>

  <p class="calibre3">Vera’nın gözleri bulanık ve isterik bakıyordu. «Uyandığı için üzgün müsün? Bunca yıl benimle alay ettikten sonra? Herkese benim deli olduğumu söyledikten sonra?»</p>

  <p class="calibre3">«Vera, ben kimseye senin deli olduğunu söylemedim.»</p>

  <p class="calibre3"><span class="bold">«Bakışlarınla bunu demek istedin hep!»</span> diye bağırdı Vera. «Ama Tanrımla alay edilmiyor. Değil mi, Herbert? <span class="bold">Değil mi?»</span></p>

  <p class="calibre3">«Evet,» dedi Herb. «Doğru.»</p>

  <p class="calibre3">«Sana söylemiştim. Tanrının Johnny için bir şeyler tasarladığını söylemiştim. Bak görüyorsun işte, başladı bile.» Ayağa kalktı. «Yanına gitmeliyim. Ona söylemeliyim.» Gecelik ve sabahlıkla olduğunu unutup paltosunu almak için dolaba doğru yürüdü. Yüzü heyecanından taş kesilmişti.</p>

  <p class="calibre3">«Vera.»</p>

  <p class="calibre3">«Ona Tanrının planını anlatmalıyım...»</p>

  <p class="calibre3">«Vera.»</p>

  <p class="calibre3">Vera yüzünü Herb’e döndü ama gözleri çok uzaklarda, Johnny’sinin yanındaydı.</p>

  <p class="calibre3">Herb yanına gidip ellenni karısının omuzlarına koydu.</p>

  <p class="calibre3">«Git onu nasıl sevdiğini... nasıl dua ettiğini... beklediğini... özlediğini söyle. Senden başkasına düşmez bu iş. Annesisin. İçin kan ağladı. Görmedim mi son beş yıl içinde yüreğinin nasıl kanadığını? Johnny uyandı diye üzgün değilim, yanılıyorsun. Senin yaptığın şeyleri yapamadım, ama kesinlikle üzgün değilim. Benim de yüreğim kanadı onun için.»</p>

  <p class="calibre3">«Öyle mi?» Vera’nın gözleri kuşkulu ve övünçlüydü.</p>

  <p class="calibre3">«Evet. Sana bir şey daha söyleyeceğim, Vera. Tanrıdan, mucizelerinden ve Büyük Planlarından söz etmek yok. Johnny ayağa kalkıp...»</p>

  <p class="calibre3">«Söylemem gereken her şeyi söyleyeceğim!»</p>

  <p class="calibre3">«... Kendini toplayıncaya dek çeneni tutacaksın. Demek istediğim, sen üstüne çullanmadan önce bırak çocuk biraz yaptığı işten kendine pay çıkarsın.»</p>

  <p class="calibre3">«Benimle böyle konuşmaya hakkın yok! Hiçbir hakkın yok!»</p>

  <p class="calibre3">Herb, «Johnny’nin babası olarak, hakkımı kullanıyorum,» dedi kesin bir tavırla. «Belki de son kez olarak. Sakın bana karşı çıkmaya da kalkma, Vera. Anlıyor musun? Ne sen, ne Tanrı ne de o kanı kutsal İsa. Tamam mı?»</p>

  <p class="calibre3">Vera suratını asıp kocasına bakarak sustu.</p>

  <p class="calibre3">«Dört buçuk yıldan bu yana sönmüş bir ampul gibi kaldığını sindirmek zaten yeterince yıpratacak onu. Daha yürüyebileceğinden bile emin değiliz. Sir sürü ameliyat geçireceğini biliyoruz. Weizak söyledi. Kimbilir kaç tane. Ve canını adamakıllı yakacak bir sürü tedavi. İşte bu yüzden yarın ona yalnız anneliğini göstereceksin.»</p>

  <p class="calibre3">«Benimle böyle konuşmaya kalkma! <span class="bold">Konuşamazsın böyle!»</span></p>

  <p class="calibre3">«Vaaz vermeye başlayacak olursan, seni saçından sürükleyerek çıkarım oradan, Vera.»</p>

  <p class="calibre3">Vera beyaz, titreyen yüzüyle gözlerini dikti kocasına. Sevinç ve öfke çatışıyordu içinde.</p>

  <p class="calibre3">Herb, «Haydi, giyin artık,» dedi. «Yola koyulmamız gerek.»</p>

  <p class="calibre3">Bangor’a dek suskun bir yolculuk yaptılar. Şu anda paylaşmaları gereken mutluluk havası yoktu; yalnızca Vera’nın ateşli, militanca sevinci. Kucağında Incil’i, dimdik oturuyordu.</p>

  <p class="calibre2">***</p>

  <p class="calibre3">Ertesi sabah saat dokuzu çeyrek geçe Marie, Johnny’nin' odasına girip, «Eğer görüşmek istersen, annenle baban gelmişler,» diye haber verdi.</p>

  <p class="calibre3">«Sevinirim.» Bu sabah Johnny kendini daha güçlü ve daha az uyumsuz hissediyordu. Ama annesiyle babasını görmek düşüncesi onu biraz korkuttu. Kazadan beş ay önce görmüştü onları son olarak. O sıra babası bir evin temel işlerinde çalışıyordu. Şimdi o ev biteli en az üç yıl geçmiş olmalıydı. Annesi ona bezelye ve elma pastası pişirmiş, çok zayıf gördüğünü söylemişti.</p>

  <p class="calibre3">Marie tam dönüp çıkacakken Johnny kadının kolunu yakaladı.</p>

  <p class="calibre3">«Nasıllar? İyi görünüyorlar mı? Yani...»</p>

  <p class="calibre3">«Çok iyi görünüyorlar.»</p>

  <p class="calibre3">«Aman neyse.»</p>

  <p class="calibre3">«Onlarla şimdi yarım saat görüşebilirsin. Eğer nöroloji testlerinden çok yorgun düşmezsen, akşam da biraz görüşebilirsin.»</p>

  <p class="calibre3">«Dr. Brown’ın emirleri mi?»</p>

  <p class="calibre3">«Ve Dr. Weizak’ın.»</p>

  <p class="calibre3">«Pekâlâ. Ama bir süre için. Böyle itilip kakılmaya daha ne kadar dayanabilirim bilmiyorum.»</p>

  <p class="calibre3">Marie biraz duraksadı.</p>

  <p class="calibre3">Johnny, «Bir şey mi var?» diye sordu.</p>

  <p class="calibre3">«Yok... şimdi olmaz. Seninkileri görmek için sabırsızlanıyorsundur. Onları şimdi yanına gönderirim.»</p>

  <p class="calibre3">Johnny heyecanla bekledi. Yanındaki yatak boşalmış, Johnny valiumla uyutulduğu sırada, orada yatan adamı başka yere taşımışlardı.</p>

  <p class="calibre3">Kapı açıldı. Annesiyle babası içeri girdi. Johnny şok ve rahatlama duygularını aynı anda hissetti. Şok nedeni, çok yaşlanmış görünmelerindendi. Rahatlamasıysa, yaşlı görünüşleri ölüme o denli yakın olmayışındandı.</p>

  <p class="calibre3">Ama kendi içinde değişen bir şey vardı ve bu öldürücü olabilirdi.</p>

  <p class="calibre3">Annesinin kolları arasına girinceye dek düşünebildikleri bu kadardı. Vera kulağına fısıltı yağdırıyordu. «Çok şükür Tanrım, çok şükür Tanrım, sonunda uyandı.»</p>

  <p class="calibre3">Johnny de gücü yettiğince annesine sarıldı. Kolları çok güçsüz olduğu için onu uzun süre tutamadı ama kadına dokunduğu altı saniye içinde annesinin ne durumda olduğunu, ne düşündüğünü ve ne olacağını anlamıştı. Ama bu bilgisi hemen sönüp gitti, kayboldu. Karanlık koridor görüntüsü gibi. Annesi yüzüne bakmak için kollarını çektiği zaman gözlerindeki sevinç yerini endişeli bir ilgiye bırakmıştı.</p>

  <p class="calibre3">Sözcükler Johnny’nin ağzından sanki kendisinin değilmiş gibi boşalıverdi. «Bırak da sana ilaç versinler, anne. Böylesi çok daha iyi olacak.»</p>

  <p class="calibre3">Vera’nın gözleri açıldı, dudaklarını ıslattı; sonra Herb geldi yanına. Onun da gözleri doluydu. Epey kilo vermişti. Vera’nın aldığı kadar değilse de, farkedilir biçimde zayıflamıştı. Saçları hızla dökülüyordu ama yüzü aynı sevecen, açık ve sevimli yüzdü. Cebinden büyük bir mendil çıkarıp gözlerini sildi ve elini uzattı.</p>

  <p class="calibre3">«Selam, evlat,» dedi. «Seni yine aramızda görmek ne iyi.»</p>

  <p class="calibre3">Johnny gücü yettiğince babasının elini sıkmaya çalıştı. Solgun ve zayıf elleri babasının iri kırmızı avuçları arasında kayboldu. Bir annesine, bir babasına bakıyordu. Annesi hantal bir giysi içindeydi, babasının üzerindeki eski ceket de korkunç bir şeydi. Derken gözlerinden yaşlar boşandı.</p>

  <p class="calibre3">«Bağışlayın,» dedi Johnny. «Üzgünüm, biraz...»</p>

  <p class="calibre3">«Ağla, ağla,» dedi Vera başucuna otururken. Yüzü sakin ve kendindeydi. Çılgınlık belirtilerinden iz kalmamıştı. «Tutma kendini, ağla, bazen iyi gelir.»</p>

  <p class="calibre3">Johnny de ağladı.</p>

  <p class="calibre2">***</p>

  <p class="calibre3">Herb, Germaine Teyzesinin öldüğünü söyledi. Vera da Pownall Kamu Binası inşaatının sonunda bittiğini bildirdi. Herb araya girip bu iş için ihaleye katıldığını ama dürüst işçiliğin o adamlar için fazla pahalı geldiğini anlattı. Vera ise kocasını kaybettiği için böyle konuştuğunu söyledi.</p>

  <p class="calibre3">Kısa bir sessizlikten sonra Vera yeniden konuştu. «Umarım, komadan çıkmanın Tanrı mucizesi olduğunu kabul ediyorsundur, Johnny. Doktorların tümü umudu kesmişlerdi. İncil’in dokuzuncu bölümünde buna benzer...»</p>

  <p class="calibre3">Herb, «Vera,» dedi karısını uyarmak için.</p>

  <p class="calibre3">«Tabii kabul ediyorum, anne. Bilmez olur muyum?»</p>

  <p class="calibre3">«Biliyor musun?»</p>

  <p class="calibre3">«Tabii. Üstelik bu konuda seninle konuşmak da istiyorum... ne anlama geldiğini öğrenmek için fikrini almak istiyorum... Ama önce kendimi biraz toplayıp ayağa kalkayım.»</p>

  <p class="calibre3">Vera ağzı açık, oğluna bakakalmıştı. Johnny’nin bakışları annesinin üzerinden geçip babasının gözleriyle karşılaştı. Adamın gözlerinde büyük bir rahatlama okunabiliyordu. Belli belirsiz başını salladı.</p>

  <p class="calibre3">«Dinine döndü!» diye bir sevinç çığlığı attı Vera. «Oğlum dine döndü! Tanrım çok şükür!»</p>

  <p class="calibre3">Herb, «Vera, sakin ol,» dedi. «Hastanede Tanrıya şükrederken bunu içinden yapmalısın.»</p>

  <p class="calibre3">«Buna mucizeden başka ne denir, bilmiyorum, anne. Bunu seninle iyice bir konuşalım. Hele şuradan bir çıkayım da.»</p>

  <p class="calibre3">«Evine geleceksin,» dedi Vera. «Seni büyüttüğümüz evine. Orada iyileşinceye dek sana bakacağım. Sonra birlikte dua ederiz.»</p>

  <p class="calibre3">Johnny gülümsedi, ama oldukça zorluyordu kendini. «Tabii, anne. Şimdi şu hemşire odasına gidip Marie’ye bana biraz meyva suyu göndermesini söyler misin? Epeydir konuşmadığım için sanırım, gırtlağım...»</p>

  <p class="calibre3">«Tabii, hemen giderim.» Oğlunun yanağını öpüp ayağa kalktı. «Nasıl da zayıflamışsın. Ama eve geldiğinde ben icabına bakarım.» Vera odadan çıktı. Çıkarken Herb’e kısa ve zafer dolu bir bakış attı. Koridordan ayak seslerini duydular.</p>

  <p class="calibre3">Johnny, «Ne kadar zamandır böyle?» diye sordu yavaşça.</p>

  <p class="calibre3">Herb başını iki yana salladı. «Senin kazadan az sonra. Ama biliyorsun, daha önceden de bir şeyler vardı. Anımsıyorsun, değil mi?»</p>

  <p class="calibre3">«Aklı...»</p>

  <p class="calibre3">«Bilmiyorum. Güneyden gelen bazı adamlar vardır, bilirsin, yılanlarla oynaşırlar. Bana sorsan tümüne kaçık derim. Ama Vera öyle değil. Her neyse. Sen nasılsın, Johnny? Gerçekten?»</p>

  <p class="calibre3">Johnny, «Bilmiyorum,» dedi. «Baba, Sarah nerede?»</p>

  <p class="calibre3">Herb öne doğru uzanıp ellerini dizleri arasında kenetledi. «Bunu söylemek istemezdim, Johnny, ama...»</p>

  <p class="calibre3">«Evlendi mi? Yoksa evlendi mi?»</p>

  <p class="calibre3">Herb karşılık vermedi. Johnny’nin yüzüne bakmadan başını sallamakla yetindi.</p>

  <p class="calibre3">«Of, Tanrım,» dedi Johnny inilder gibi. «Böyle olmasından korkuyordum.»</p>

  <p class="calibre3">«Yaklaşık üç yıldır Bayan Hazlett adını kullanıyor. Kocası avukat. Bir de erkek bebekleri var. Johnn... kimse komadan çıkacağını sanmıyordu. Annen dışında tabii. Aslında uyanmanı beklememiz için tek bir neden bile yoktu.» Herb’in sesi suçluluk duygusuyla titremeye ve kısılmaya başlamıştı. «Doktorlar bize... aman boşver, ne dedilerse dediler. Ben bile umudumu kesmiştim. İtiraf etmek bana çok güç geliyor ama doğrusu bu işte. Senden tek isteğim, beni anlaman... Sarah’yı da anlaman.»</p>

  <p class="calibre3">Johnny anladığını söylemek istediyse de, boğazından yalnızca kurbağa sesine benzer bir hırıltı çıktı. Birden kendini çok hasta ve yaşlanmış hissetti. Yitirdiklerinin bilinci içinde boğulur gibi oluyordu. Yaşayamadığı zaman dilimiyse tepesinde tuğladan bir duvar gibi duruyor, soyut bir kavram olmaktan çıkıyordu.</p>

  <p class="calibre3">«Johnny, üzme kendini. Başka şeyler de var. Bir sürü iyi şey.»</p>

  <p class="calibre3">«Biraz... zaman, alışabilmem için biraz zaman gerekecek,» diyebildi.</p>

  <p class="calibre3">«Evet, haklısın.»</p>

  <p class="calibre3">«Hiç görüşüyor musun?»</p>

  <p class="calibre3">«Arasıra yazışıyoruz. Kaza sırasında tanıştık. Gerçekten de çok tatlı bir kız. Hâlâ Cleaves Lisesinde ama galiba bu haziranda işi bırakıyor. Çok da mutlu, Johnn.»</p>

  <p class="calibre3">«Neyse,» dedi Johnny. «Hiç olmazsa mutlu olan biri var.»</p>

  <p class="calibre3">«Evet...»</p>

  <p class="calibre3">«Umarım benden gizli bir şey konuşmuyorsunuzdur,» diyerek Vera Smith odaya girdi. «Daha meyva suyu içmeye hazır değilmişsin, Johnny ben de sana zencefilli gazoz getirdim.»</p>

  <p class="calibre3">«O da olur, anne.»</p>

  <p class="calibre3">Vera bir kocasına, bir oğluna bakıp durdu. «Gizli bir şeyler mi konuşuyordunuz yoksa? Neden somurtuyorsunuz öyle?»</p>

  <p class="calibre3">Herb, «Johnny’e buradan çıkmak istiyorsa bayağı uğraşması gerekeceğini söylüyordum,» dedi. «Bir sürü tedavi var.»</p>

  <p class="calibre3">«Şimdi bunu konuşmanın sırası mı canım?» Johnny’nin bardağına zencefilli gazozu doldurdu. «Her şey yoluna girecek. Göreceksin.»</p>

  <p class="calibre3">Bardağın içine bir de kamış sokup Johnny’nin eline verdi.</p>

  <p class="calibre3">«Haydi şimdi hepsini iç bakalım,» dedi gülerek. «Sana iyi gelir.»</p>

  <p class="calibre3">Johnny bardağı bitirdi. Tadı çok acıydı.</p>

  <div class="mbppagebreak" id="calibre_pb_8"></div>
</body>
</html>
