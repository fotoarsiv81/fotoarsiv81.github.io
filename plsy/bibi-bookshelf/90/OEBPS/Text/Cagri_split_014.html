<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos385076" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">12</span></span></h2>

  <p class="calibre3">Hastaneden ayrılmadan az önce Şam’ın verdiği mavi hapla tatlı bir uyuşukluk içine giren Johnny, doktorun son model otomobili içinde süzülür gibi giderken, gizli gizli bu yolculuktan hoşlandığını düşünüyordu. Beş yıldan bu yana hastaneden ilk çıkışıydı. Bulutsuz gecede yıldızlar ve yarım ay karanlık ağaç sıralarının üstünden kesintisiz bir aydınlık veriyor, otomobilin teypi dört hoparlöründen nefis bir müzik yayıyordu.</p>

  <p class="calibre3">Yaklaşık beş yıl, bazı cinayet suçlularından bile uzun yattım.</p>

  <p class="calibre3">Yıldızlara bakarken uyuyakaldı ve düş gördü.</p>

  <p class="calibre3">«Johnny,» diyordu annesi. «Johnny, beni iyileştir.» Üstünde; dilenci partalları vardı. Kaldırım taşları üstünde Johnny’e doğru sürünmeye çalışıyordu. Yüzü bembeyazdı, dizkapaklarından ; kan sızıyordu. Saçlarında bit kaynamaktaydı. Titreyen ellerini ona doğru uzattı. «Bu gücü sana Tanrı verdi,» dedi. «Büyük bir sorumluluk altındasın, Johnny, layık olmalısın.»</p>

  <p class="calibre3">Johnny annesinin ellerini tutarak, «Kötü ruhlar, bu kadını rahat bıraksın,» diye yakardı.</p>

  <p class="calibre3">Annesi birden ayağa kalktı. «İyileştim!» Zafer dolu bir çığlık attı. «İyileştim! Oğlum beni iyileştirdi!»</p>

  <p class="calibre3">Johnny itiraz etmek istedi, büyük işler peşinde olmadığını, hastaları iyileştirip yitik şeyleri bulmayı, gelecek hakkında kehanet yapmak istemediğini söylemek istedi. Ama dili bir türlü dönmüyordu. Annesi bu arada onun yanından uzaklaşmış yol boyunca bağıra bağıra yürümeye başlamıştı. «Kurtardı! Kurtarıcımız! Kurtardı!»</p>

  <p class="calibre3">Johnny dehşet içinde annesinin arkasında daha binlerce, hatta milyonlarca insanın olduğunu gördü, tümü de sakat, hasta ve korku doluydu. Aralarında şişman kadın muhabir de vardı,; Demokratların adayının kim olacağını öğrenmek istiyordu. Ölü gözlü bir çiftçi gülümseyerek elinde oğlunun resmini tutuyor, 1972 yılında Hanoi üzerinde uçağı düştüğünden bu yana haber ' alınamadığı için, öldü mü kaldı mı diye bilmek istiyordu. Ve böyle insanlardan oluşan bir kuyruk kilometrelerce uzuyordu.</p>

  <p class="calibre3">«Kurtardı!» Annesinin çığlığı yine duyuldu. «Kurtardı! Kurtarıcı!»</p>

  <p class="calibre3">Johnny onlara iyileştirici bir niteliği olmadığını söylemeye çalıştıysa da, daha ağzını açamadan sıranın başında olan biri kolunu tutmuş, onu sarsmaya başlamıştı.</p>

  <p class="calibre3">Bu sarsma oldukça gerçekti. Gözlerini açtığında kolunda Weizak’ın elini gördü. Otomobilin içi parlak portakal rengi bir ışıkla dolmuştu. Karabasan aydınlığı içinde Şam’ın sevecen yüzü bile canavar gibi görünüyordu. Johnny bir an için gördüğü düşün sürdüğünü sandı, ama sonra bu ışıkların park yerinden geldiğini farketti. Komada kaldığı süre içinde beyaz ışıklar değişmiş, yerine portakal rengi lambalar kullanılmaya başlamıştı.</p>

  <p class="calibre3">Johnny, «Neredeyiz?» diye sordu.</p>

  <p class="calibre3">Sam, «Hastaneye geldik. Cumberland General.»</p>

  <p class="calibre3">Johnny oturduğu yerde doğruldu. Gördüğü düşten daha tam olarak sıyrılmış değildi.</p>

  <p class="calibre3">«İçeri girmeye hazır mısın?»</p>

  <p class="calibre3">«Evet,» dedi Johnny.</p>

  <p class="calibre3">Park yerini geçerken, Johnny’nin aklı annesindeydi. Ancak temiz hava ve hafif esintinin tadını çıkaramayacak denli kaptırmamıştı kendini. Bir an buraya neden gelmiş olduğunu düşündü ve açık havada bulunmaktan bu denli zevk duyduğu için utanır gibi oldu. Ama elinde değildi işte.</p>

  <p class="calibre2">***</p>

  <p class="calibre3">Herb koridorun başında karşıladı onları. Üzerinde eski pantolonu ve pijama gömleği vardı. Çorap bile giymemişti. Herb’in görünüşü olayın ne denli ani olduğunu kolayca anlatıyordu. Aslında Johnny’nin bilmek istediğinden bile daha iyi açıklamaktaydı durumu.</p>

  <p class="calibre3">«Oğlum,» dedi. Nedense ufalmış gibi görünüyordu. Bir şeyler daha söylemek istediyse de beceremedi. Johnny ona sarılınca Herb hüngür hüngür ağlamaya başladı. Gözyaşları Johnny’ nin gömleğini ıslatıyordu.</p>

  <p class="calibre3">«Tamam, baba, merak etme. Her şey yoluna girecek.»</p>

  <p class="calibre3">Babası kollarını Johnny’nin omuzlarına koyarak ağlamaya devam etti. Weizak başını çevirip duvardaki suluboya resimleri incelemeye koyuldu.</p>

  <p class="calibre3">Herb biraz kendine gelir gibi oldu. Kolunun üstüyle gözlerini sildi. «Şu halime bak, hâlâ pijamamın üstü var. Cankurtaran geldiğinde değişecek zaman bulamadım. Aslında aklıma bile gelmedi. Bunamaya başlıyorum galiba.»</p>

  <p class="calibre3">«Hiç de değil.»</p>

  <p class="calibre3">«Her neyse.» Omuzlarını silkti. «Doktor arkadaşın mı getirdi seni? Sağolun, Dr. Weizak.»</p>

  <p class="calibre3">Sam, «Sözü mü olur,» dedi.</p>

  <p class="calibre3">Birlikte küçük bekleme odasına doğru yürüdüler. Johnny oturdu. «Baba, annem...»</p>

  <p class="calibre3">«Giderek çöküyor,» dedi Herb. Artık iyice kendindeydi. «Bilinci yerinde ama gittikçe çöküyor. Seni sordu hep, Johnny. Sanırım seni görmek için dayandı bu denli.»</p>

  <p class="calibre3">Johnny, «Benim suçum,» dedi. «Tüm olanlar benim...»</p>

  <p class="calibre3">Kulağında duyduğu acıyla şaşırarak babasına baktı. Herb kulağını tutmuş büküyordu. Babasının o güne dek Johnny’e verdiği en büyük ceza böyle kulağını bükmekti. On üç yaşından bu yana Johnny bu cezayı görmemişti.</p>

  <p class="calibre3">Herb, «Sakın bir daha bunu söyleme,» dedi.</p>

  <p class="calibre3">«Ne yapıyorsun, baba?»</p>

  <p class="calibre3">Herb belli belirsiz bir gülümsemeyle Johnny’nin kulağını bıraktı. «Kulak çekme işini unutmuştun değil mi? Benim de unuttuğumu sanıyordun herhalde. Hiç de öyle değil, Johnny.»</p>

  <p class="calibre3">Johnny hâlâ şaşkınlık içinde babasına bakıyordu.</p>

  <p class="calibre3">«Sakın bir daha bunu duymayım.»</p>

  <p class="calibre3">«Ama o Tanrının cezası televizyonu İzliyordu...»</p>

  <p class="calibre3">«Haberleri izliyordu. Birden coştu, heyecana kapıldı... sonra yerdeydi, ağzı sudan çıkmış balık gibi açılıp kapanıyordu.» Herb oğluna yaslandı. «Unutma, annen kendi adına büyük bir günah işledi, Johnny. Tanrının aklında olanları bildiğini sandı. Onun bu yanılgısı yüzünden sakın kendini suçlamayasın.» Herb’in gözleri yeniden doldu. «Tanrı bilir, tüm yaşamımız boyunca onu sevdim, ama son zamanlarda bayağı zorlaşmıştı. Bilmiyorum ama böylesi belki de en iyi...»</p>

  <p class="calibre3">«Onu görebilir miyim?»</p>

  <p class="calibre3">«Evet, koridorun sonunda, 35 numaralı oda. Seni bekliyor. Bir şey var, Johnny. Ne derse desin, evet de. Sakın... boşuna öldüğünü anlamasın.»</p>

  <p class="calibre3">«Anlıyorum. Benimle geliyor musun?»</p>

  <p class="calibre3">«Belki sonra gelirim.»</p>

  <p class="calibre3">Johnny koridorun sonuna doğru yürümeye başladı. Yarı karanlık içinde yürürken, açık havanın verdiği kısa iyimserlik çok gerilerde kalmıştı. Yolda gördüğü karabasansa içinde bulunduğu duruma daha yakındı.</p>

  <p class="calibre3">Oda kapısının önüne gelince Johnny’nin kafasında annesiyle ilgili bir sürü anı canlandı. Old Orchard plajında annesinin mendiliyle dondurma getirişi. Hep birlikte iskambil oynamaları. Daha sonraları din işi başladığında eve oyun kâğıdı sokmamıştı. Johnny bir gün kolunu arı soktuğunda nasıl annesine ağlayarak koştuğunu anımsadı. Annesi şişen yeri hemen öpmüş, sonra cımbızla arının iğnesini çıkarmıştı.</p>

  <p class="calibre3">Kapıyı itip açtı. Annesi yatağın üstünde belli belirsiz bir çıkıntı gibi duruyordu. <span class="bold">İşte ben de böyleydim,</span> diye geçirdi içinden. Başında bir hemşire nabzını sayıyordu. Kapı açılınca gözlükleri tavandan gelen ışığı yansıttı.</p>

  <p class="calibre3">«Bayan Smith’in oğlu musunuz?»</p>

  <p class="calibre3">«Evet.»</p>

  <p class="calibre3"><span class="bold">«Johnny?»</span> Yataktaki yumrudan çıkan ses kuru ve yankısızdı. Johnny’nin tüyleri ürperdi. Yatağa doğru birkaç adım attı. Annesinin yüzü, sol yanında korkunç bir maske gibi büzülmüştü. Eliyse bir kuş pençesi gibi olmuştu. <span class="bold">Demek felç bu,</span> diye düşündü. <span class="bold">Eskiden buna şok derlermiş. En iyisi böyle demek. Şok geçirdi. Kötü bir şok.</span></p>

  <p class="calibre3">«John, sen misin?»</p>

  <p class="calibre3">«Benim, anne.»</p>

  <p class="calibre3">«Johnny? Sen misin?»</p>

  <p class="calibre3">«Evet, anne.»</p>

  <p class="calibre3">Yatağa iyice yaklaşıp annesinin kemikli elini tutmaya zorladı kendini.</p>

  <p class="calibre3">«Johnny’mi isterim,» diye inledi annesi.</p>

  <p class="calibre3">Hemşirenin acıyan bakışını görünce Johnny’nin içinden kadına bir yumruk atmak geldi.</p>

  <p class="calibre3">«Bizi yalnız bırakır mısınız?» dedi hemşireye.</p>

  <p class="calibre3">«Çıkmamam gerekir, gerçekten...»</p>

  <p class="calibre3">«Haydi, canım, bu kadın benim annem, onunla biraz yalnız kalmak istiyorum. Ne var bunda?»</p>

  <p class="calibre3">«Ama nasıl olur...»</p>

  <p class="calibre3">«Meyva suyumu getirsene, baba!» diye bağırdı annesi. «Bir sürahi dolusu içecek gibi hissediyorum kendimi.»</p>

  <p class="calibre3">«Buradan çıkıp gidiyor musun?» diye bağırdı Johnny hemşireye. İçinde giderek kabaran büyük bir üzüntü duyuyordu.</p>

  <p class="calibre3">Hemşire çıktı.</p>

  <p class="calibre3">«Anne,» dedi. «Annesi onun başucunda kimbilir kaç kez böyle oturmuş, dal gibi ellerini tutup onunla konuşmuştu. «Anne,» dedi bir kez daha ve kanca gibi duran elini öptü.</p>

  <p class="calibre3">«Ver o çivileri, ben yaparım,» dedi annesi. Sol gözü sanki donmuş gibi, sağ gözüyse fıldır fıldır dönüyordu. Karnından vurulmuş bir atın gözü gibiydi. «Johnny’i istiyorum.»</p>

  <p class="calibre3">«Anne, buradayım.»</p>

  <p class="calibre3">«Johnny! <span class="bold">Johnny!</span> JOHNNY!»</p>

  <p class="calibre3">Hemşirenin gelmesinden korkarak Johnny, <span class="bold">«Anne,»</span> dedi.</p>

  <p class="calibre3">«Sen...» Annesinin başı biraz Johnny’e doğru döndü. «Şöyle görebileceğim bir yere eğil,» diye fısıldadı.</p>

  <p class="calibre3">Johnny isteneni yaptı.</p>

  <p class="calibre3">«Geldin demek,» dedi annesi. «Sağol. Sağol.» Sağlam olan gözünden yaşlar sızmaya başladı. Felç gelen diğer gözse kayıtsız, tavana bakıyordu.</p>

  <p class="calibre3">«Tabii geldim.»</p>

  <p class="calibre3">«Seni gördüm,» diye fısıldadı annesi. «Tanrı sana nasıl bir güç vermiş, Johnny! Demedim mi sana? Dememiş miydim böyle olacağını?»</p>

  <p class="calibre3">«Evet, söylemiştin.»</p>

  <p class="calibre3">«Sana görev düşüyor,» dedi. «Bundan kaçayım deme, Johnny. Sakın.»</p>

  <p class="calibre3">«Peki. Kaçmam.» Johnny’nin şakakları zonkluyordu.</p>

  <p class="calibre3">«İçinden bir ses duyduğun zaman ona kulak ver.»</p>

  <p class="calibre3">«Peki, anne. Kulak veririm.»</p>

  <p class="calibre3">Annesinin başı yastığın üstünde biraz döndü ve... <span class="bold">gülüyor muydu</span> yoksa?</p>

  <p class="calibre3">«Delirdiğimi sanıyorsun, herhalde.» Başını biraz daha döndürüp doğrudan Johnny’nin yüzüne baktı. «Ama önemli değil. O sesi duyduğun zaman tanıyacaksın. Sana ne yapmam gerektiğini söyleyecek. O sesi duyacaksın, Johnny. Duyduğun zaman da... <span class="bold">görevini yap.»</span></p>

  <p class="calibre3">«Peki, anne.»</p>

  <p class="calibre3">«Ne güç verdi sana,» diye mırıldandı. «Tanrı sana ne biçim bir güç verdi... biliyordum... başından beri biliyordum.» Sesi giderek uzaklaşıyordu. Sağlam olan göz kapandı. Diğeri hâlâ boş boş bakıyordu.</p>

  <p class="calibre3">Johnny bir beş dakika daha oturduktan sonra kalktı. Tam kapı tokmağını çevirecekken annesinin kuru, çatlak sesini duydu.</p>

  <p class="calibre3">«Görevini yap, Johnny.»</p>

  <p class="calibre3">«Peki, anne.»</p>

  <p class="calibre3">Johnny’nin annesiyle son konuşması olmuştu bu. Vera 20 Ağustos sabahı saat sekizde öldü. Aynı anda, onlaîrın kuzeyinde bir yerde Walt ve Sarah Hazlett, Johnny hakkında kavgaya benzer bir tartışma yapıyorlar. Güneyde bir yerdeyse Greg Stillson ukala bir serseriyi yola getirmeye çalışıyordu.</p>

  <div class="mbppagebreak" id="calibre_pb_14"></div>
</body>
</html>
