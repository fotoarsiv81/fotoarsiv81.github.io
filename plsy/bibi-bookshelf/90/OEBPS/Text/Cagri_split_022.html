<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos686735" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">20</span></span></h2>

  <p class="calibre3">Ağustos ortalarında Johnny ve Ngo Phat, Chatsworth malikânesinde baş başa kalmışlardı. Chatsworth ailesi evlerini kapatıp üç haftalığına Montreal’a gitmişlerdi.</p>

  <p class="calibre3">Roger karısının Mercedes’inin anahtarlarını Johnny’e bırakmıştı. Johnny lüks otomobilin içinde kendini krallar gibi hissederek Pownal’a, babasının evine gitti. Babasının Charlene MacKenzie’yle olan ilişkileri ciddi bir aşamaya girmiş, Herb artık durumu gizlemeye çalışmıyordu. Johnny baba evinde üç gün kaldıktan sonra yeniden Chatsworth Malikânesine döndü; kitaplarıyla, mektuplarıyla baş başa kalıp sessizliğin tadını çıkardı.</p>

  <p class="calibre3">Havuzun içinde, yüzer kauçuk koltukta oturmuş gazozunu? yudumlayarak dergisini okurken Ngo geldi. Ayakkabılarını çıkarıp ayaklarını suya soktu.</p>

  <p class="calibre3">«Ooooh,» dedi. «Çok iyi geldi.» Johnny’e bakıp gülümsedik «Ne sessiz, değil mi?»</p>

  <p class="calibre3">«Çok sessiz, ya,» dedi Johnny. «Yurttaşlık dersleri nasıl gidiyor, Ngo?»</p>

  <p class="calibre3">Ngo, «İyi gidiyor,» dedi. «Bu hafta tüm sınıf kır gezisine gidiyoruz.»</p>

  <p class="calibre3">«Tüm sınıf, ha?»</p>

  <p class="calibre3">«Evet. Trimbull’a gidiyoruz. Siyasi toplantı ve konuşmalar yapılacakmış. Yurttaşlık kurslarımızın seçim yılına rastgelmesi ne şans, değil mi?»</p>

  <p class="calibre3">«Evet, ya. Kimin toplantısı varmış?»</p>

  <p class="calibre3">«Greg Stirrs...» Ngo durdu ve doğru telaffuz edebilmek içini özenerek yeniden denedi. «Greg Stillson. Bağımsız bir adaymış.»</p>

  <p class="calibre3">Johnny, «Ondan söz edildiğini duydum,» dedi. «Sınıfınızda hiç onun hakkında konuşuldu mu, Ngo?»</p>

  <p class="calibre3">«Evet. 1933 yılında doğmuş, çeşitli işlerde çalışmış. 1964; yılında NeW Hampshire’e gelmiş. Öğretmenimiz onun bunca zamandır burada yaşamış olduğu için artık kentin yerlisi gibi; görüldüğünü söylüyor.»</p>

  <p class="calibre3">«Stillson’u biraz tuhaf bulmuyor musun?»</p>

  <p class="calibre3">Ngo, «Amerika için belki biraz tuhaftır,» dedi. «Ama Vietnam’da onun gibileri çoktur. Böylelerine biz...» Ngo susupf düşünmeye başladı. Sonra başını kaldırıp yeniden Johnny’ej baktı. «Söylemek istediklerimi anlatacak kadar İngilizce bilmiyorum. Ülkemde halkın oynadığı bir oyun vardı, adı Gülen Kaplan.! Sizin beyzbolunuz gibi sevilen, eski bir oyundur. Çocuklardan! biri kaplan kılığına bürünür. Bir post giyer. Dans edip koşarken,, diğer çocuklar da onu yakalamaya çalışırlar. Postun içindeki çocuk gülüyordur, ama aynı zamanda hırlayıp ısırmasını da bilir.</p>

  <p class="calibre3">Oyunun kuralı. Ülkemde yönetim değişmeden önce köy başkanları bu oyunu oynarlardı. Sanırım Stillson da bu oyunu biliyor.»</p>

  <p class="calibre3">Johnny tedirgin olmuştu ama Ngo oralı değildi. Bir süre daha konuştuktan sonra Ngo öğlen uykusu çekmek üzere odasına gitti.</p>

  <p class="calibre3">Postun içindeki çocuk gülüyordur, ama aynı zamanda hırlayıp ısırmasını da bilir... Sanırım Stillson da bu oyunu biliyor.</p>

  <p class="calibre3">Kaldığı yerden okumaya devam etmek için dergisini açtı, ama bir türlü dikkatini toplayamıyordu. Havuzdan çıktı. Trimbull otuz kilometre uzaktaydı. Bayan Chatsworth’un Mercedes’ine atlayıp bu cumartesi günü oraya gidebilirdi. Böylece Greg Stillson’u yakından görür, eğlenir, hatta belki onunla... el sıkışırdı.</p>

  <p class="calibre3">Hayır. Hayır!</p>

  <p class="calibre3">Neden olmasın? Bu seçim yılında politikacıları görüp dinlemek neredeyse bir hobi olmuştu. Fazladan bir tanesini daha görmeye gitse bunda kaygılanacak ne vardı?</p>

  <p class="calibre3">Ama <span class="bold">kaygılanıyordu</span> işte, lamı cimi yoktu. Kalbi de normalin üstünde bir hızla atmaya başlamıştı.</p>

  <p class="calibre3">Greg Stillson’u düşünmek nedense aklına Frank Dodd’u getirmişti.</p>

  <p class="calibre3">Ne gülünç! Salt televizyonda görmekle Stillson hakkında nasıl yargıya varabilirdi ki?</p>

  <p class="calibre3">Ondan uzak dur.</p>

  <p class="calibre3">Belki durur, belki durmazdı. Belki de bu cumartesi günü Boston’a gider, orada bir sinemaya girerdi.</p>

  <p class="calibre3">Ama konuk evindeki odasına vardığında açıklayamadığı bir korku iyice içine yerleşmişti. Evet, evet, en iyisi Boston’a gitmekti.</p>

  <p class="calibre3">Sonradan çok düşünmesine karşın Johnny bir türlü o gün nasıl olup da kendini Trimbull’da bulduğunu anımsayamadı. Oysa o sabah yola çıkarken niyeti Boston’a gitmek ve Orson Welles Sinemasında oynayan filmi görmekti. Piknik sandviçlerini ve bira şişelerini Mercedes’in içine tıkıp güneye doğru yola koyuldu. O ana dek her şey yolundaydı, ama sonra işler değişti. Önce ölüm döşeğindeki annesinin görünüşü gözlerinin önüne ? geldi. Sesi sanki ağzına pamuk bir tıkaç kapatılmış gibi çıkıyordu.</p>

  <p class="calibre3">Sana söylememiş miydim, Johnny? Demedim mi böyle olacağını?</p>

  <p class="calibre3">Johnny radyoyu sonuna dek açtı. Çok sevdiği rock müziği Mercedes’in stereo hoparlörlerinden gümbürdemeye başladı. Dört buçuk yıllık uykusu sırasında bu müziğin ölmemiş olmasına şükretti ve radyoda çalan parçaya eşlik etmeye başladı.</p>

  <p class="calibre3">Sana verilecek bir görevi var, Johnny. Ondan kaçma.</p>

  <p class="calibre3">Radyo annesinin sesini bastıramıyordu. Annesi ölmüştü ama yine de söyleyeceğini söyleyecekti. Mezarında bile olsa.</p>

  <p class="calibre3">Saklanma, Johnny.</p>

  <p class="calibre3">Boston’a ayrılan yol kavşağına geldi... farkına vardığında kavşağı çoktan geçmişti. Hortlaklar bir türlü peşini bırakmıyordu ki... Neyse, uygun bir yer bulup geri dönebilirdi.</p>

  <p class="calibre3">Saklanma, Johnny. Görevin var.</p>

  <p class="calibre3">«Aman yahu,» diye kendi kendine mırıldandı. Bu kaçıkça şeyi aklından çıkarıp atması gerekiyordu. Annesi kafasını din yüzünden bozmuş değil miydi? Böyle düşünmek pek nazik değildi ama gerçeğin ta kendisiydi. Yok cennet Orion sistemindeymiş, yok uçan dairelerle gelen melekler, yeraltındaki krallıklar... Aslında annesi de Greg Stillson gibi deliydi.</p>

  <p class="calibre3">Yeni bir yol kavşağına geldi. Sola sapan yol doğruca Trimbull’a gidiyordu. Johnny hiç düşünmeden o yola saptı. Aklı başka şeylerle doluydu.</p>

  <p class="calibre3">Roger Chatsworth hiç de saf bir adam değildi, ama Greg Stillson’a gülmekten kırılıyordu. <span class="bold">Herif soytarı, Johnny.</span></p>

  <p class="calibre3">Eh, eğer Stillson gerçekten de öyleyse, o zaman hiçbir sorun yoktu, değil mi? Sempatik bir deli. Seçmenler oylarının altına bir de şöyle yazarlardı: <span class="bold">Diğerleri bugüne dek öyle işe yaramaz çıktılar ki, biz de bu kez iki yıllığına bu soytarıyı seçtik.</span> İşte Stillson böyle bir şeydi. Zararsız bir kaçık. Onu Frank Dodd’un yıkıcı, korkunç çılgınlığıyla bir tutmanın ne gereği vardı? Ama yine de... nedense... bir benzerlik çıkıyordu.</p>

  <p class="calibre3">Bir el sıkışmaktan ne çıkar?</p>

  <p class="calibre3">Belki de bir şey çıkmazdı. Koleksiyonuna bir politikacı daha eklemiş olurdu. Kimi pul toplar, kimi para koleksiyonu yapar ama Johnny Smith el sıkışma ve...</p>

  <p class="calibre3">İtiraf et. Bu işin başından beri bir şeyler araştırıyordun.</p>

  <p class="calibre3">Bu düşünce aklına gelince öyle sarsıldı ki, az kalsın yoldan çıkıyordu. Dikiz aynasına bir göz attığı zaman yüzünün her zamanki gibi rahat ve kaygısız görünmediğini farketti. Bu yüz, o basın toplantısında ve Castle Rock parkında karların üstünde sürünürken olduğu gibi bembeyaz, gözlerinin altı çürümüş gibi görünen mor halkalarla ve derin çizgilerle doluydu.</p>

  <p class="calibre3">Son yedi ay içinde en azından bir düzine ünlü politikacıyla tokalaşmıştı. Her el sıkışında, <span class="bold">Neler var bu adamda? Bakalım gizlediği bir şey var mı,</span> diye geçmemiş miydi aklından?</p>

  <p class="calibre3">Aslında başından beri Frank Dodd’un siyaset alanındaki benzerini bulmaya çalışmıyor muydu?</p>

  <p class="calibre3">Evet, öyleydi.</p>

  <p class="calibre3">Ama sonuçta, Carter’dan başka ona bir şey veren çıkmamıştı. Carter’la el sıkışırken duydukları, Stillson’u salt televizyondan izlerken edindiği duygu gibi korkutucu değildi. Stillson’un Gülen Kaplan Oyununu biraz daha geliştirmiş olabileceğini düşündü: Hayvan postu içinde insan, tamam, kabul.</p>

  <p class="calibre3">Ya insan postu içinde bir hayvan...</p>

  <p class="calibre2">***</p>

  <p class="calibre3">Johnny kent parkına vardığında, henüz erken olmasına karşın çok sayıda insanın gelmiş oluşuna şaştı. Bando platformunda yoğun bir çalışma sürüyordu. Bir grup adam platformun üstünü süslerken, bir başka grup da ses düzenini kuruyordu.</p>

  <p class="calibre3">Johnny mikrofonların ve hoparlörlerin en pahalı ve kaliteli cinsten olduğunu farketti. Kalabalığın çoğunluğunu on beşle otuz beş yaş arasındakiler oluşturuyordu. Bu sırada iki tane sarı okul otobüsü geldi ve içinden son derece şık giyinmiş kadınlar ve/ erkekler çıktı. Ngo’nun kırk kişilik sınıfı da başka bir araçla parka geldi.</p>

  <p class="calibre3">Saat iki buçuk olduğunda park hınca hınç dolmuş, herkes omuz omuza duruyordu. Eyalet polisinden de destek güç alan kent polisi parka giden yolların tümünü kapatmıştı. Toplantı artık iyiden iyiye bir açık hava rock konserine benzemişti. Hoparlörlerden tam esrarcılara özgü bir müzik yayılmaktaydı.</p>

  <p class="calibre3">Giderek yükselen motosiklet uğultusu üzerine kalabalık ayaklanmış, bir şey görebilmek umuduyla boyunlar uzamıştı. Göz kamaştıran kromlarıyla on kadar motosiklet otobüslerin; yanına park etti. Görünürde otomobil yoktu. Johnny bunların öncü güçler olduğunu tahmin etti.</p>

  <p class="calibre3">Motosikletli gençler temiz birer blucin ve beyaz gömlek giy mişlerdi. Tek sıra halinde bando platformuna doğru yürüdüler. İçlerinden yalnız biri dönüp bakındı, kalabalığı şöyle çabucak bir; taradı. Aradaki uzaklığa karşın Johnny adamın gözbebeklerinin; çok parlak bir yeşil olduğunu farketti. Adam sol yana bakıp orada durmakta olan polislere el salladı. Polislerden biri de eğilip; yere tükürdü. Johnny bunun bir haberleşme olduğunu sezince içindeki kaygı daha da büyüdü.</p>

  <p class="calibre3">Motosikletli gençlerin tümünün ayaklarında küt burunlu postallar vardı. Bilek yerlerineyse parlak krom zincirler takılmıştı. Tümünün de yüzünde iyi niyetli, şakacı bir ifade görülüyordu ama bu dış görünüşün altında genç fabrika işçilerine ve yazları Durham’dan gelen üniversite öğrencilerine karşı büyük bir nefret de gizli olabilirdi.</p>

  <p class="calibre3">Ve tümünün de cebinde kısaltılmış bilardo ıstakaları vardı, Johnny yanında karısı ve çocuğuyla duran genç bir adama sordu. «Bu sopaları taşımaları yasal mıdır?»</p>

  <p class="calibre3">«Kimin umurunda ki?» dedi genç adam gülerek. «Zaten yalnızca göstermelik.» Bir yandan da sevgi gösterisi yapıyordu. <span class="bold">«Hakla onları, Greg!»</span></p>

  <p class="calibre3">Motosikletli gözcüler platformun önüne dizilip «tören rahatına geçtiler. Kalabalık durumdan hoşnuttu.</p>

  <p class="calibre3"><span class="bold">Hitler gençliği,</span> diye içinden geçirdi Johnny. <span class="bold">Kahverengi gömleklilerden hiç farkları yok.</span></p>

  <p class="calibre3">N’olmuş farkları yoksa? Belki de böylesi daha iyiydi. Amerikalıların oldum olası böyle faşist yaklaşımlara eğilimi yoktu... Reagan gibi taş kafalı sağcılar bile böyle gösterilere yanaşmazdı. Yeni Sol istediği kadar yaygara yapsın, Joan Baez istediği kadar şarkı yazsın, bu iş böyleydi işte. Sekiz yıl önce Chicago polisinin faşist yöntemleri Hubert Humphrey’e seçim kaybettirmişti. Stillson bu yollarla kendi kendini harcıyordu. Her şey bu denli tuhaf olmasaydı gerçekten de gülünç bulacaktı olanları.</p>

  <p class="calibre3">Ama yine de hiç gelmemiş olmayı yeğlerdi.</p>

  <p class="calibre2">***</p>

  <p class="calibre3">Saat üç sularında Trimbull Lisesi Bandosu gösteri yürüyüşünü yaptı. Arkasından beyaz bir Ford kamyonet geldi. Üzerinde, güneşte yanmış teni, ağzında yayık mamut gülücüğü ve inşaat miğferiyle adayın kendisi duruyordu. Elindeki megafonun içine büyük bir coşkuyla haykırdı. «HERKESE SELAM!»</p>

  <p class="calibre3"><span class="bold">«Selam, Greg!»</span> diye hemen karşılık geldi kalabalıktan.</p>

  <p class="calibre3"><span class="bold">Greg,</span> diye yineleyip içinden güldü Johnny. <span class="bold">Adamla hemen samimi olduk.</span></p>

  <p class="calibre3">Stillson çevik görünmeye çalışarak kamyonetin üzerinden atladı. Johnny’nin televizyonda gördüğü gibi giyinmişti, blucin ve haki gömlek. Kendisine uzanan elleri sıkarak kalabalığın içinden bando platformuna doğru yürümeye başladı. Johnny karnının kasıldığını hissediyordu.</p>

  <p class="calibre3">Yok, kesinlikle dokunmayacağım bu adama.</p>

  <p class="calibre3">Ama nasıl olduysa, önündeki kalabalık bir an için yarılır gibi oldu ve Johnny kendini birinci sırada buldu. Neredeyse önünden geçen bando mızıkacısına dokunacaktı.</p>

  <p class="calibre3">Bu sırada Stillson karşı tarafta el sika sika yoluna devam ediyordu. Johnny artık onun yalnızca sarı miğferini görebiliyordu. Böylesi iyi olmuştu. Adam onun yanına ulaşmadan gelip geçecekti. Podyuma vardığı zaman Johnny de bir yolunu bulup buradan sıvışırdı. Doğrusu bu kadarı yeterdi artık.</p>

  <p class="calibre3">Motosikletli fedailer Stillson’un iki yanını sarmış, onu kalabalığın arasında ezilmekten koruyorlardı. Bilardo sopaları henüz ceplerinden çıkmamıştı ama tümünün de gerginliği ve her an çıkabilecek bir soruna karşı tetikte oluşları gözden kaçmıyordu. Ne gibi bir sorun bekleyebilirler ki, diye düşündü Johnny.</p>

  <p class="calibre3">O sırada bir şey oldu. Kalabalığın arasından bir kadın eli Stillson’un sarı miğferine dokunmak için uzandı. Uğur getirsin falan diye herhalde. Ama fedailerden biri bunu görüp hemen harekete geçti. Küçük bir çığlık ve ardından kadının eli hemen kayboldu.</p>

  <p class="calibre3">Kalabalığın coşkusu büyüktü. Bir rock konserinde Elvis Presley ya da Paul McCartney herkesle tokalaşmak için kalabalığın içine dalsa bundan farklı olmazdı. Büyük bir uğultu halinde «GREG... GREG... GREG...» sesleri yükseliyordu.</p>

  <p class="calibre3">Ve sonra Greg Stillson birdenbire arkasını dönüp Johnny’ nin olduğu yana doğru yürümeye başladı. Arkası dolu olduğu için Johnny’nin geri çekilme olanağı yoktu. Stillson yanında duran tombul kadının ıslak öpücüklerinden kurtulduğu anda Johnny’le karşı karşıya kalmıştı.</p>

  <p class="calibre3">Johnny’nin içini bir çeşit soğukluk kaplamıştı, trans durumuna giriş duygusu. Artık önemli olan tek şey bu adamın içini öğrenmekti. Hatta biraz güler gibi bile oldu ama kendi gülüşü değildi bu. Elini uzattı, Stillson bu eli tuttu ve sallamaya başladı.</p>

  <p class="calibre3">«Hey, dostum, umarım bizi desteklersin seçim...»</p>

  <p class="calibre3">Stillson sonunu getiremedi. Tıpkı Eileen Magown gibi. Tıpkı Roger Dussault gibi gözleri büyüdü ve... korku mu vardı? Hayır. Korku değildi. Stillson’un gözlerinde dehşet vardı.</p>

  <p class="calibre3">O an sonsuzluk gibiydi. Johnny sanki karanlık bir koridorun içindeydi, ama bu kez yalnız değil, yanında Stillson da vardı ve... paylaşıyorlardı. .</p>

  <p class="calibre3">(Her şeyi paylaşıyorlardı.)</p>

  <p class="calibre3">Bugüne dek Johnny böylesine güçlü bir çağrı almamıştı.</p>

  <p class="calibre3">Tüm görüntüler bir anda gelmeye başladı, sanki çığlıklar atarak üstüne gelen simsiyah bir tren gibi... Dar bir tünelin içinde, tepesinde yanan güçlü tek farıyla ve hızla gelen bir lokomotif. Kaçacak bir delik yoktu ve bu tren gibi gelen bilgiler onu ezip geçecek, yamyassı edecekti.</p>

  <p class="calibre3">Bağıracak gibi oldu, ama sesi çıkmıyordu.</p>

  <p class="calibre3">Gözünü ayıramadığı bir görüntü vardı.</p>

  <p class="calibre3">Stillson başkanlık yemini ediyordu. Bir eli havada, bir eli İncil üstünde. İleri yıllarda olmalıydı, çünkü Greg Stillson’un saçları epey azalmıştı. Yanında duran adam da Anayasa Mahkemesi Başkanıydı.</p>

  <p class="calibre3">Sonra görüntülerin tümü birden mavi bir filtrenin arkasında gizlenmeye başladı. Ama bu filtre falan değil, somut bir şeydi.</p>

  <p class="calibre3">(Bu ölü bölgeydi, gelecek için.)</p>

  <p class="calibre3">Johnny artık kendini uçar gibi hissediyordu... mavilik içinde bir uçuş... altında tam olarak göremediği korkunç yıkıntılar ve üzüntülerle dolu görüntüler. Bu görüntülerin arasından Greg Stillson’un sesi yükseliyordu. «ONLARA BÖYLE TOS! TOS! DİYE TOSLAYACAĞIM ONLARI DELİP GEÇECEĞİM!»</p>

  <p class="calibre3">Johnny, «Gülen Kaplan,» diye geveledi.</p>

  <p class="calibre3">Sonra tüm görüntüler imgeler ve sesler birden yok oldu ve Johnny’nin zihnini bir boşluk kapladı. Bir kadının bağırdığını duydu.</p>

  <p class="calibre3">«Yeter artık, onu bana bırak serseri!»</p>

  <p class="calibre3">Transtan çıkmıştı.</p>

  <p class="calibre3">Böyle karşılıklı bakışmamız ne kadar sürdü? Bu soruyu sonradan kendi kendine sorup durdu Johnny. Olsa olsa beş saniye belki. Sonra Stillson elini Johnny’nin elinden koparır gibi çekti ve ağzı açık bakakaldı. Johnny adamın dişlerindeki dolguları bile görebiliyordu.</p>

  <p class="calibre3">Yüzünde tam anlamıyla bir dehşet vardı.</p>

  <p class="calibre3"><span class="bold">Yaşşa!</span> diye bağırmak istedi Johnny. <span class="bold">Çok güzel! Parçalan bakalım! Yok ol! Kahrol! Artık kaybol da dünyaya bir iyilik yap!</span></p>

  <p class="calibre3">Motosikletli gençlerden iki tanesi üzerine doğru geliyorlardı. Bilardo ıstakaları ellerindeydi. Johnny onları, görünce büyük bir korkuya kapıldı, çünkü gelip sopalarıyla başına vuracaklar, yine komaya girecek ve gördüklerini kimseye anlatamayıp hiçbir şeyi değiştiremeyecekti.</p>

  <p class="calibre3">Gördüğü o korkunç yıkım -Tanrım! Ne korkunçtu!</p>

  <p class="calibre3">Geri çekilmek istedi. Arkasındakileri itemiyordu, korku ya da heyecanla bir çığlık attı. Stillson fedailerine dönmüştü. Kendini toplamış onları yatıştırıyordu.</p>

  <p class="calibre3">Johnny ondan sonra neler olup bittiğini göremedi. Ayaklarının üstünde sarhoş gibi sallandı. İçinde giderek büyüyen karanlık boşluk onu içine çekiyordu. Johnny seve seve kendini bıraktı ve bayıldı.</p>

  <div class="mbppagebreak" id="calibre_pb_22"></div>
</body>
</html>
