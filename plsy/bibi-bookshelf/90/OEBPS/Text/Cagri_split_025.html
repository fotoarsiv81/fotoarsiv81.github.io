<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos761163" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">23</span></span></h2>

  <p class="calibre3">23 Haziran 1977. Chuck liseden mezun oldu. Johnny en iyi giysileriyle törene gidip ön sırada Roger ve Shelley Chatsrth’la birlikte oturdu.</p>

  <p class="calibre3">Törenden sonra Chatsworth’ların evinde bir garden parti; verildi. Hava sıcak ve nemliydi. Gökyüzünde kara bulutlar oluşmuştu, ama batı yönünde, epey uzaklarda görünüyorlardı. Chuck yanında kız arkadaşı Patty Strachan’la birlikte Johnny’ nin yanına gelerek anne ve babasının ona aldıkları mezuniyet armağanını gösterdi. Bir süre konuştuktan sonra Chuck birdenbire, «Sana teşekkür etmek isterim, Johnny,» dedi. «Eğer sen olmasaydın, mezun olmam olanaksızdı.»</p>

  <p class="calibre3">Johnny, «Bu doğru değil,» dedi. Chuck’ın ağlamaklı olduğunu görünce paniğe kapıldı. «Kendi yeteneklerini küçümseme.»</p>

  <p class="calibre3">«Ben de ona hep bunu söylüyorum,» dedi Chuck’ın kız arkadaşı.</p>

  <p class="calibre3">«Belki,» dedi Chuck. «Ama sana ne denli borçlu olduğumu biliyorum.» Kollarını açıp Johnny’e sarıldı.</p>

  <p class="calibre3">Birdenbire geldi... Şimşek gibi bir görüntü... Johnny, Chuck’tan bir yumruk yemiş gibi sendeleyip elini başına götürdü.</p>

  <p class="calibre3">«Hayır,» dedi. <span class="bold">«Sakın ha.</span> Oradan uzak durmalısın.»</p>

  <p class="calibre3">Chuck heyecanla bir adım geri çekildi. O da bir şey hissetmişti. Soğuk, karanlık ve tam olarak anlayamadığı bif şey. O anda Johnny’e bir daha hiç dokunmamak istedi. Sanki bir tabutun içine yatmış, kapağının çivilenerek kapatılmasını izlemişti.</p>

  <p class="calibre3">«Johnny,» diye geveledi. «Ne... ne oldu?...»</p>

  <p class="calibre3">Elinde içki bardaklarıyla Roger onlara doğru geliyordu, gördükleri karşısında şaşkınlık içinde durup kaldı Johnny, Chuck’ın omuzları üzerinden ilerdeki bulutlara bakıyordu. Gözleri bulanıktı.</p>

  <p class="calibre3">«Oradan uzak durmalısın. Yıldırımsavarları yok.»</p>

  <p class="calibre3"><span class="bold">«Johnny...»</span> Chuck korkuyla babasına baktı. «Galiba kriz gibi bir şey geçiriyor.»</p>

  <p class="calibre3">«Yıldırım,» diye seslendi Johnny. Herkes dönmüş, ona bakıyordu. Ellerini iki yana açtı. «Birden her yer parlayacak. Duvardaki yalıtım maddesi. Kapılar tıkanacak. Yanan insanların kokusu, pişmiş domuz gibi...»</p>

  <p class="calibre3"><span class="bold">«Ne diyor bu?»</span> diye bir çığlık attı Chuck’ın kız arkadaşı.</p>

  <p class="calibre3">Roger yanına geldi. «John! Johnny! Ne oldu sana? Kendine, gel!» Johnny’nin boş bakan gözlerinin önünde parmaklarını şaklattı.</p>

  <p class="calibre3">Johnny’nin sesi oldukça yüksek ve net çıktı. «Oğjunuzu bu gece evde tutun, yoksa diğerleriyle birlikte yanarak ölür. Korkunç bir yangın olacak. Onu Cathy’nin Yerinden uzak tutun. Yıldırım çarpınca orası itfaiye yetişemeden yanıp dümdüz olacak. Yalıtım maddesi. Yangından sonra birbiri üstüne altışar, yedişer<sub class="calibre6"><small class="calibre7"><span class="calibre8">:</span></small></sub> ceset yığılı bulacaklar. Tanınmayacak durumda.»</p>

  <p class="calibre3">Patty Strachan o sırada bir çığlık atıp bayıldı. Annesi koşarak yanına geldi. Bir yandan da Johnny’e bağırıyordu. <span class="bold">«Neyin var senin, be adam?»</span></p>

  <p class="calibre3">Chuck bembeyaz olmuş yüzüyle Johnny’e bakmaktaydı, Johnny kendine gelir gibi oldu. «Özür dilerim,» diye mırıldandı.</p>

  <p class="calibre3">Chatsworth’ların arka bahçesinde herkes susmuştu. Hepsi: ona bakıyordu. Tıpkı daha önce hemşirelerin baktığı gibi. Muhabirlerin baktığı gibi. Telefon tellerine tünemiş kargalar gibi. Sanki pantolonunu açmış bir yerini gösteriyormuş gibi...</p>

  <p class="calibre3">Johnny oradan kaçmak istedi, gizlenmek istedi. İçinden kusmak geliyordu.</p>

  <p class="calibre3">Roger, «Johnny,» dedi, kolunu omzuna koyarak. «Gel, içeri girelim. Biraz otursan iyi olur.»</p>

  <p class="calibre3">Uzaklardan gök gürlemesi geldi.</p>

  <p class="calibre3">Johnny, «Cathy’nin Yeri nasıl bir yer?» diye sordu birden. «Kimsenin evi olamaz, çünkü giriş çıkış işaretleri vardı. Nerede bu? Nedir?»</p>

  <p class="calibre3">«Onu götürün buradan, n’olur!» diye bir çığlık geldi Patty’ nin annesinden. «Kızımı yine altüst edecek.»</p>

  <p class="calibre3">«Haydi, Johnny.»</p>

  <p class="calibre3">Johnny kendini bıraktı ve Roger’in yardımıyla konuk evine girdiler.</p>

  <p class="calibre3">«Cathy’nin Yeri nedir?» diye bir kez daha sordu.</p>

  <p class="calibre3">Roger, «Nasıl oluyor da bilmiyorsun?» dedi. «Orayla ilgili her şeyi biliyor gibisin. Zavallı Patty Strachan’ı korkudan bayılttın.»</p>

  <p class="calibre3">«Göremiyorum. Ölü Bölgede. Nedir Cathy’nin Yeri?» Roger’in son derece yumuşak ve yatıştırıcı tondaki sesi Johnny’i ürkütmüştü. Sanki çok umutsuz bir deliyi yatıştırır gibi konuşuyordu. Baş ağrısı gizlendiği yuvasından çıkıp yerleşmeye başladı.</p>

  <p class="calibre3">«SommersWorth’da lüks bir lokantadır. Mezuniyet partileri genellikle hep orada yapılır. Neden bilmem. Bir aspirin istemediğinden emin misin?»</p>

  <p class="calibre3">«Hayır. Oraya gitmesine izin verme, Roger. Bu gece oraya yıldırım düşüp yerle bir edecek.»</p>

  <p class="calibre3">Roger, «Johnny.» dedi ve pek yavaş, sevecen bir sesle devam etti. «Böyle bir şeyin olacağını bilemezsin.»</p>

  <p class="calibre3">«Benim geçmişimi soruşturduğunu söylemiştin.»</p>

  <p class="calibre3">«Evet, doğru. Senin medyum falan gibi bir şey olduğunu biliyordum, ama bana medyum değil öğretmen gerekliydi. Öğretmen olarak da pek başarılı oldun. Bana göre gerçekten bir medyumla sahtesi arasında hiçbir fark yoktur, çünkü bu işlere hiç inanmam.»</p>

  <p class="calibre3">«O zaman ben yalancı oluyorum.»</p>

  <p class="calibre3">«Öyle demek istemedim. Bak, Johnny, Sussex’deki fabrikamda bir ustabaşım var, bir kibritle üç kişinin sigarasını yakmaktan çekinir. Ama bu inancı onun iyi bir ustabaşı olmasına engel değildir. Kiliseye hemen hiç uğramadığım halde çok dindar bir sürü dostum vardır. Senin de geleceği görebildiğine inanman öğretmenlik yeteneğini etkilemez. Ama ben böyle bir şey olabileceğine inanmıyorum işte.»</p>

  <p class="calibre3">Johnny, «O zaman yalancı değil, yalnızca deliyim,» dedi.</p>

  <p class="calibre3">Roger, «O da değil,» diye atıldı.</p>

  <p class="calibre3">«Dinle,» dedi Johnny. «Sana açık açık söylüyorum. Bu gece oraya bir yıldırım düşecek. Tüm bina yanıp kül olacak. <span class="bold">Chuck’ı</span> evde tut.» Baş ağrısı iyice yerleşmişti artık. Elini alnına götürüp ovuşturmaya başladı.</p>

  <p class="calibre3">«Johnny, kendini çok zorluyorsun.»</p>

  <p class="calibre3">«Onu evde tut,» diye yineledi Johnny.</p>

  <p class="calibre3">«Kendisi karar verir buna. Ona baskı yapacak değilim. On sekiz yaşına geldi.»</p>

  <p class="calibre3">O sırada kapı tıklatıldı. «Johnny?»</p>

  <p class="calibre3">Gelen Chuck’tı. «Nasıl oldun?» diye sordu.</p>

  <p class="calibre3">Johnny, «İyiyim,» dedi. «Biraz başım ağrıyor, yalnızca. Chuck... n’olur bu gece oradan uzak dur. Bir dostun olarak istiyorum bunu senden. Baban gibi düşünüyor olsan bile. Lütfen.»</p>

  <p class="calibre3">Chuck, «Hiç dert etme,» dedi neşeyle, «Zaten Patty’i oraya yaklaştırmam bile olanaksız. Öyle bir korkuttun ki kızı...»</p>

  <p class="calibre3">Johnny, «Kusura bakma,» dedi, rahatlamıştı. «Kusura bakma ama iyi oldu.»</p>

  <p class="calibre3">«İçinde flaşlar patlar gibi bir şey oldu, değil mi?» Chuck bir Johnny’e, bir babasına bakıyordu. «Ben de hissettim. Bayağı kötüydü. Gerçekten de orası yanacak mı bu gece, Johnny?»</p>

  <p class="calibre3">«Evet,» dedi Johnny. «Oradan uzak dur.»</p>

  <p class="calibre3">«Ama bütün son sınıf gelecek oraya. En azından iki yüz çift gelir. Ne dersin baba?»</p>

  <p class="calibre3">Johnny, «Baban söylediklerime inanmıyor,» dedi.</p>

  <p class="calibre3">Roger ayağa kalktı, gülümsüyordu. «Haydi, Sommers-Worth’a gidip lokantanın sahibiyle konuşalım,» diye önerdi. «Eğer dönüşte ikiniz de hâlâ aynı fikirdeyseniz, biz de herkesi buraya davet ederiz.» Johnny’e bir bakış attı. «Ama sarhoş olmayıp herkesin eğlenmesini sağlaman koşuluyla.»</p>

  <p class="calibre3">Johnny, «Seve seve,» dedi. «Ama inanmıyorsan, neden böyle yapıyorsun?»</p>

  <p class="calibre3">Roger, «Salt seni rahatlatmak için,» dedi. «Tabii bir de Chuck’ı. Bu gece hiçbir şey olmadığını öğrendiğimiz zaman karşınıza geçip, ‘Ben demedim mi?’ diyebilmek için.»</p>

  <p class="calibre3">Lokantanın sahibi Bruce Carrick, Johnny’nin anlattıklarını şaşkın bir yüzle dinledikten sonra, «Adın Smith miydi?» diye sordu.</p>

  <p class="calibre3">«Evet.»</p>

  <p class="calibre3">«Bay Smith, benimle şu pencereye kadar gelir misin?» Johnny’le birlikte pencerenin önüne gelince eliyle gökyüzünü gösterdi. «Şimdi, yukarı bak ve neler gördüğünü bana söyleyiver.»</p>

  <p class="calibre3">Johnny ne göreceğini bile bile baktı. Gökyüzünde tek bir bulut yoktu.</p>

  <p class="calibre3">«Pek bir şey yok. En azından şimdilik. Ama...»</p>

  <p class="calibre3">«Ama maması yok.» dedi Bruce Carrick. «Sana düşündüğümü söyleyim mi? Bence sen kaçığın birisin. Böyle ahmakça bir numara için neden beni seçtin bilmem, ama eğer bir saniye zamanın varsa sana biraz yaşamın gerçeklerinden söz edeyim. Bu geceki yemek için bana 650 dolar avans verildi. En iyi rock orkestralarından biriyle anlaşma yapıldı. Bütün yemekler ve içkiler hazır bekliyor. Onca içki var. Gelecek olanların tümü de onsekiz yaşını bitirmiş. İstedikleri kadar içebilirler. Bu gece en azından iki bin dolar kazanırım. İki tane yardımcı barmen ve altı garson çağırdım. Şimdi bu yemeği iptal edersem bu gece hiçbir iş yapamayacağım gibi altı yüz elli doları da geri vermek zorunda kalırım. Başka iş yapamam, çünkü bir haftadan beri bu gece lokantanın kapatılmış olduğunu duyuruyordum. Şimdi anladın mı?»</p>

  <p class="calibre3">Johnny, «Bu yerin yıldırımsavarları var mı?» diye sordu.</p>

  <p class="calibre3">Carrick öfkelenmişti. «Ben adama neler anlatıyorum, o tutmuş bana yıldırımsavarların var mı, diyor. Var ya. Yıldırımsavarlarım var! Rahatladın mı?» Sonra Roger ve Chuck’a döndü. «Neden bu kaçık herifi yanınızda dolaştırıyorsunuz? Hadi, defolup gidin buradan. Yapacak bir sürü işim var.»</p>

  <p class="calibre3">Dışarı çıkıp otomobile doğru yürürlerken Johnny’nin başı önündeydi. Büyük bir yeniklik duygusu yanında kendini ahmak gibi hissediyordu. Roger ise binanın uzun çatısını incelemeye dalmıştı.</p>

  <p class="calibre3">Chuck, «Neye bakıyorsun, baba?» diye sordu.</p>

  <p class="calibre3">Roger, «Yıldırımsavar yok burada,» dedi. «Bir tane bile yok.»</p>

  <p class="calibre2">***</p>

  <p class="calibre3">Üçü de eve varmış, büyük salonda oturuyorlardı. Chuck telefonun başındaydı. «Çoğu bu saatten sonra planlarını değiştirmek istemiyor,» dedi.</p>

  <p class="calibre3">Chuck’ın telefonları sonucu Cathy’nin Yerine gitmeye kararlı olan çiftlerin yarısı Chatsworth’lara gelmeye razı olmuşlardı. Gelmeyi kabul edenlerin bir bölümü içkilerin bedava oluşu, bir bölümü de o öğleden sonra garden partide bulunanların yaydığı haber üzerine bu kararı vermişlerdi.</p>

  <p class="calibre3">Saat sekize doğru Roger, Johnny’e yukarı çıkıp iskambil; oynamayı önerdi. Johnny için iyi olurdu. Shelley mutfakta mektup yazıyordu.</p>

  <p class="calibre3">Johnny, «Her şey için çok üzgünüm,» dedi. «Delice bir şey gibi geliyor, farkındayım.»</p>

  <p class="calibre3">Shelley, «Doğrusunu istersen öyle,» dedi. «Ama bence , sakıncası yok, konukların gelmesinden hoşnutum.»</p>

  <p class="calibre3">Dışarda gökgürültüsü duyuluyordu, ama uzaktan.</p>

  <p class="calibre3">«Chuck’a “çok şeyler verdin Johnny. Yalnız okuma yazma öğretmek değil. Birçok bakımdan.»</p>

  <p class="calibre3">«Chuck’ı çok severim.»</p>

  <p class="calibre3">«Evet,» dedi Shelly. «Biliyorum.»</p>

  <p class="calibre2">***</p>

  <p class="calibre3">Akşam saatlerini iskambil oynayarak geçirdiler. Radyoyu sürekli olarak açık tutuyorlardı. Saat on haberlerini dinledikten sonra Roger, «Kehanetinden biraz kuşkulanmaya başladın mı, Johnny?» diye sordu.</p>

  <p class="calibre3">«Hayır,» dedi Johnny. «Aşağıda parti iyiden iyiye kızışıyor galiba.»</p>

  <p class="calibre3">«Boşver. Hepsi kafayı bulmuştur şimdi. Sabah ne durumda olacaklarını biliyorum. Kendi mezuniyet partimi animsi...»</p>

  <p class="calibre3">«Şimdi aldığımız bir haberi veriyoruz,» dedi radyodaki ses.</p>

  <p class="calibre3">Kâğıtları karıştıran Johnny birden tümünü elinden düşürdü ve yerlere saçtı.</p>

  <p class="calibre3">«Sakin ol. Eminim Florida’daki çocuk kaçırma olayıyla ilgilidir.»</p>

  <p class="calibre3">«Sanmıyorum,» dedi Johnny.</p>

  <p class="calibre3">Haber spikeri, «NeW Hampshire tarihinin en büyük yangını yetmiş beş gencin canına mal oldu,» diye konuşmasını sürdürdü. «Cathy’nin Yeri adlı lokanta mezuniyet günlerini kutlayan öğrencilerle doluydu. Yangının büyük olasılıkla yıldırım yüzünden çıkmış olduğu sanılıyor.»</p>

  <p class="calibre3">Roger Chatsworth’un yüzünde renk kalmamıştı. Oturduğu koltukta taş kesilmiş, Johnny’nin başının üstünde bir yere diktiği gözlerini oynatamıyordu. Aşağıdan bölük pörçük konuşmalar, kahkahalar ve müzik sesi gelmekteydi.</p>

  <p class="calibre3">Shelley odaya girdi. Bir Johnny’e, bir kocasına baktıktan sonra, «Ne var? Ne oluyor?» diye sordu.</p>

  <p class="calibre3">Roger, «Sus...» dedi.</p>

  <p class="calibre3">«... hâlâ söndürülememiştir. Ölü sayısının şu anda kesin olarak bilinmediği yangında otuz kişi hastanelere götürülmüş ve tedavi altına alınmıştır. Kırk kişi hela pencerelerinden çıkmayı başarmış ama diğerleri ön kapıda sıkışarak üst üste yığılı...»</p>

  <p class="calibre3">«Cathy’nin Yeri mi?» diye bir çığlık attı Shelly. «Orası mı?»</p>

  <p class="calibre3">Roger, «Evet,» dedi.</p>

  <p class="calibre3">Aşağıda bir anlık bir sessizlik oldu. Ardından merdivenleri tırmanan ayak sesleri geldi. Kapı hızla açıldı ve Chuck içeri girdi. «Anne? Ne oldu? Ne var?»</p>

  <p class="calibre3">Roger, «Galiba oğlumuzun yaşamını sana borçluyuz,» dedi garip, sakin bir sesle. Johnny bu denli beyaz bir yüz görmemişti.</p>

  <p class="calibre3">«Yandı mı gerçekten?» Chuck inanamamıştı. Arkasından gelenler kapının ağzında biriktiler. «Yandı mı gerçekten?»</p>

  <p class="calibre3">Kimse karşılık vermedi. Sonra birden gerilerden Patty Strachan tiz, isterik bir sesle yaygaraya başladı. «Hep onun suçu. O yaptı bu işi. Aklında çıkardı bu yangını. Tıpkı o kitaptaki gibi. Katil! Cani!»</p>

  <p class="calibre3">Roger, Patty’e dönüp bağırdı. «KES SESİNİ!»</p>

  <p class="calibre3">Kız hıçkıra hıçkıra ağlamaya başladı.</p>

  <p class="calibre3">«Yanmış ha?» Chuck kendi kendine yineleyip duruyor. Salonda ve merdivenlerde giderek yükselen mırıltılar duyuluyordu. Müzik seti kapatıldı. Yalnız konuşmalar kalmıştı.</p>

  <p class="calibre3">Mike da orada mıydı? Shannon da gitmişti, değil mi? Evet, Chuck telefon ettiğinde ben de gitmek üzere hazırlanıyordum. Casey gitmiş miydi? Gitmişti ha?</p>

  <p class="calibre3">Roger ağır ağır ayağa kalktı. «En iyisi,» dedi. «Burada hâlâ ayık olan kim varsa hep birlikte hastaneye gidelim. Kan vermemiz gerekir.»</p>

  <p class="calibre3">Johnny oturduğu yerde taş kesilmişti. Bir daha hiç kıpırdayamayacağını sandı. Dışarda gök gürüldüyordu. Annesinin ölürken söylediği son sözler kulağında çınladı.</p>

  <p class="calibre3">Görevini yap, John.</p>

  <div class="mbppagebreak" id="calibre_pb_25"></div>
</body>
</html>
