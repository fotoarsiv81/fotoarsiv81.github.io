<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos644259" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">18</span></span></h2>

  <p class="calibre3">Warren Richardson her zaman olduğu gibi yine bürosundan saat beşe çeyrek kala çıktı. Otomobilinin kapısını açıp yüz kiloluk gövdesiyle direksiyonun başına geçti. Her şey her zamanki gibiydi. Her zamanki gibi olmayan tek şey, dikiz aynasında beliren uzun saçlı, esmer yüzdü. Yemyeşil gözleri olan bir yüz. Warren Richardson çocukluğundan bu yana böylesine korkmamıştı. Kalbi göğsünden dışarı fırlayacak gibi atmaya başladı.</p>

  <p class="calibre3">«Selam,» dedi Sonny Elliman, ön koltuğa doğru uzanarak.</p>

  <p class="calibre3">«Kim...» diye kekeledi Richardson, soluğu tutularak. Kalp atışları hızlanmış, gözlerinin önünde siyah noktalar dans etmeye başlamıştı. Kriz geçirmekten korkuyordu.</p>

  <p class="calibre3">Arkasındaki adam, «Sakin ol.» dedi. «Sakin ol, dostum. Korkacak bir şey yok.»</p>

  <p class="calibre3">Bunun üzerine Warren Richardson tuhaf bir duyguya kapıldı. Şükran. Onu korkutan adam demek bir daha korkutmayacaktı. İyi bir adam olmalıydı, nazik bir...</p>

  <p class="calibre3">«Kimsin?» diye sorabildi.</p>

  <p class="calibre3">«Bir dost,» dedi Sonny.</p>

  <p class="calibre3">Richardson dönmek için davrandığı anda kerpeten gibi güçlü parmaklar etli boynuna gömüldü. Acı dayanılır gibi değildi. Richardson kişnemeye benzer bir sesle soluğunu içine çekti.</p>

  <p class="calibre3">«Dönmene gerek yok, dostum. Dikiz aynasından baktığında beni istediğin gibi görebilirsin. Anlaştık mı?»</p>

  <p class="calibre3">«Evet,» dedi Richardson. «Evet, evet, evet, ama, bırak n’olur!»</p>

  <p class="calibre3">Kerpeten parmaklar biraz gevşediği anda Richardson yine o tuhaf şükran duygusunu duydu. Ama arkada oturan adamın çok tehlikeli olduğundan kuşkusu yoktu artık. Otomobilinde bulunmasının da bir nedeni olmalıydı... her ne kadar aklına bir neden gelmiyorsa da.</p>

  <p class="calibre3">Ama sonra aklına böyle bir <span class="bold">neden</span> ve bunu yaptırabilecek birisi geliverdi. Meclis üyeliğine aday normal bir insan böyle işlere girişmezdi, ama Greg Stillson normal değildi ki. Greg Stillson kaçığın biri ve...</p>

  <p class="calibre3">Warren Richardson sessizce ağlamaya başladı.</p>

  <p class="calibre3">Sonny, «Seninle konuşmamız gerek, dostum,» dedi. Sesinde sevecen ve sanki pişmanlık duyan bir nitelik vardı, ama dikiz aynasında görünen yeşil gözleri durumdan çok eğlendiğini gösteriyordu. «Seninle etendi gibi konuşmamız gerek.»</p>

  <p class="calibre3">«Stillson gönderdi, değil mİ? Stili...»</p>

  <p class="calibre3">Kerpeten kıskaçları yeniden boynuna gömülüverdi. Richardson ince bir çığlık attı.</p>

  <p class="calibre3">«Ad kullanmak yok,» dedi arkada oturan korkunç adam. «İstediğin sonucu çıkarabilirsin, Bay Richardson, ama adları kendine sakla. Başparmağım şahdamarının üstünde, parmaklarımın altında da toplardamarın duruyor. İstediğim an seni yaşayan bir bitkiye çevirebilirim.»</p>

  <p class="calibre3">Richardson, «Ne istiyorsun?» diye sordu. Sesi inler gibi çıkmıştı. New Hampshire’in en işlek yerinde, kendi bürosunun önündeki otoparkta böyle bir şeyin başına gelebileceğine inanamıyordu. Karşıda duran saat kulesine baktı. Saat beşe on vardı. Evde karısı domuz pirzolalarını fırına koymuş olmalıydı. Oğlu da herhalde televizyonun karşısına geçmiş, dizi filmi izliyordu. Buradaysa, arkasında duran adam boynundaki damarları sıkıp beynine giden kanı durdurarak onu bitkileştirmekle tehdit ediyordu. Gerçek olamazdı böyle bir şey, buna karabasan denirdi ancak. Uykuda bile inleten bir karabasan.</p>

  <p class="calibre3">Sonny Elliman, «Ben bir şey istemiyorum,» dedi. «Her şey senin ne istediğine bağlı.»</p>

  <p class="calibre3">«Neler söylediğini anlamıyorum.» İşin kötüsü ne söylendiğini pekâlâ anlıyordu.</p>

  <p class="calibre3">Sonny, <span class="bold">«New Hampshıre Journal</span> gazetesinde, dümenli arsa satışlarıyla ilgili çıkan yazı,» dedi. «Epey bilgin varmış bu konuda değil mi, Bay Richardson? Özellikle bazı belirli kimseler hakkında.»</p>

  <p class="calibre3">«Ben...»</p>

  <p class="calibre3">«Örneğin, şu Capital Mali hakkında yazılanlar. Yok rüşvet verilmiş,' yok bilmem ne yapılmış, her şey örtbas edilmiş. Bir sürü çrrkef.» Richardson’un boynuna gömülen parmaklar sıkmaya başladı. Richardson yine inledi. Nasıl öğrenmişlerdi? Yazının sonunda kendisi tanıtılmamıştı ki, yalnızca «bilinmeyen bir kaynaktan alınan bilgiler» diye geçiştirilmişti. Greg Stillson nereden öğrenmişti bunu?</p>

  <p class="calibre3">Arkasındaki adam Warren Richardson’un kulağına fısıldamaya başladı. Sıcak soluğu kulağını gıdıklıyordu.</p>

  <p class="calibre3">«Böyle çirkefler atarak bazı kimselerin başını derde sokabilirsin, Bay Richardson, biliyorsun, değil mi? Devlet hizmeti için aday kimselerin. Böyle görevlere aday olmak briç oynamaya benzer, tamam mı? Böyle günlerde herkes sana çamur atıp takoz koymaya çalışır. Şimdilik bir sorun çıkmadı. Bunu sana sevinerek söylüyorum, çünkü gerçekten bir sorun çıksaydı, şimdi benimle oturup tatlı tatlı konuşmak yerine burnuna kaçan dişlerini topluyor olabilirdin.»</p>

  <p class="calibre3">Bütün kalp atışına, bütün korkusuna karşın Richardson konuştu. «Bu... bu kimse... eğer onu koruyabileceğini sanıyorsan, kaçık olmalısın. Güneyde bir ilçede rahat rahat işini görmüş bugüne dek. Ama er geç...»</p>

  <p class="calibre3">Sonny’nin başparmağı hızla kulağına çarpıp içine girdi. Korkunç bir acı duydu Richardson, inanılmaz bir acı. Başı yan pencereye çarpınca bir çığlık attı. Ne yaptığını bilmeden eli komaya gitti.</p>

  <p class="calibre3">«Eğer o kornayı çalacak olursan seni öldürürüm,» dedi arkadaki ses.</p>

  <p class="calibre3">Richardson elini kornadan çekti. Kulağındaki başparmak da çekilmişti.</p>

  <p class="calibre3">«Arasıra kulaklarını temizleşen iyi olur, dostum. Şu parmağıma bak, ne hale geldi.»</p>

  <p class="calibre3">Warren Richardson ağlamaya başladı. Kendini tutamıyor, gözyaşları yanaklarından aşağı süzülüyordu. «Lütfen artık canımı yakma,» dedi. «Lütfen, yeter artık.»</p>

  <p class="calibre3">Sonny, «Sana söylediğim gibi,» dedi. «Yalnızca senin ne istediğine bağlı her şey. Bu bazı kimselere başkalarının ne söylediği seni ilgilendirmez. Seni ilgilendiren şey kendi ağzından çıkanlar. Senin işin, bir daha gazeteden birileri konuşmaya geldiği zaman oturup iyice düşünmek. ‘Bilinmeyen bir kaynak’ ne kadar kolayca bilinebiliyor, gördün işte. Ya da evinin bir yangında kül olabileceğini düşünebilirsin. Birisi karının yüzüne akü asiti atarsa, plastik ameliyat için kaç para harcayacağını da düşünebilirsin.»</p>

  <p class="calibre3">Richardson’un arkasındaki adam şimdi kesik kesik soluyordu. Ormanın içinde bir hayvan gibi.</p>

  <p class="calibre3">«Bir gün birisi gelip küçük oğlunu kaçırabilir, bunu da düşünsen iyi olur.»</p>

  <p class="calibre3">Richardson, «Bunu bir daha ağzına alayım deme!» diye kısık sesle bağırdı. «Sakın bir daha bunu söyleyim deme, pis köpek!»</p>

  <p class="calibre3">«Bütün söylediğim, ne istiyorsan onu düşünmen,» dedi Sonny. «Seçimler Amerikan geleneğidir, biliyorsun. Özellikle iki yüzüncü yılda. Herkes eğlenmeli. Senin gibi kafasız pezevenkler böyle asılsız boklar atarsa kimse eğlenemez. Senin gibi adi, kıskanç pezevenkler.»</p>

  <p class="calibre3">Boynundaki el tümden çekildi. Arka kapı açıldı. Oh, çok şükür Tanrıya. Çok şükür.</p>

  <p class="calibre3">Sonny Elliman, «Sen yine bir düşün,» diye tekrarladı. «Anlaştık mı?»</p>

  <p class="calibre3">Richardson, «Evet,» diye fısıldadı. «Ama eğer Gr... bu kimsenin böyle taktiklerle seçimi kazanacağını sanıyorsan, fena halde yanılıyorsun.»</p>

  <p class="calibre3">Sonny, «Hayır,» dedi. «Yanılan biri varsa o da sensin. Çünkü herkes durumundan hoşnut. Dikkat et, sen açıkta kalmayasın.»</p>

  <p class="calibre3">Richardson karşılık vermedi. Direksiyonun başında dimdik oturmuş, karşısındaki saat kulesine bakıyordu. Saat beşi beş geçiyordu. Karısı pirzolaları birazdan çıkarırdı.</p>

  <p class="calibre3">Arka koltukta oturan adam bir şey daha söyleyip otomobilden çıktı ve uzun saçları yakasının üstünde sallana sallana hızla uzaklaştı.</p>

  <p class="calibre3">Richardson’a söylediği son şey, «Kulaklarını temizle,» olmuştu.</p>

  <p class="calibre3">Richardson otomobili kullanabilecek duruma gelinceye dek bir süre oturduğu yerde titredi. İlk tepkisi korkunç bir öfke olmuştu. İçinden, hemen polise gidip durumu anlatmak geldi... karısı ve oğluyla ilgili tehditler, hırpalanması... ve bunların kimin hesabına yapıldığını anlatmak istedi.</p>

  <p class="calibre3">Karının plastik ameliyatı için harcayacağın parayı düşün... ya da bir gün birisi gelip oğlunu kaçırabilir.</p>

  <p class="calibre3">Ama neden? Neden tehlikeye girecekti? O gazeteciye söylediklerinin tümü gerçekti. New Hampshire güneyinde emlak işiyle uğraşan herkes Stillson’un çevirdiği dümenleri biliyordu. Herif; bu yaptıklarından ötürü eninde sonunda deliği boylayacaktı. Eninde sonunda değil, bayağı yakın bir zamanda hem. Yaptığı seçim kampanyası da soytarılıktan başka bir şey değildi zaten. Şimdi de göz korkutma taktikleri! Böyle yöntemleri kullananlar Amerika’da barınamazdı, hele hele New England’da hiç.</p>

  <p class="calibre3">Ama bırak başkası gelsin hakkından.</p>

  <p class="calibre3">Yitirecek daha az şeyi olan biri.</p>

  <p class="calibre3">Warren Richardson otomobilini çalıştırıp evinin yolunu tuttu. Pirzolalarını yedi ve kimseye bir şey söylemedi. Nasıl olsa biri çıkıp bu herifi durduracaktı.</p>

  <div class="mbppagebreak" id="calibre_pb_20"></div>
</body>
</html>
