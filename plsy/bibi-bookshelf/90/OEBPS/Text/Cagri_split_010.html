<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos270393" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">8</span></span></h2>

  <p class="calibre3">O akşam annesiyle babası bir saatliğine geldiler. Vera bir yığın risale getirmişti.</p>

  <p class="calibre3">Herb, «Haftasonuna dek kalacağız,» dedi. «Sonra senin durumun hep böyle iyi gidecek olursa bir süre için yine Pownal’a döneriz. Ama her haftasonu gelmek üzere.»</p>

  <p class="calibre3">Vera, «Ben oğlumla kalmak istiyorum,» dedi yüksek sesle.</p>

  <p class="calibre3">Johnny, «Kalmasan daha iyi olur, anne,» dedi. Geçirdiği bunalımı biraz atlatmıştı, ama nasıl bir şey olduğu da aklından çıkmıyordu. Kendini bu durumda hissederken, annesi Tanrı ve büyük planlarından söz ederse, katıla katıla gülmekten korkuyordu. «John, bana ihtiyacın var. Olanların açıklanması için bana ihtiyacın...»</p>

  <p class="calibre3">Johnny, «Önce iyileşmeye ihtiyacım var,» dedi. «Ben yürümeye başladıktan sonra her şeyi açıklarsın. Olmaz mı?»</p>

  <p class="calibre3">Annesi karşılık vermedi. Yüzünde gülünç denebilecek inatçı bir anlam vardı... ama kesinlikle gülünç değildi. Şansa bak. O yoldan beş dakika önce ya da sonra geçmiş olmam her şeyi <span class="bold">değiştirebilirdi. Bir de şu halimize bak, hepimizin ağzına edilmiş. Annem de buna «Tanrının planı» diyor. Ya öyle kabul edeceksin ya da keçileri kaçıracaksın.</span></p>

  <p class="calibre3">Tatsız suskunluğu bozmak için Johnny konuştu. «Nixon yeniden seçildi mi, baba? Karşısında kim vardı?»</p>

  <p class="calibre3">Herb, «Yeniden seçildi,» dedi. «Karşısında McGovern vardı.»</p>

  <p class="calibre3">«Kim?»</p>

  <p class="calibre3">«McGovern. George McGovern. Güney Dokata’lı bir senatör.»</p>

  <p class="calibre3">«Muskie değil mi?»</p>

  <p class="calibre3">«Değil. Ama Nixon artık başkan değil. İstifa etti.»</p>

  <p class="calibre3">«Ne?»</p>

  <p class="calibre3">Vera, «Yalancının biriydi,» dedi buruk buruk. «Kibiriyle fazla kabarınca Tanrı onu alaşağı etti.»</p>

  <p class="calibre3">«Nixon istifa mı etti?» Johnny afallamıştı. <span class="bold">«Nixon, ha?»</span></p>

  <p class="calibre3">Herb, «Ya ayrılacaktı ya da atacaklardı onu,» dedi. «Mahkemeye vermek üzereydiler.»</p>

  <p class="calibre3">Johnny birden Amerikan siyasetinde büyük ve temelli değişikliklerin olduğunu -tabii, bunun başlıca nedeni Vietnam savaşıydı- ve bütün bunları kaçırmış olduğunu anladı. Başka neler değişmişti? Sormaya korkuyordu neredeyse. Sonra birden içini ürperten bir şey geldi aklına.</p>

  <p class="calibre3">«AgneW... Agnew bu başkan oldu?»</p>

  <p class="calibre3">Vera, «Ford,» dedi. «İyi ve dürüst bir adam.»</p>

  <p class="calibre3">«Henry Ford ABD Başkanı mı oldu?»</p>

  <p class="calibre3">«Henry değil,» dedi Vera. «Jerry.»</p>

  <p class="calibre3">Johnny kendisine korkunç bir şaka yapılıyormuşçasına bir annesine, bir babasına bakıp duruyordu.</p>

  <p class="calibre3">Vera, «AgneW da istifa etti,» dedi. Dudakları incelmiş ve beyazlaşmıştı. «Hırsızlık yapmış. Görev başında rüşvet almış. Öyle diyorlar.»</p>

  <p class="calibre3">Herb, «Rüşvet yüzünden istifa etmedi,» dedi. «Maryland’de karıştığı bir yolsuzluk için. Gırtlağına kadar batmış içine. Şimdi Jerry Ford başkan. Nelson Rockefeller de başkan yardımcısı.»</p>

  <p class="calibre3">Johnny, «Peki, Nixon ne yaptı da mahkemeye çıkaracaklardı?»</p>

  <p class="calibre3">«Watergate,» dedi annesi.</p>

  <p class="calibre3">«Watergate mi? Vietnam’da yapılan bir operasyon filan mı?»</p>

  <p class="calibre3">Herb, «Washington’daki Watergate Oteli,» dedi. «Demokratların çalışma odalarına gizlice birkaç kişi girmiş. Nixon da bunu bildiği halde örtbas etmek istemiş.»</p>

  <p class="calibre3">Johnny, «Şaka mı ediyorsunuz?» diyebildi sonunda.</p>

  <p class="calibre3">«Ses bandları,» dedi Vera. «Hep o John Dean denen adam. Aslında o da gemiyi ilk terkeden fareden başka bir şey değil ya.»</p>

  <p class="calibre3">«Baba, şu işi bana bir anlatsana.»</p>

  <p class="calibre3">Herb, «Çalışırım,» dedi. «Ama işin gerçek yüzü tam olarak ortaya çıkmış.değil. Sana kitaplar da getiririm bununla ilgili. Üzerine milyon tane kitap yazıldı. En azından bir milyon daha da yazılır. 1972 yazındaki seçimden az önce...»</p>

  <p class="calibre3">Annesiyle babası gitmiş, saat on buçuk olmuştu. Koğuş ışıkları çok az bir aydınlık veriyordu. Johnny’nin uykusu yoktu. İşittiği haberler gözünün önünde dans eder gibiydi. Kısa süre içinde ne de çok şey değişmişti.</p>

  <p class="calibre3">Babası benzin fiyatlarının yüzde yüz arttığını söylemişti. Kaza olduğu sıralarda otuz iki sente aldığı bir galon benzin şimdi elli dört sent olmuş, benzin istasyonlarında kuyruklardan geçilmiyordu. Tüm ülkede hız sınırı saatte elli beş mile indirilmişti. Kamyon sürücüleri buna sert tepki gösteriyorlardı.</p>

  <p class="calibre3">Ama bütün bunlar bir şey değildi. Vietnam işi bitmişti. Sonunda olmuştu işte. Sonunda tüm ülke komünistleşmişti demek.</p>

  <p class="calibre3">ABD Başkanı Kızıl Çin’e gitmişti. Ama Ford değil, istifa etmeden önce Nixon. Bu işi eski komünist avcısı Nixon’un yapması olur şey değildi. Eğer babası söylemiş olmasaydı, Johnny kesinlikle inanmazdı buna.</p>

  <p class="calibre3">Bütün bu haberler fazla gelmişti Johnny’e, korkutmuştı onu. Birden artık daha fazla öğrenmek istemediğini anladı, aklına kaçırmaktan korkuyordu. İrili ufaklı yüzlerce şey vardı ona durumunu anımsatan: Yaşamının bir bölümünü yitirdin, yaklaşık yüzde altısını. Zamanın gerisinde kaldın. Kaçırdın o bölümü.</p>

  <p class="calibre3">«John?» Yumuşak bir sesti. «Uyudun mu, John?»</p>

  <p class="calibre3">Yatağında döndü. Kapı eşiğinde bir gölge duruyordu. Kısa boylu, yuvarlak omuzlu bir adam. Weizak’tı.</p>

  <p class="calibre3">«Hayır, uyumuyorum.»</p>

  <p class="calibre3">«Ben de öyle tahmin ettim. İçeri gelebilir miyim?»</p>

  <p class="calibre3">«Tabii, sevinirim.»</p>

  <p class="calibre3">Weizak bu gece daha yaşlı duruyordu. Johnny’nin yatak, ucuna oturdu.</p>

  <p class="calibre3">«Az önce telefonun başındaydım,» dedi. «Santral yardımıyla Carmel, California’yı arayıp Bayan Borentz adında bir kadının numarası var mı diye sordum. Telefonu varmış. Numarayı verdiler.»</p>

  <p class="calibre3">«Demek öyle,» dedi Johnny. İlgilenmişti, çünkü Weizak’tan hoşlanıyordu, tek neden buydu. Yoksa söylediklerinin kanıtlanmış olması umurunda değildi, çünkü onların gerçek olduğunu adı gibi biliyordu.</p>

  <p class="calibre3">Weizak, «Oturup uzun bir süre düşündüm,» dedi. «Sana annemin öldüğünü söylemiştim, ama bu tümüyle bir varsayımdı. Babam Varşova savunması sırasında ölmüş. Annem de bir daha ortaya çıkmamış. Bombardıman sırasında ölmüş olduğunu düşünmekten başka ne yapabilirdim? Belleğini yitirmiş olması, yani amnezi., bir sinir uzmanı olarak kalıcı olan genel amnezinin çok ender olduğunu söyleyebilirim. Gerçek şizofreniden bile daha enderdir. Otuz beş yıl sürdüğünü gösteren tek bir şey okumadım bugüne dek.»</p>

  <p class="calibre3">Johnny, «Amnezi durumu biteli yıllar oluyor,» dedi. «Ama sanırım bazı şeyleri bilinçaltına kendisi itmiştir. Belleği yerine geldiğinde evliydi ve iki çocuk, belki de üç çocuk annesiydi. Anımsadığı şeyler belki suçluluk duygusu yarattı. Böyle olabilir. Ama düşlerinde seni görüyor. ‘Çocuk kurtuldu.’ Onu aradın mı?»</p>

  <p class="calibre3">Weizak, «Evet,» dedi. «Doğrudan numarasını çevirdim. Artık santral aracılığı olmadan bu yapılabiliyor, duymuş muydun? Çok büyük bir kolaylık. Telefonu bir oğlan açtı. ‘Bayan Borentz evde mi?’ diye sordum. Çocuğun, ‘Anne, telefon sana,’ diye seslendiğini ve telefonu masanın üstüne bıraktığını duydum. Bana çok uzun gibi gelen bir beklemeden sonra telefonda bir ses, ‘Evet? Alo?’ dedi.»</p>

  <p class="calibre3">«Sen ne dedin? Nasıl altından kalktın bu işin?»</p>

  <p class="calibre3">Weizak, «İşin altından kalkamadım, senin deyişinle,» diye yanıtladı. «Telefonu kapadım. Ve sert bir içki aradım, ama bulamadım tabii.»</p>

  <p class="calibre3">«Annen olduğunu anlamana yetti mi?»</p>

  <p class="calibre3">«John, o nasıl soru! 1939 yılında ben dokuz yaşındaydım. O günden beri de annemin sesini işitmedim. Ben onu tanıdığımda yalnızca Lehçe konuşuyordu. Bense şimdi yalnızca İngilizce biliyorum... ayıp bir şey ama anadilimi unutmuş gibiyim. Nasıl anlayabilirim annem olduğunu?»</p>

  <p class="calibre3">«Haklısın, ama, <span class="bold">anladın mı?»</span></p>

  <p class="calibre3">Weizak ağır ağır alnını ovuşturdu. «Evet,» dedi. «Annemdi.»</p>

  <p class="calibre3">«İyi ama, neden onunla konuşmadın?»</p>

  <p class="calibre3">«Neden konuşmalıydım ki?» Weizak öfkelenmiş gibi oldu. «Kendi yaşamını yaşıyor. Senin de dediğin gibi. Çocuk kurtuldu. Tam huzur aradığı bir yaşında yaşamını altüst etmeme neden var mı? Tüm dengesini bozsa mıydım? Sözünü ettiğin o suçluluk duygusunu... yeniden yüzeye mi çıkarsaydım? Böyle bir tehlikeyi göze almaya değer miydi?»</p>

  <p class="calibre3">Johnny, «Bilmem,» dedi Weizak’ın soruları belalı sorulardı ve Johnny bunlara yanıt verecek durumda değildi. Ancak bu soruları sorarken Weizak’ın bir şeyler demek istediğini anlar gibi olmuştu. Yanıtlanamayan sorular.</p>

  <p class="calibre3">«Çocuk kurtulmuş, güvenlik içinde, kadın kurtulmuş Carmel’de. Aralarında koskoca bir ülke var. Biz de bırakalım orada kalsın. Ama ya senin durumun, Johnny? Sana ne yapacağız?»</p>

  <p class="calibre3">«Ne demek istediğini anlayamadım?»</p>

  <p class="calibre3">«Sana tane tane söyleyim o zaman. Dr. Brown köpürüyor. Bana, sana ve sanırım biraz da kendine kızıyor. Gözleriyle gördüğü bir olaya tam inanamadığı için. Olanları gören hemşire hiçbir zaman çenesini tutmayacaktır. Bu gece yatakta kocasına anlatacak. Orada kalsa iyi ama ertesi gün adam gidip bunu patronuna anlatır ve göz açıp kapayıncaya dek bu iş yayılıp gazetelere geçer. ‘Koma Hastası Önseziyle Uyandı!’»</p>

  <p class="calibre3">Johnny, «Önsezi,» dedi. «Önsezi dedikleri bu mu oluyor?»</p>

  <p class="calibre3">«Tam olarak ne olduğunu bilmiyorum. Medyumluk mu? Kehanet mi? Bu sözcükler hep bu durumlar için kullanılır ama bir şey açıklamaz. Hemşirelerden birine oğlunun göz ameliyatının başarılı olacağını...»</p>

  <p class="calibre3">«Marie,» diye mırıldandı Johnny. Gülümsedi. Marie’den hoşlanıyordu.</p>

  <p class="calibre3">«... söylemişsin, daha şimdiden tüm hastane bununla çalkalanıyordu. Geleceği mi gördün? Önsezi bu mu oluyor? Bilmiyorum. Annemin bir resmini alıp avuçlarının arasında tuttun, sonra bana nerede yaşadığını söyledin. Önsezi mi bu? Düşünceleri okuyabiliyor musun? Eşyaları etkileyebiliyor musun? Ellerinle dokunarak iyileştirme niteliğin var mı? İşte tüm bunlara ‘uzaduyum’ diyorlar. Hepsi de önsezisiyle ilgili. Dr. Brown bunlara gülüp geçer. Hatta alay eder.»</p>

  <p class="calibre3">«Ama sen ciddiye alıyorsun?»</p>

  <p class="calibre3">«Böyle duyuları olan birkaç kişi var. Dr. Brown’a söyledim, alay etti. Bu konuda hiçbir şey işitmek istemiyor.»</p>

  <p class="calibre3">Johnny bir şey söylemedi.</p>

  <p class="calibre3">«İşte böyle... peki şimdi senin için ne yapacağız?»</p>

  <p class="calibre3">«Bir şey yapılması gerekli mi?»</p>

  <p class="calibre3">Weizak, «Sanırım evet,» dedi. Ayağa kalktı. «En iyisi bırakayım, kendin düşün bu işi. Ama düşünmeye başladığında şunu aklından çıkarma: Bazı şeyler hiç görülmezse, yitirilmiş olan bazı şeyler hiç bulunmazsa çok daha iyi olur.»</p>

  <p class="calibre3">Weizak iyi geceler dileyip sessizce çıkıp gitti. Johnny oldukça yorgun olmasına karşın, uzun süre uykuya dalamadı.</p>

  <div class="mbppagebreak" id="calibre_pb_10"></div>
</body>
</html>
