<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos655549" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">19</span></span></h2>

  <p class="calibre3">Chuck’ın yaptığı aşamadan birkaç gün sonra Johnny aynanın karşısında traş oluyordu. Son günlerde aynaya bakınca sanki kendisinden büyük bir ağabeyini görür gibiydi. Alnındaki<sup class="calibre9"><small class="calibre7"><span class="calibre8">1</span></small></sup> derin çizgilere, dudağını iki yanda kıvıran yenileri eklenmişti. En tuhafı da saçlarındaki beyaz tellerin artmasıydı. Geri kalan saçı da grileşmeye başlamıştı. Sanki bir gecede olmuş gibi.</p>

  <p class="calibre3">Traşını bitirdikten sonra buzdolabından bir pepsi çıkarıp haberleri izlemek üzere televizyonun karşısına geçti. Roger Chatsworth’un o akşam dönmesi bekleniyordu. Ertesi gün Johnny büyük bir sevinçle ona oğlunun gerçek bir gelişme gösterdiğini söyleyecekti.</p>

  <p class="calibre3">Johnny o güne dek iki haftada bir babasını görmeye gitmişti. Babasına Chatsworth’ların evini, Chuck’ın sorunlarını anlatırdı. Babası da ona komşu kent NeW Gloucester’deki Charlene Mac Kenzie’nin evinde yaptığı onarım işlerini anlatmıştı.</p>

  <p class="calibre3">«Kocası iyi bir doktordu ama ev işlerinden hiç anlamıyordu,» dedi Herb. Charlene ve Vera, Vera’nın hastalanmasından önce dosttular. Doktor olan kocası 1973 yılında ölmüştü. «Evi neredeyse başına yıkılacak zavallı kadının,» dedi Herb. «Cumartesileri gidip elimden geleni yapıyorum. O da bana eve dönmemden önce bir akşam yemeği veriyor. İtiraf edeyim, Johnny, senden iyi yemek yapıyor.»</p>

  <p class="calibre3">«Eminim, benden güzeldir de,» dedi Johnny.</p>

  <p class="calibre3">«Tabii, fena kadın değil, ama aklına bir şey gelmesin, Johnny. Annen öleli daha bir yıl olmadan...»</p>

  <p class="calibre3">Ama Johnny’nin aklına bir şeyler geliyordu ve bu, hoşuna gitmiyor değildi. Babasının yaşlanırken bir başına olmasını istemiyordu.</p>

  <p class="calibre3">Televizyonda seçim haberleri başlamıştı. Son gelişmelere göre, Demokratların adaylığını Jimmy Carter kazanmak üzereydi. Cumhuriyetçi partideyse Ford, Ronald Reagan ile zorlu bir savaşım içindeydi. Mektuplarından birinde Sarah şöyle demişti: «Walt, Ford’un kazanacağına yemin ediyor. Kendisi de senato seçimini kazanacağından öyle emin ki, şimdiden kuyruklu giysi diktirdi bile.»</p>

  <p class="calibre3">Johnny, Kittery’e aşçılık yaparken yakın kentlere gidip başkan adaylarının propaganda gösterilerini izlerdi. Bu adamların yanlarına kadar gidip onlarla el bile sıkışmıştı. Hatta bunlardan Ronald Reagan, Johnny’i ateşli bir taraftar sanıp seçim sandıklarının başında yardım etmeye bile çağırmıştı.</p>

  <p class="calibre3">Johnny, başkan adaylarının çoğunu görmüş, onlara dokunmuştu. Ama sezgi gücüyle onlardan çok az şey öğrenebilmişti. Adamların gerçek kişilikleri sanki çok derinlere gizlenmişti. Eileen Magown ya da Frank Dodd’da olduğu gibi güçlü bir elektrik çekimi yalnızca bir kez hissetmişti.</p>

  <p class="calibre3">O sabah Johnny saat yedide Manchester’e gelmişti. Sabahın altısına dek lokantada çalışmış ve oldukça yorgun olmasına karşın, içinden yatmak gelmemiş, alacakaranlıkta sevdiği bir kent olan Manchester’e gidip oradaki seçim hazırlıklarını görmek istemişti.</p>

  <p class="calibre3">Sokakların arasından geçerken bir kundura fabrikasının önüne park edilmiş üç otomobil gördü. Fabrika kapısının önünde Jimmy Carter durmuş, işçilerle el sıkışıyordu. Her elini sıktığı işçiye söyleyecek bir şeyler buluyor, o zaman daha pek tanınmayan gülüşü hiç eksilmiyordu. Burnu soğuktan kızarmıştı.</p>

  <p class="calibre3">Johnny otomobilini park edip fabrikaya doğru yürüdü. Carter’ın koruma görevlileri onu şöyle bir tarttıktan sonra yaklaşmasına ses çıkarmadılar.</p>

  <p class="calibre3">«Vergileri düşürmekten kim söz ediyorsa oyumu ona vereceğim,» diyordu eski bir parka giymiş bir adam. «Bu vergiler bizi öldürecek, şakası kalmadı.»</p>

  <p class="calibre3">Carter, «Bunun üzerinde duracağız,» dedi. «Beyaz Saraya adımımı atar atmaz ilk ele alacağımız konu, bu vergi işi.» Johnny, Carter’in sesindeki özgüveni farketti, ama biraz irkilir gibi oldu.</p>

  <p class="calibre3">Carter’in masmavi gözleri dolanırken Johnny’nin üzerinde takıldı. «Selam,» dedi.</p>

  <p class="calibre3">Johnny, «Selam, Bay Carter,» dedi Johnny. «Ben burada çalışmıyorum. Geçerken sizi görüp durdum.»</p>

  <p class="calibre3">«Durduğuna sevindim. Başkan seçilmek için uğraşıyorum.»</p>

  <p class="calibre3">«Biliyorum.»</p>

  <p class="calibre3">Carter elini uzattı. Johnny sıktı.</p>

  <p class="calibre3">Carter bir şey söylemeye başladı. «Umarım sen...» Ama kesti.</p>

  <p class="calibre3">Eli sanki elektrik prizine dokunmuş gibi oldu. Carter’in gözleri kamaştı. Johnny’le karşılıklı çok uzun gibi gelen bir süre bakıştılar.</p>

  <p class="calibre3">Koruma görevlisi durumdan hoşlanmamıştı. Carter’a doğru yürürken ceketinin düğmelerini açtı. Arkalarından bir yerden, milyonlarca kilometre uzaktan, fabrikanın işbaşı düdüğü çaldı.</p>

  <p class="calibre3">Johnny, Carter’in elini bırakmıştı, ama iki adam hâlâ bakışıyorlardı.</p>

  <p class="calibre3">Carter, «Ne oldu, yahu?» diye sessizce sordu.</p>

  <p class="calibre3">«Sen zaten gitmek üzereydin, değil mi?» diye aralarına girdi koruma görevlisi. Elini Johnny’nin omzuna koydu. Oldukça iri bir eldi. «Tabii ya, önemli bir işin olmalı.»</p>

  <p class="calibre3">Carter, «Zararı yok,» diyerek araya girdi.</p>

  <p class="calibre3">Johnny, «Başkan olacaksınız,» dedi.</p>

  <p class="calibre3">Koruma görevlisinin eli hâlâ omzundaydı. Johnny ondan da bir şeyler alıyordu. Adamın gözleri katil gözüydü, psikopat gözüydü. Soğuk ve tuhaf.</p>

  <p class="calibre3">«Evet,» dedi Carter.</p>

  <p class="calibre3">«Herkesin sandığından az farkla kazanacaksınız.»</p>

  <p class="calibre3">Carter dudaklarında yarım bir gülücük bakakalmıştı.</p>

  <p class="calibre3">«Bir kızınız var. Washington’da bir devlet okuluna gidecek. Okulun adı...» Ama okulun adı ölü bölgedeydi. «Okula özgür bırakılan bir kölenin adı verilmiş.»</p>

  <p class="calibre3">«Haydi aslanım, gitsen iyi olur,» dedi koruma görevlisi.</p>

  <p class="calibre3">Carter’ın bir bakışıyla adam sakinleşti.</p>

  <p class="calibre3">Carter, «Sizinle tanıştığıma çok sevindim,» dedi. «Bir tuhaflık oldu galiba., ama sizi tanıdığıma sevindim.»</p>

  <p class="calibre3">Birden Johnny kendine geldi. Her şey bitmişti. Kulaklarının üşüdüğünü, bir an önce helaya gitmesi gerektiğini farketti. «İyi günler,» dedi belli belirsiz.</p>

  <p class="calibre3">«Evet. Sana da.»</p>

  <p class="calibre3">Koruma görevlisinin gözleri üstünde, Johnny otomobiline döndü. Kısa süre sonra Carter, New Hampshire’da kazanıp Florida’ya gitmişti.</p>

  <p class="calibre3">Haber spikeri siyasal haberleri bitirip Lübnan iç savaşına geçti. Johnny kalkıp pepsi bardağını yeniden doldurdu. Tam yerine oturduğu sırada hafifçe kapı vuruldu. «Girsene,» dedi Johnny. Chuck olmalı, diye düşünmüştü. Beni SomersWorth’taki açık hava sinemasına davet edecek. Ama gelen Chuck değil, babasıydı.</p>

  <p class="calibre3">«Selam, Johnny,» dedi. Rengi atmış bir blucin ve kemerinin üstünden sarkan pamuklu bir spor gömlek giymişti. «Girebilir miyim?»</p>

  <p class="calibre3">«Tabii. Sizi geç saatlerde gelir sanıyordum.»</p>

  <p class="calibre3">«Öyleydi, ama Shelley telefonla aradı.» Shelley karısıydı. Roger içeri girip kapıyı kapadı. «Chuck ona gidip hüngür hüngür ağlamış, küçük bir çocuk gibi. Senin başardığını söylemiş, Johnny. Artık düzeleceğine inanıyormuş.»</p>

  <p class="calibre3">Johnny bardağını bıraktı. «Daha yolun başındayız,» dedi.</p>

  <p class="calibre3">«Chuck havaalanına beni karşılamaya geldi. Onu ne zamandır böyle görmemiştim. On yaşından beri mi, yoksa on bir mi ne? Bana gazeteden bir haber okudu. Olağanüstü bir gelişme var. Sana teşekkür etmek için uğradım.»</p>

  <p class="calibre3">Johnny, «Chuck’a teşekkür edin,» dedi. «Çok uyumlu bir çocuk. Olumlu düşünebilmesi sayesinde oluyor çoğu. Yapabileceğine inandırdı kendisini. En doğru açıklaması bu işte.»</p>

  <p class="calibre3">Roger oturdu. «Yer değiştirerek düşünmesini öğretiyormuşsun.»</p>

  <p class="calibre3">Johnny güldü. «Evet, öyle denebilir.»</p>

  <p class="calibre3">«Olgunluk sınavını verebilecek mi?»</p>

  <p class="calibre3">«Bilmiyorum. Ama böyle bir kumara girip kaybetmesini istemem. Bu sınav büyük bir gerilim yaratır. Eğer önünde kâğıt kalem, sınav salonunda donup kalırsa çok büyük bir darbe yemiş olur. Bir yıllığına iyi bir hazırlık okuluna göndermeyi hiç düşündünüz mü? Pittsfield Akademisi gibi bir okula?»</p>

  <p class="calibre3">«Aklımıza gelmedi değil, ama sanki kaçınılmaz bir şeyi erteliyormuşum gibi üzerinde pek durmamıştım.»</p>

  <p class="calibre3">«Chuck’ın sorunlarından biri de bu zaten. Sürekli ‘y<sup class="calibre9"><small class="calibre7"><span class="calibre8">a</span></small></sup>Pt&gt; yapamadı’ durumu.»</p>

  <p class="calibre3">«Chuck’a hiç baskı yapmadım.»</p>

  <p class="calibre3">«Bilerek değil, bunu biliyorum. O da biliyor. Ama bir de şu var: Zenginsiniz, çok başarılısınız ve hayat okulundan mezunsunuz. Galiba Chuck sizin başarınız karşısında eziklik duyuyor.»</p>

  <p class="calibre3">«Buna karşı ne yapabilirim ben, Johnny?»</p>

  <p class="calibre3">«Bence, evden uzak, bir yıl hazırlık okulunda bulunması ona çok yardımcı olur. Ve gelecek yaz, fabrikalarınızdan birinde çalışmak istiyor. Eğer Chuck benim oğlum olsaydı, fabrikalar da benim olsaydı, onu çalıştırırdım.»</p>

  <p class="calibre3">«Bunu Chuck mı istiyor? Neden bana hiç söylememiş?»</p>

  <p class="calibre3">Johnny, «Yaranmak için yaptığını sanmanızdan korkuyor.» dedi.</p>

  <p class="calibre3">«O mu söyledi bunu?»</p>

  <p class="calibre3">«Evet. Bunu istemesinin bir nedeni de, işin pratiğine şimdiden girmek için. İlerde yararlı olacağına inanıyor. Çocuk sizin izinizde yürümek istiyor, Bay Chatsworth. Siz de ardınızda oldukça büyük izler bırakmışsınız. Okuma sorunu büyük ölçüde bununla ilgilidir.»</p>

  <p class="calibre3">Johnny bir bakıma yalan söylemiş oluyordu. Chuck, Johnny’e bu anlama gelecek bazı şeyler söylemişti, ama şimdi Roger Chatsworth’a anlattığı gibi ayrıntılı ve açık hiçbir şey çıkmamıştı ağzından. Hiç olmazsa sözlü olarak. Ama Johnny arada sırada Chuck’a dokunup ondan sinyaller alıyordu. Babası hakkında neler duyduğunun farkındaydı. Johnny’nin bildiği ama karşısında oturan bu içten ve ölçülü adama söyleyemeyeceği daha birçok şey vardı. Chuck babasına tapıyordu. Çok rahat ve kayıtsız dış görünüşüne karşın, (babasının da dış görünüşü böyleydi) hiçbir zaman kendisinden bekleneni veremeyeceği korkusu içindeydi. Babası batmakta olan bir yün fabrikasına yüzde on hisseyle girip, kısa zamanda NeW England dokuma imparatorluğu kurmuştu. Chuck, babasının sevgisini, onun da böyle büyük işler başarmasına bağlı sanıyordu. Sporda yıldız olmak. İyi bir üniversiteye girmek. <span class="bold">Okumak.</span></p>

  <p class="calibre3">Roger, «Bu söylediklerinden yüzde yüz emin misin?» diye sordu.</p>

  <p class="calibre3">«Yüzde yüz. Ama sizinle böyle konuştuğumuzu Chuck bilmezse sevinirim. Size anlattıklarım onun sırlarıdır.» <span class="bold">Hem de bana bile söylemediği sırları.</span></p>

  <p class="calibre3">«Pekâlâ. Annesiyle oturup şu hazırlık okulu işini görüşürüz. Aklımdayken... bunu sana vereyim, şenindir.» Cebinden düz bir beyaz zarf çıkarıp Johnny’e uzattı.</p>

  <p class="calibre3">«Nedir o?»</p>

  <p class="calibre3">«Aç, görürsün.»</p>

  <p class="calibre3">Johnny zarfı açtı. İçinde beş yüz dolarlık bir çek vardı.</p>

  <p class="calibre3">«Ooo, yoo! Bunu alamam.»</p>

  <p class="calibre3">«Alabilirsin ve alacaksın. Bir şeyler yapabildiğin takdirde sana bir ikramiye vereceğimi söylemiştim, şimdi sözümde duruyorum. Buradan ayrılırken bir tane daha alacaksın.»</p>

  <p class="calibre3">«Bakın, Bay Chatsworth, ben gerçekten...»</p>

  <p class="calibre3">«Şişş. Sana bir şey söyleyim, Johnny.» Öne doğru eğildi. Yüzünde garip bir gülümseme vardı. Johnny birden bu adamın hoş görünüşü altında bütün başarıları kazanan -bu evi, tesislerini, yüzme havuzunu, fabrikaları- gerçek kişiliğini görür gibi oldu. Tabii oğlunun okuma korkusunu yaratan da bu gizli kişilikti.</p>

  <p class="calibre3">«Deneyimlerim sonunda dünyadaki insanların yüzde doksan beşinin işe yaramaz tembeller olduğunu öğrendim. Yüzde biri melek gibi çok iyi insanlar, yüzde biri de it kopuk. Geriye kalan yüzde üçüyse, söylediğini yapabilen kimseler. Ben bu yüzde üçün içine giriyorum, sen de öyle. Bu parayı hak ettin. Fabrikalarımda bütün gün popolarını kaşımaktan başka hiçbir şey yapmayan adamlara yılda on bin dolar maaş veriyorum. Ama bundan yakınacak değilim. Ben dünya adamıyım ve dünyayı döndüren gücü tanırım. Bu gücün yakıtı onda bir süper benzinse, onda dokuzu manda bokudur. Sen manda boku satmıyorsun. Şimdi sok o parayı cebine ve bir dahaki sefere kendine biraz daha fazla değer biç.»</p>

  <p class="calibre3">Johnny, «Pekâlâ,» dedi. «Ne yalan söyleyeyim, o para bayağı işe yarayacak.»</p>

  <p class="calibre3">«Doktor faturaları mı?»</p>

  <p class="calibre3">Johnny başını kaldırıp Chatsworth’un yüzüne baktı.</p>

  <p class="calibre3">Roger, «Senin hakkında her şeyi biliyorum,» dedi. «Oğluma öğretmen diye tutacağım adamı hiç soruşturmayacağımı mı sandın?»</p>

  <p class="calibre3">«Her şeyi biliyor musunuz?»</p>

  <p class="calibre3">«Galiba medyum falan gibi bir şeymişsin. Maine’da bir cinayetin ortaya çıkarılmasına yardım etmişsin. Yani en azından gazetelerin yazdığı bu. Geçen ocak ayında bir öğretmenlik işi için sözleşmen varmış, ama adın gazetelere geçince sanki elleri yanmış gibi seni bırakmışlar.»</p>

  <p class="calibre3">«Demek biliyordunuz? Ne zamandan beri?»</p>

  <p class="calibre3">«Buraya taşınmadan önce öğrenmiştim.»</p>

  <p class="calibre3">«Buna karşın bana iş verdiniz?»</p>

  <p class="calibre3">«Öğretmen arıyordum, değil mi? Görünüşte başaracağa benziyordun. Sanırım seni işe almakla çok iyi bir karar verdim.»</p>

  <p class="calibre3">Johnny, «Sağolun,» dedi. Sesi kısıktı.</p>

  <p class="calibre3">«Bunu söylemene gerek yok.»</p>

  <p class="calibre3">Onlar konuşurken, spiker günlük ciddi haberleri bitirmiş, sıra o günün ilgi çeken, renkli olaylarını yansıtmaya gelmişti. «... Batı NeW Hampshire seçmenleri bu yıl karşılarında bir bağımsız aday buldular...»</p>

  <p class="calibre3">Johnny, «Gerçekten de bu para çok işime yarayacak.» dedi. «Şu...»</p>

  <p class="calibre3">«Şişş. Bir dakika, şunu dinlemek istiyorum.»</p>

  <p class="calibre3">Chatsworth ellerini dizinden sarkıtarak öne eğildi ve yüzünde eğlenen bir ifadeyle kulağını televizyona verdi. Johnny da ekrana baktı.</p>

  <p class="calibre3">«... Stillson,» dedi spiker, «Bu kırk üç yaşındaki sigorta ve emlak komisyoncusu, gerçekten de ‘76 seçim kampanyasının en renkli adayı. Gerçek Cumhuriyetçi aday Harrison Fisher, gerekse onun Demokrat rakibi David Bowes korku içindeler, çünkü açılan her sandıkta Greg Stillson önde gidiyor. Karşınızda, muhabirimiz George Herman ve olayın görüntüsü.»</p>

  <p class="calibre3">Johnny, «Kim bu Stillson?» diye sordu.</p>

  <p class="calibre3">Chatsworth güldü. «Aman, bu adamı bir görmelisin, Johnny. Lağım borularında yolunu şaşırmış bir fare kadar çılgın bir herif. Ama galiba üçüncü bölge seçmenleri onu Washington’a gönderecek. Tabii bu arada çılgınlığı iyice açığa çıkıp ağzından köpükler saçmaya başlamazsa. Bu dediğim de uzak bir olasılık değildir hani.»</p>

  <p class="calibre3">Televizyonda David BoWes göründü. Yakışıklı, genç bir adamdı. Yerel muhabirin söylediğine göre, Demokratların o; güne dek NeW Hampshire’den üye çıkardıkları görülmemişti. Bu: yıl da pek şanslı sayılmazlardı.</p>

  <p class="calibre3">Sonra ekrana altmış beş yaşında bir adam çıktı. Bu da Harrison Fisher’di. Üçüncü bölge seçmenleri 1960 yılından beri iki yılda bir yapılan her üye seçiminde Harrison Fisher’i seçmişlerdi, Mecliste güçlü bir yeri vardı ve üyesi bulunduğu beş komisyondan iki tanesinin başkanlığını da yapıyordu.</p>

  <p class="calibre3">Görüntü değişti.</p>

  <p class="calibre3">Johnny, «Aman Tanrım!» dedi.</p>

  <p class="calibre3">Yanında oturan Chatsworth elini bacağında şaklatarak bir' kahkaha attı. «Görüyor musun şu herifi?»</p>

  <p class="calibre3">Greg Stillson’u dinlemeye gelen topluluk ne David BoWes, ne de Harrison Fisher’in gösterilerinde görünenlere benziyordu.: Çoğunlukla gençlerden oluşan büyük bir kalabalık vardı. Greg Stillson kendi kenti olan RidgeWay’in görüntüsünün önünde bir platform üzerine çıkmış, arkasında bir Güneyli Asker heykeli! duruyordu. Stillson rengi atmış bir blucin ve iki cepli bir asker gömleği giymişti. Gömleğin üstünde ÖNCE BARIŞ yazılıydı.! Başında inşaat işçilerinin giydiği bir miğfer vardı. İki güçlü hoparlörden şarkıcı John Denver’in söylediği «Çok Şükür Köylü Çocuğuyum» parçasının sözleri duyuluyordu. Platformun üzerinde pırıl pırıl parlayan paslanmaz çelikten bir çek çek arabası vardı.</p>

  <p class="calibre3">«Bu arabanın ne işi vardı orada?» diye sordu Johnny.</p>

  <p class="calibre3">Roger, «Birazdan görürsün,» dedi gülerek.</p>

  <p class="calibre3">Yerel muhabir anlatmaya başladı. «Ve bu iki adayın hiç hesaba katmadıkları Gregory Ammas Stillson. Kırk üç yaşında. Amerikan Doğru Yol İncil Şirketinin gezginci satıcısı, bir zamanların badanacısı ve doğup büyüdüğü Oklahoma’nın bir zamanlar yağmur duacısı.»</p>

  <p class="calibre3">«Yağmur duacısı mı?» dedi Johnny şaşırarak.</p>

  <p class="calibre3">Roger, «Bu da numaralarından biri,» dedi. «Eğer seçilirse yağmur sıkıntısı çekmeyeceğiz.»</p>

  <p class="calibre3">John Denver kalabalığın da karşılık verdiği çığlıklarla şarkısını bitirdi. Sonra Stillson aldı mikrofonu. Ses düzenini gerçekten çok iyi kurmuşlardı. En küçük bir parazit bile yoktu. Stillson’un gürleyen sesinde kilise vaazlarını anımsatan bir nitelik vardı. Heyecanlı konuşması sırasında ağzından tükürükler saçıyordu.</p>

  <p class="calibre3">«Washington’da ne yapacağız? Neden Washington’a gitmek istiyoruz?» diye kükredi Stillson. «Amacımız nedir? Beş ana ilkemiz var, dostlarım, tam beş tane! Nedir onlar? Söylüyorum işte! Birinci ilke: SERSERİLERİ ATACAĞIZ!»</p>

  <p class="calibre3">Kalabalığın onayladığını gösteren büyük bir uğultu koptu. «Yeeeh-HOO!» diye bir çığlık yükseldi.</p>

  <p class="calibre3">«Neden bu miğferi başıma giydim, biliyor musunuz, dostlarım? Nedenini söyleyim. Bunu giymemin nedeni, beni Washington’a gönderdiğiniz zaman o serserilere işte böyle tos atacağım! <span class="bold">Tos</span> diye toslayacağım onlara.»</p>

  <p class="calibre3">Ve Johnny’nin şaşkınlık dolu gözlerinin önünde Stillson başını eğerek platformun üstünde boğa gibi bir aşağı bir yukarı saldırmaya başladı. Kalabalık çılgına dönmüş gibiydi. Stillson bir süre sonra doğrulup miğferini kalabalığın ortasına fırlattı. Miğferi kapışmak için küçük bir arbede koptu.</p>

  <p class="calibre3">«İkinci ilke!» diye haykırdı Stillson mikrofona. «Hükümetin , içinde ister en büyüğü, ister en küçüğü olsun, herhangi bir kimse karısından başka bir kadınla düşüp kalkarsa, onu da fırlatıp atacağız! Eğer zamparalık yapacaklarsa, devletin parasıyla yapmasınlar!»</p>

  <p class="calibre3">Johnny, «Ne dedi, ne dedi?» diye sordu gözlerini kırpıştırarak.</p>

  <p class="calibre3">Roger, «Daha dur, yeni ısınıyor,» dedi ve yeni bir kahkaha krizine girdi. Johnny, keşke ben de gülünç bir yanını görebilseydim, diye geçirdi içinden.</p>

  <p class="calibre3">Stillson, «Üçüncü ilke!» diye kükredi. «Bütün hava kirliliğini uzaya göndereceğiz. Torbalara doldurup Mars’a, Jüpiter’e, Satürn’ün halkalarına göndereceğiz. Havamız temizlenecek, suyumuz temizlenecek. Ve bütün bunları ALTI AY İÇİNDE YAPAcağiz!»</p>

  <p class="calibre3">Kalabalık iyice kendinden geçmişti. Johnny aralarında birçoğunun gülmekten ölecek duruma geldiğini farketti. Tıpkı o anda; Roger Chatsworth’un olduğu gibi.</p>

  <p class="calibre3">«Dördüncü ilke! Bize gereken bütün petrolü ve benzini alacağız! Bu Araplarla oynanan oyunlara bir son vereceğiz. Bundan böyle NeW Hampshire’de kimse donarak ölmeyecek!»</p>

  <p class="calibre3">Bu kez herkes onaylayan çığlıklar attı. Bir kış önce, Portsmouth’da yaşlı bir kadın üçüncü kattaki evinde donarak ölmüş olarak bulunmuştu. Yakıt bedelini ödeyememişti büyük olasılıkla.</p>

  <p class="calibre3">«Gücümüz yerinde, dostlarım, istediğimizi yapabiliriz! Bunun tersini düşünen var mı aranızda?»</p>

  <p class="calibre3">«YOK!» diye uğuldadı kalabalık.</p>

  <p class="calibre3">«Son ilke,» dedi Stillson ve metal arabasının başına geldiJ Kapağını açar açmaz bir buhar bulutu yükseldi içinden. «SOSİSLİ SANDVİÇ!»</p>

  <p class="calibre3">Stillson arabanın içinden sandviçleri ikişer üçer çıkarıp kalabalığın içine fırlatmaya başladı. Havada sosisli sandviçler uçuşuyordu. «Herkese, her kadına, her çocuğa sosisli sandviç!»</p>

  <p class="calibre3">Görüntü yine değişmişti. Yerel muhabir, diğer iki adayın Stillson hakkındaki düşüncelerini yansıttı. Her ikisi de, bağımsız rakiplerini palyaço, çığırtkan vb. sıfatlarla tanımlamışlardı, ama NeW Hampshire’de açılan son sandıklara göre durum, oyların yüzde yirmisinin David BoWes, yüzde yirmi altısının Harrison Fisher ve yüzde kırk ikisinin Greg Stillson tarafından toplandığını ortaya koyuyordu. Muhabirin dediğine göre, Stillson belki seçmenlerin akıllarını çelemiyordu ama kalplerini fethetmişti.</p>

  <p class="calibre3">Johhny yerinden kalkıp televizyonu kapattı. «İnanamıyorum,» dedi. «Bu adam gerçekten aday mı? Yoksa bütün bu olanlar şaka mı?»</p>

  <p class="calibre3">«Şaka olup olmadığı kişinin kendi yorumuna bağlı,» dedi Roger. «Ama aday olduğu gerçek. Ben doğma büyüme Cumhuriyetçiyim, ama itiraf edeyim, bu Stillson ilgimi çekmiyor değil. Biliyor musun, yarım düzine de fedaisi var? Motosikletli asi gençlerden, sabıkalı gençlerden. Zırhlı birlik gibi. Yok, çocuklar eski huylarını bırakmış gibi artık. Greg onları düzeltmiş epey. Ama yine de bıçkın tipler.»</p>

  <p class="calibre3">Güvenlik gücü olarak motosikletli serserilerin kullanılması Johnny’nin hiç hoşuna gitmedi. Bir Rolling Stones konserinde güvenlik işini motosikletli gençlere bırakmışlardı. Sonuç hiç de iyi olmamıştı.</p>

  <p class="calibre3">«Peki, halk bu motosiklet birliğini nasıl karşılıyor?»</p>

  <p class="calibre3">«Yok, yok, sandığın gibi değil. Hepsi de eli yüzü düzgün gençler. Ayrıca Stillson sorunlu gençleri yola getirmekle büyük bir ün yapmış.»</p>

  <p class="calibre3">Johnny kuşkulu kuşkulu homurdandı.</p>

  <p class="calibre3">Roger, «Gördün işte adamı,» dedi. «Soytarının biri. Her gösterisinde böyle boğa gibi saldırır durur. Bugüne dek en azından yüz gösteri yapmıştır, sanırım... sosisli sandviç dağıtır. Soytarıysa ne olmuş? Belki halk artık gülebileceği bir şeyler istiyor. Petrolümüz tükenmek üzere, enflasyon giderek büyüyor, orta gelirli vatandaşın vergi yükü bugüne dek hiç böylesine ağırlaşmadı, üstelik ne olduğu belirsiz Georgia’lı bir fıstıkçıyı ABD Başkanı yapmak üzereyiz. İşte bu durumda halk biraz gülmek istiyor., Dahası, ellerini burunlarına götürüp hiçbir sorunu çözemeyen, siyasal kuruluşlara nanik yapmak istiyorlar. Stillson zararsızdır hiç olmazsa.»</p>

  <p class="calibre3">Johnny, «Adam boşlukta uçuyor,» dedi ve ikisi de güldüler.</p>

  <p class="calibre3">Roger, «Bir bakacak olursan, bir dolu kaçık politikacımız var aslında,» dedi. «NeW Hampshire’de Stillson var, temsilciler meclisine giden yolu sosisli sandviçleriyle aşmak istiyor. California’da Hayakawa var, o da danslarıyla senatoya girebilir. Ya da şu bizim, valimiz olacak Meldrim Thomson’u alalım. Adan geçen yıl Ulusal Muhafızları nükleer taktik silahlarıyla donatmal istedi. Ben buna kaçıklığın daniskası derim.»</p>

  <p class="calibre3">«Yani üçüncü bölge halkının kendilerini temsil etsin diye köy soytarısını Washington’a göndermeleri olağan mıdır diyorsu n nuz?»</p>

  <p class="calibre3">Chatsworth, «Anlamıyorsun,» dedi sabırla. «Bir de seçmenlerin gözüyle bak, Johnny. Üçüncü bölge halkını genellikle işçiler ve dükkân sahipleri oluşturur. Bölgenin kırsal kesimi daha yeni yeni eğlence denen bir şeyin varlığını öğreniyor. Bu insanlaı David BoWes’a baktıklarında onu nasıl görürler, biliyor musun'7 Dustin Hoffman’a olan benzerliği ve iyi laf yapan ağzıyla seçile ceğini sanan genç, hırslı bir adam. Ayağına bulucin giydi diye herkes onu halk adamı sanacak sözde.</p>

  <p class="calibre3">«Sonra bir de Fisher’i ele alalım. Benim adayım. Onun içir ve diğer Cumhuriyetçi adaylar için NeW Hampshire’de bağr kampanyaları başlattım. Adam öyle uzun süredir mecliste ki sanki o olmasa meclis binası ortadan ikiye ayrılır sanıyor. Ömr boyunca bir tek yeni bir düşünce geliştirmemiş, parti çizgisin den bir milim şaşmamıştır. Adı yolsuzluklara da bulaşmamıştı, gerçi, ama bunun nedeni yalnızca çok ahmak oluşundandır başka bir şey değil. Ama şu Koregate olayında ona da bira çamur sıçrar sanıyorum. Adamın yaptığı konuşmalar Ulusal Satış Tesisatçılarının yıllık katoloğundan daha heyecanlı değildir. Halk bütün bunları ayrıntılarıyla bilmiyor, ama sezebiliyor. Harrison Fisher’in seçim bölgesi için bir şeyler yaptığını söylemek tek kelimeyle saçmalamak olur.»</p>

  <p class="calibre3">«Peki o zaman çare, kaçığın birini seçmek mi oluyor?»</p>

  <p class="calibre3">Chatsworth gülümsedi. «Bazen bu kaçıklar pekâlâ iyi işler beceriyorlar. Bak, Bella Abzug’a. O kaçık kafasının içinde bayağı iyi bir beyni var. Ama Stillson Washington’da, RidgeWay’deki gibi kaçık davranır mı? Eh, o zaman biliyoruz ki, o koltuğu yalnızca iki yıllığına kiralamıştır. ‘78 olduğunda halk ondan geri alacak, yerine dersi anlayan birini getirecektir.»</p>

  <p class="calibre3">«Ders mi?»</p>

  <p class="calibre3">Roger ayağa kalktı. «Halkı inek yerine koyma,» dedi. «İşte ders bu. Clayton PoWell bunu öğrendi. AgneW ve Nixon da öğrendi. Halkı uzun süre inek yerine koyma.» Roger saatine baktı. «Haydi şimdi bize gidip bir kadeh bir şey içelim, Johnny.»</p>

  <p class="calibre3">Johnny gülümseyerek ayağa kalktı. «Peki,» dedi. «Başka çarem kalmadı.»</p>

  <div class="mbppagebreak" id="calibre_pb_21"></div>
</body>
</html>
