<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos153958" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">4</span></span></h2>

  <p class="calibre3">Katil kurnazdı.</p>

  <p class="calibre3">Parkta bando platformunun yanında bir bank üzerine oturmuş, elinde bir Marlboro, Beatles grubunun son şarkısını mırıldanıyordu.</p>

  <p class="calibre3">Daha katil olmamış, gerçek anlamında. Gelgelelim uzun zamandır aklını kurcalayıp duruyordu öldürmek fikri. Kurcaladı, kurcaladı durdu. Ama öyle kötü bir biçimde değil. Bu konuda son derece iyimserdi. Tam zamanıydı işte. Yakalanma korkusu î da yoktu. Mandal korkusu da. Çünkü kurnazdı.</p>

  <p class="calibre3">Hafif hafif kar serpiştirmeye başladı. 12 Kasım, yıl 1970’di.<sub class="calibre6"><small class="calibre7"><span class="calibre8">;</span></small></sub> Johnny Smith’in koyu uykusunun sürüp gittiği Maine kentinden yüz altmış mil kuzeyde.</p>

  <p class="calibre3">Katil parkın içine göz gezdirdi. Yazın yemyeşil olan otlar iyice sararmış, cılızlaşıp ölmeye yüz tutmuştu. Kış gelsin de iyic örtüneyim, diye bekliyorlardı. Yazın küçüklerin beyzbol oynadığ’ yerde plakalar paslanmış, bando platformunun boyaları döku müştü.</p>

  <p class="calibre3">Aslında insanın içini sıkan bir görünümdü bu ama katili neşesi yerindeydi. Keyfinden ölecek gibiydi. Ayağıyla tempo tutup bir yandan da el çırpmak geliyordu içinden. Bu kez çekingenliğini altedecekti işte.</p>

  <p class="calibre3">Ufalan sigarasını topuğunun altında ezip yeni bir tane yaktı. Saat üçü iki geçiyordu. Oturduğu yerde sigara içmeye devam etti. Ellerinde futbol toplarıyla iki çocuk geçti parktan ama katili görmediler. Park bankları çukurumsu bir yerde kalıyordu. Ilık havalarda kızlarla oğlanların buraya gelip kaçak kaçak seviştiklerini biliyordu. Annesi de söylemişti, kendisi de görmüştü.</p>

  <p class="calibre3">Annesi aklına gelince gülüşü biraz donar gibi oldu. Yedi yaşındayken başından geçen bir olayı anımsadı. Odasında otururken birden annesi kapıyı açıp girmiş -kapıyı hiç vurmazdı zaten- onu şeyiyle oynarken yakalamıştı. Kadın çılgına dönmüştü. O da annesine kötü bir şey yapmadığını, öyle durduğu yerde kendinden dikildiğini anlatmaya çalışmıştı. Şeyi dikilince de öne geriye sallayıp oynamaya başlamıştı. Bu hiç de öyle eğlenceli bir şey değildi. Aslında sıkıcı bile denebilirdi. Ama annesi tam anlamıyla çılgına dönmüştü.</p>

  <p class="calibre3"><span class="bold">Sokakta düzüşen o serserilere mi benzemek istiyorsun?</span> diye bağırmıştı ona. Düzüşmek ne demek, onu bile bilmiyordu daha. <span class="bold">Sokakta düzüşüp hastalık mı kapmak istiyorsun? İçinden iltihap mı aksın istiyorsun? Simsiyah mı olsun istiyorsun? Çürüyüp kopsun mu istiyorsun? Ha? Ha? Ha?</span></p>

  <p class="calibre3">Bunları haykırırken annesi onu ileri geri sarsıyordu. Dev gibi annesinin karşısında korkudan neredeyse ölecekti, çünkü o zaman daha katil değildi, kurnaz da değildi; yalnızca korkudan titreyen küçük bir çocuktu. Şeyi de büzülmüş neredeyse gövdesinin içine girip saklanacaktı.</p>

  <p class="calibre3">Hastalığın nasıl bir şey olduğunu anlayabilmesi için annesi şeyine mandal taktı ve iki saat orada tuttu.</p>

  <p class="calibre3">Acısı dayanılır gibi değildi.</p>

  <p class="calibre3">Kar serpintisi kesilmişti. Annesinin görüntüsünü aklından silip attı. Keyfi yerindeyken bunu çok kolay yapardı, ama neşesi yokken hiç de öyle kolay olmazdı.</p>

  <p class="calibre3">Şeyi yavaş yavaş ayaklanıyordu.</p>

  <p class="calibre3">Saatine baktı: 3:07. Yarısına bile gelmeden sigarasını attı. Birisi geliyordu.</p>

  <p class="calibre3">Geleni tanıdı. Alma’ydı. Caddenin karşısındaki kahvede çalışan Alma Frechette. Alma’yı tanırdı, çünkü daha önce birkaç kez birlikte çıkmışlar, iyi vakit geçirmişlerdi. Alma iyi dans ederdi. Onun gibi sokakta iş tutanlar oldum olası iyi dans ederdi.&gt; Gelenin Alma olduğuna sevindi.</p>

  <p class="calibre3">Üstelik tek başınaydı.</p>

  <p class="calibre3">«Alma!» diye seslenerek el salladı. Kız duraklayıp bakındı ve onu gördü. Gülümseyerek onun oturduğu banka doğru yürüdü, ona adıyla seslenip hatırını sordu. O da ayağa kalktı gülümseyerek. Birisi gelebilir diye tasalanmıyordu. Nasıl olsa dokunulmazdı. Süpermendi.</p>

  <p class="calibre3">«Neden bunu giyiyorsun?» diye sordu kız ona bakarak.</p>

  <p class="calibre3">«İyi düşünmüşüm, değil mi?» dedi sırıtıp.</p>

  <p class="calibre3">«Bana kalırsa pek...»</p>

  <p class="calibre3">«Sana bir şey göstereyim mi?» diye sordu kıza. «Bando platformunun orada. Ömrümde gördüğüm en kaçık şey.»</p>

  <p class="calibre3">«Nedir o?»</p>

  <p class="calibre3">«Gel de gör.»</p>

  <p class="calibre3">«Peki.»</p>

  <p class="calibre3">İşte olup olacağı buydu. Kız onunla birlikte bando platformuna geldi. Eğer biri geliyor olsaydı, yine erteleyebilirdi. Ama gelen filan yoktu. Tüm parkta yalnız ikisi vardı. Alma sarı saçlı, ufak; tefek bir kızdı. Saçının boya olduğundan emindi. Onun gibi kal taklar saçlarını hep boyardı.</p>

  <p class="calibre3">Kızı platformun kapalı yerine götürdü. Yerdeki boş içki şişelerinden burasının sokakta iş tutanların yeri olduğu anlaşılıyordu.</p>

  <p class="calibre3">«Ne göstereceksin?» diye sordu kız, biraz şaşırmış gibi, biraz da sinirli.</p>

  <p class="calibre3">Katil ağzı kulaklarında parmağıyla yerde duran nota sehpasının yanını gösterdi.</p>

  <p class="calibre3">Kız 9 yöne bakınca, yerde deri değiştirmiş bir yılan gibi duran kullanılmış bir prezervatif gördü.</p>

  <p class="calibre3">Alma’nın yüzü gerildi ve öylesine ani hızlı bir dönüş yaptı ki, az kalsın katilin yanından geçip gidebilecekti.</p>

  <p class="calibre3">Kızı yakalayıp geri itti, «Nereye gittiğini sanıyorsun?»</p>

  <p class="calibre3">Alma’nın gözleri korkuyla açıldı. «Bıraksana beni. Bırak yoksa pişman olursun. Sapık şakalarına ayıracak zamanım...»</p>

  <p class="calibre3">«Şaka değil,» dedi. «Şaka değil, pis orospu.» Yüzüne karşı ne olduğunu bağırmanın keyfinden uçuyordu.</p>

  <p class="calibre3">Alma ani bir hareketle ondan sıyrıldı ve platformun üzerinden atlamak istedi. Katil onu ucuz giysisinin yakasından yakalayıp geri çekti. Giysi gürültülü bir sesle yırtılınca Alma çığlık atmak için ağzını açtı.</p>

  <p class="calibre3">Hemen elini kızıp ağzına bastırdı, dudaklarını ezerek. Avucunun ılık kanla dolduğunu hissetti. Kız öbür eliyle pençe atıp yüzünde bir iz bırakmak istiyordu. Ama beceremiyordu çünkü o...</p>

  <p class="calibre3">Kurnazdı!</p>

  <p class="calibre3">Katil Alma’yı tahta platformun üstüne devirdi. Elini kızın ağzından çekti, avucu kan içindeydi. Kız yeniden bağırmak istedi ama katil gövdesiyle üstüne çökünce ciğerlerindeki tüm hava boşalmıştı. Kaya gibi sertleşmiş organını hissetti. Bunun üzerine bağırmaktan vazgeçip karşı koymaya çalıştı. Parmakları tam bir şey yakalayacak gibi oluyor ama kayıyordu. Katil kızın bacaklarını açarak arasına girdi. Bu arada Alma’nın bir eli katilin burnuna çarptı, adamın gözlerini sulandırdı.</p>

  <p class="calibre3">«Seni sokak orospusu,» diye tısladı ve ellerini gırtlağına geçirdi. Bir yandan boğazını sıkıp bir yandan başını tahta döşemeye çarpıyordu. Kızın yüzü önce pembeleşti, sonra kızardı ve sonunda mosmor kesildi. Direnişi giderek zayıflıyordu.</p>

  <p class="calibre3">«Sokak orospusu, sokak orospusu, sokak orospusu,» diye kesik kesik tısladı katil. Artık gerçekten katil oluyordu şimdi. Alma Frechette’in önüne gelene poposunu sürtme günleri bitiyordu. Kızın gözleri panayırlarda satılan oyuncak bebeklerin gözleri gibi dışarı fırlamış, deli deli bakıyordu. Katil kesik kesik soludu. Kızın elleri tahtanın üstünde kımıldamadan duruyordu. Katilin parmaklarıysa boğazına gömülmüştü.</p>

  <p class="calibre3">Ellerini kızın boğazından çekti, en ufak bir kıpırtıda yeniden geçirmek üzere. Biraz sonra titremeler içinde kızın paltosunu çekip açtı ve pembe garson üniformasının eteğini yukarı kaldırdı.</p>

  <p class="calibre3">Kasvetli bir hava vardı. Castle Rock Kentinin parkı terkedilmiş gibiydi. Alma Frechette’in boğulmuş ve tecavüz edilmiş cesedi ancak ertesi gün bulunabildi. Şerif bunu kentten geçen birinin yapmış olabileceğini ileri sürdü. Kamuoyu da bunu destekliyordu.</p>

  <p class="calibre3">Herhalde kent çocuklarından biri böyle bir şey yapacak değildi.</p>

  <div class="mbppagebreak" id="calibre_pb_6"></div>
</body>
</html>
