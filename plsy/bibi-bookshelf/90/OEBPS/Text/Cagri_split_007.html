<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos163723" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">5</span></span></h2>

  <p class="calibre3">Herb ve Vera Smith, Pownal’a dönüp her zamanki yaşamlarını sürdürmeye başladılar. Herb o aralık ayında Durham’daki bir evin ahşap işlerini «bitirdi. Sarah’nın öngördüğü gibi, tüm birikmiş paraları kısa zamanda suyunu çekmişti. Bunun üzerine Olağanüstü Felaket Yardımı için başvurdular. Bu başvuru Herb’i en azından Johnny’nin geçirdiği kaza kadar sarsmıştı. Onun gözünde düşkünlere yardım gibi bir şeydi bu. Tüm yaşamını durmadan, dinlemeden çalışarak geçirmiş, devletten bir dolar bile yardım istemek zorunda kalmayacağını düşünmüştü. Ama olmamıştı işte.</p>

  <p class="calibre3">Vera din sömürüsü yapan üç dergiye daha abone olmuştu. Bu berbat baskılar yetenekli bir ilkokul çocuğunun yapabileceği; resimlerle doluydu. Johnny’nin kazasını çoğu kez bu dergilerde; okuduklarıyla özdeşleştiriyordu. Herb için ona katlanmak giderek zorlaşmaktaydı. Bir süre sonra Vera bu dergilerle ve dergiden aldığı adreslerle yazışmaya başladı. Çoğunun başından benzer olaylar geçmişti.</p>

  <p class="calibre3">Yazıştığı insanların çoğu Vera gibi iyi kalpli, ona yardım edip acısını yatıştırmak isteyen insanlardı. Çeşitli dualar, dua tabletleri, maskotlar gönderip, gece dualarına Johnny’nin sağlığını da katacaklarına söz veriyorlardı. Ama bunların arasında dolandırıcılar da yok değildi. Herb karısının bunları ayırt edemediğini farkedince korkuya kapıldı. Birisi 99.98 dolara Tanrının Gerçek Haçını, kimiyse posta giderleri dışında 110 dolarcık olan ve Johnny’ nin alnına sürüldüğünde mucizeler yaratacak kutsal su satıyordu. Evangelist Billy Humbarr’ın İncil’den çeşitli bölümler seslendirdiği kaset, yanında armağan olarak Billy Humbarr’ın imzalı resmi olduğu halde, bunların tümünden daha ucuzdu ve Vera’yaçok çekici gelmişti. Bu kaseti Johnny’nin başucunda birkaç hafta çalınca neler olmazdı neler.</p>

  <p class="calibre3">Herb onu uyarmak için işe karıştıkça Vera ondan uzaklaşmaya başladı. Artık kocasına dinsiz, imansız bir adam gözüyle bakıyor, ona hiç güvenmiyordu.</p>

  <p class="calibre2">***</p>

  <p class="calibre3">Sarah Bracknell’in sabahlarını okul alıyordu. Öğleden sonraları ve akşamlarıysa Dan’le ayrılış sonrasından farklı değildi. Bir şeyler olmasını bekliyor, ne yaptığını bilmiyordu. Paris’te barış görüşmeleri uzadıkça uzamıştı. Nixon yurt içinde ve dışındaki tüm protestolara karşın, Hanoi’nin bombalanmasını emretmişti. Yaptığı bir basın toplantısındaysa Amerikan uçaklarının Kuzey Vietnam hastanelerini bombalamadığını kanıtlamak için çeşitli resimler göstermişti, ama kendisi sürekli askeri bir helikopterle yolculuk yapıyordu. Castle Rock cinayetinin sanığı olarak tutuklanmış olan eski bir akıl hastası suçsuzluğu kanıtlanınca serbest bırakılmıştı. Janis Joplin blues şarkılarıyla herkesi büyülüyordu. Sarah için bütün bu olup bitenler bitişik odada konuşulan konular gibiydi.</p>

  <p class="calibre3">Kar birkaç kez serpiştirdikten sonra okulların kapanmasına yol açan bir fırtınayla bastırdı. Noel yaklaştıkça Johnny’le olan ilişkisi -aslında o denli kısaydı ki, ilişki bile zor denirdi- başka bir mevsimin olayı gibi geliyordu Sarah’ya. Bu durum onu ürkütmüş, geçen günlerin arasında boğuluyormuş duygusunu vermişti.</p>

  <p class="calibre3">Beyin zedelenmeleri, koma durumları hakkında bol bol yayın okudu. Hiç de yüreklendirici şeyler değildi bunlar. Maryland’de bir kız tam altı yıldır komadaydı. Başına vinç kancası çarpan Liverpool’lu bir işçi on dört yıl komada kaldıktan sonra ölmüştü. Ölene dek tüm saçları dökülmüş, göz sinirleri erimiş, organları kısalmış, çürüyüp gitmişti.</p>

  <p class="calibre3"><span class="bold">Zavallı Johnny, seni bu durumda tutmaları ne haksızlık,</span> diye geçirdi içinden.</p>

  <p class="calibre3">Her on günde ya da iki haftada bir Herb’den mektup alıyordu. Mektuplarında Herb iyi olduklarını yazıyor, Vera’nın durumundan yakınıyordu. Bir mektubunda Noel’i birlikte geçirmek üzere Sarah’yı Pownal’a çağırdı. Sarah bu mektubu alınca biraz ağladı ama Noel’i geçirmek için Pownal’a gitmedi. Bunun bir nedeni, Vera’nın durumu, diğeriyse Johnny’nin ailesiyle arasındaki ilişkinin artık kendisine tuhaf gelmesindendi. Hastane yatağında kımıldamadan yatan insan bile belleğinde bulanır gibi olmuştu artık. En iyisi kendini biraz uzak tutmak olacaktı.</p>

  <p class="calibre3">Herb de bunu sezmiş olacak, mektuplarını giderek seyrekleştirdi. Bir tanesinde neredeyse Sarah’ya artık kendi yaşamını kurma zamanı geldiğini söylüyordu. Mektubun sonunda Sarah’yla çıkmak isteyecek bir sürü erkek olduğunu belirtmişti. Ama Sarah onca zaman kimseyle çıkmadı, çıkmak da istemedi. Gerçekten kendisiyle çıkmak isteyen birçok erkek olmuştu. Matematik öğretmeni Gene Sedecki yine aramış, hatta kene gibi yapışmış, ama Sarah hep geri çevirmişti.</p>

  <p class="calibre3">Walter Hazlett adında bir hukuk öğrencisi Sarah’ya oldukça çekici geliyordu. Anne Strafford’un evinde yılbaşı partisinde tanışmışlar, bütün gece birlikte olup konuşmuşlardı. Sarah onun; da çıkma önerisine hayır demişti. Ama çok zor olmuştu bu.</p>

  <p class="calibre3">Nedeniyse, Walter Hazlett’in kahverengi saçları, uzun boyu ve alaycı gülümsemesiyle Johnny’e çok benzemesiydi. Tabii, Sarah’ya çok çekici gelmişti, ama bu temel üzerine bir ilişki kuramazdı.</p>

  <p class="calibre3">Daha sonra ilgisini çeken başka erkeklerden gelen önerileri de geri çevirdi.</p>

  <p class="calibre3">En iyisi beklemekti. Nasıl olsa bir şeyler olurdu.</p>

  <p class="calibre3">Ama hiçbir şey olmadı.</p>

  <p class="calibre2">***</p>

  <p class="calibre3">1971 yazında on sekiz yıl önce loWa’da bir köpeği tekmeleyerek öldüren İncil satıcısı Greg Stillson, yeni kurduğu sigorta ve emlak komisyonculuğu şirketinin arka odasında oturuyordu. Geçen yıllar boyunca sanki hiç yaşlanmamıştı. Yalnızca gözünün altında halkalar vardı ve saçı biraz daha uzundu, ama yine de tutucu bir saç biçimiydi. Hâlâ iri yapılıydı, döner koltuğu en küçük bir kıpırtısında çatırdıyordu. Elinde bir PalI Mal sigarası, karşısındaki koltukta rahatça yayılmış olan adama bakıyordu. Greg’in bu adama bakışı, bir zoologun ilk kez gördüğü bir hayvan cinsine bakışı gibiydi.</p>

  <p class="calibre3">Sonny Elliman, «Yeşil bir şey mi gördün?» diye sordu.</p>

  <p class="calibre3">Elliman’ın boyu bir doksandan fazlaydı. Sırtında kolları ve düğmeleri kesilmiş olan yağ lekeleri içinde eski bir jean ceket, boynunda Nazi haçından bir madalyon, bira şişkini göbeğindeyse fildişi kurukafadan yapılmış kemer tokası vardı. Omzuna kadar uzanan saçlarının arasından kulağındaki gamalı haç biçiminde küpeler görünüyordu. Parmağının ucunda çevirip durduğu bir motosiklet miğferi vardı. Sırtında bir şeytan resmi, altındaysa «Şeytanın Adamları ve Sonny Elliman» yazıyordu.</p>

  <p class="calibre3">«Hayır,» dedi Greg Stillson. «Yeşil bir şey görmedim ama iki ayak üstünde yürüyen bir hıyar görüyorum.»</p>

  <p class="calibre3">Elliman önce biraz gerildi ama sonra gevşeyip gülmeye başladı. Tüm kirli ve vahşi görünüşüne karşın koyu yeşil gözleri onurr ahmak olmadığını ve espriden anladığını açığa vuruyordu.</p>

  <p class="calibre3">«Sıçıp sıva bakalım,» dedi. «Daha önce de yaptılar. Kozlar elinde şimdi.»<br class="calibre1" /></p>

  <p class="calibre3">«Bunun farkındasın, değil mi?»</p>

  <p class="calibre3">«Tabii. Arkadaşlarımı Hamptons’da bırakıp buraya yalnız geldim. Tek başımayım, işte. Ama seni böyle bir durumda elimize geçirecek olursak, böbreklerine bile postal giymek istersin.»</p>

  <p class="calibre3">«Göze alıyorum,» dedi Greg. Elliman’ı şöyle bir tarttı. İkisi de iri yapılıydılar. Elliman belki bir yirmi kilo fazla gelirdi ama bunun 5 çoğu bira kilosuydu. «Seni haklayabilirim, Sonny.»</p>

  <p class="calibre3">Elliman’ın yüzü dostça bir gülüşle kırıştı. «Kimbilir. Ama biz biraz farklı oynarız bu oyunu. O filmlerde John Wayne’in oynadığı gibi değil.» Sonra bir sır söylermişçesine eğildi. «Örneğin ben, elime bir hanım evladı geçecek olursa, canına okumadan bırakmam.»</p>

  <p class="calibre3">«Deme yahu?» Greg’in sesi yumuşaktı.</p>

  <p class="calibre3">Sonny, «Ne istiyorsun benden?» dedi. «Hadi, bir an önce bitirsene işini. Toplantına geç kalacaksın.»</p>

  <p class="calibre3">«Hayır,» dedi Greg. «Toplantılarımız salı geceleri olur. Şimdi dünya kadar zamanımız var.»</p>

  <p class="calibre3">Elliman «yandık» der gibilerden gürültülü bir iç çekti.</p>

  <p class="calibre3">«Oysa,» diye devam etti Greg, «Senin benden bir şeyler isteyeceğini sanıyordum.» Çekmecesini açıp içinden marijuana dolu üç küçük plastik torba çıkardı. «Bunları uyku tulumunun içinde buldum.» Greg başını salladı. «Çok kötü, çok kötü, Sonny. Yaramaz çocuk. Kolay kolay bir yere gidemezsin biliyor musun? Gideceğin yer New Hampshire Eyalet Hapishanesi olur.»</p>

  <p class="calibre3">Elliman, «Arama yetkin yoktu,» dedi. «Çocuk bir avukat bile beni bu işten kurtarır, sen de bunu biliyorsun.»</p>

  <p class="calibre3">Greg Stillson, «Böyle bir şey bilmiyorum,» dedi. Sırtını döner , koltuğuna yaslayıp ayaklarını masanın üstüne uzattı. «Bu kentte bayağı büyük bir adamım ben, Sonny. Birkaç yıl önce New Hampshire’e geldiğimde hiçbir şeyim yoktu, ama şimdi işlerim oldukça iyi gidiyor. Belediye meclisindekilerin birkaç sorunu çözmelerine yardım ettim, polisin esrarla yakaladığı gençler konusunda... ama senin gibi it kopuk gençler değil. Sonny, senin gibi serserileri üzerinde böyle bir servetle yakaladığımız zaman ne yapacağımızı çok iyi biliriz. Ama sözünü ettiğim gençler buranın çocukları, cici çocuklar. Kimse onların cezalandırılmasını istemiyor. Ben de bir çıkar yol buldum. Hapisaneye göndereceğimize, onları toplum projelerinde çalıştıralım dedim. Bu önerim çok iyi sonuç verdi. Şimdi bu gençler kentte bayağı yararlı işler yapıyorlar.»</p>

  <p class="calibre3">Elliman sıkıntıdan uyuklayacak gibiydi. Greg birden hızla ayaklarını yere indirip yanı başında duran vazoyu Elliman’nın burnuna doğru fırlattı. Vazo hedefinin yarım santim yanından geçip duvara çarparak paramparça oldu. Elliman ilk kez şaşkınlık belirtisi gösteriyordu. B'r an için artık yaşlanmış, akıllanmış Greg Stillson’un yüzü, köpek tekmeleyen genç İncil satıcısı gibi olmuştu.</p>

  <p class="calibre3">«Ben konuşurken dinlesen, iyi edersin,» dedi öfkesiz bir sesle. «Çünkü burada seninle tartıştığımız konu, senin önümüzdeki on yıl içindeki meslek durumun. Hapishanede plakaların üstüne damga vurarak on yılını geçirmek istemiyorsan, söylediklerimi iyi dinle, Sonny. Bugünü okulun ilk günüymüş gibi gör ve her şeyi ilk seferinde öğrenmeye bak, <span class="bold">Sonny.»</span></p>

  <p class="calibre3">Elliman önce yerdeki kırık vazo parçalarına, sonra Stillson’a baktı. Eski sıkıntısının yerini şimdi giderek artan bir ilgi almıştı. Uzun zamandır hiçbir şey ilgisini çekmiyordu. Gerçek anlamda. Biraya da can sıkıntısı yüzünden sarılmıştı. Bu iri yapılı herif tepesinde mavi lambası olan arabasıyla yolunu kestiği zaman, «Tamam,» demişti. «İşte sana tipik kasaba şeriflerinden biri daha, Harley Davidson motoruyla gelip bela çıkarmak isteyen asi genci bölgesinden uzaklaştıracak...» Ama bu herif bambaşkaydı. Bu herif...</p>

  <p class="calibre3"><span class="bold">Kaçıktı</span> be! Bu yargısı, Sonny’i yitirdiği bir şeyi bulmuşçasına sevindirdi. <span class="bold">Şuna bak, duvarda iki tane toplum hizmetleri ödülü asılı, çeşitli dernek başkanlarıyla çekilmiş boy boy resmi, şimdi kent meclisinde üye, gelecek yıla kalmaz başkan olur ve herif tepeden tırnağa kaçık!</span></p>

  <p class="calibre3">«Peki,» dedi Elliman. «Seni dinliyorum.»</p>

  <p class="calibre3">Greg, «Meslek yaşamım iniş çıkışlarla doludur,» dedi. «İyi günlerim oldu, ama kötülerini de gördüm. Yasalarla çeliştiğim zamanlar da oldu. Demek istediğim, Sonny, sana karşı hiçbir düşmanlığım yok. Buradaki diğerleri gibi değil yani. <span class="bold">Union-Leader’de</span> senin ve motosikletli arkadaşlarının bu yaz Hampston’u ne hale getirdiğinizi okumuşlar. Ellerine bir geçerseniz, paslı jiletle hadım ederler.»</p>

  <p class="calibre3">«O işi yapanlar bizimkiler değil,» dedi Sonny. «Başka gruplardan birkaç kişi var, ama asıl kim, biliyor musun? Bir sürü üniversite öğrencisi.» Sonny’nin dudakları nefretle büzüldü. «Ama gazeteler onlara toz kondurmaktansa bizi suçlamayı yeğ tutarlar.»</p>

  <p class="calibre3">Greg, «Siz çok daha renklisiniz,» dedi. «Üstelik <span class="bold">Union-Leader</span>’deki William Loeb motosiklet derneklerinden hiç hoşlanmaz.»</p>

  <p class="calibre3">Sonny, «O kel kafalı serseri,» diye hırladı.</p>

  <p class="calibre3">Greg çekmecesinden yassı bir şişe viski çıkararak, «İşte buna içerim,» dedi. Tıpayı açıp şişenin yarısını bir dikişte bitirdi. Gözleri sulanmıştı, derin bir soluk verdi ve şişeyi uzattı. «İçer misin?»</p>

  <p class="calibre3">Geri kalan yarısını da Sonny mideye indirdi. Karnında başlayan ılık ateş boğazına kadar yükseleli. «Aman kibrit çakma,» dedi kesik kesik.</p>

  <p class="calibre3">Greg başını arkaya atıp bir kahkaha savurdu. «Seninle anlaşacağız, Sonny. İçime doğuyor, seninle çok iyi anlaşacağız.»</p>

  <p class="calibre3">Sonny, «Ne istiyorsun?» diye bir kez daha sordu, elinde boş şişeyle.</p>

  <p class="calibre3">«Hiçbir şey... şimdilik. Ama içimde bir his var...» Greg’in gözleri uzaklarda bir yere bakıyor gibiydi. «Sana dediğim gibi, şu anda RidgeWay’de büyük adamlardan biriyim. Gelecek seçimlerde belediye başkanlığı için aday olacağım, büyük bir olasılıkla da kazanırım. Ama bu...»</p>

  <p class="calibre3">Sonny, «Bu daha işin başı mı?» diye kızıştırdı.</p>

  <p class="calibre3">«Başlangıç sayılır.» Greg’in yüzü hâlâ dalgındı. «Aklıma koyduğumu yaparım. Herkes de bilir bunu. Becerikliyimdir. Bana öyle geliyor ki... daha çok yükselebilirim. Sınırım yok gibi. Ama... ne bileyim... bilmem anlatabiliyor muyum?»</p>

  <p class="calibre3">Sonny omuzlarını silkmekle yetindi.</p>

  <p class="calibre3">Greg’in yüzündeki dalgınlık geçti. «Bir öykü vardır, Sonny. Bir fare bir aslanın pençesine saplanan bir dikeni çıkarmış, Aslan birkaç yıl önce onu yemediği için kendini borçlu hissetmiş. Bilir miydin bu öyküyü?»</p>

  <p class="calibre3">«Çocukken duymuş olabilirim.»</p>

  <p class="calibre3">«İşte şimdi o birkaç yıl öncesindeyiz, Sonny.» Masanın üstündeki plastik torbaları gösterdi. «Ben de seni yemiyorum. İstesem bunu'yapabilirim, biliyorsun. Öyle çocuk avukatlar filan seni kurtaramaz. Yirmi mil ötede seninkiler Hampston’u yerle bir ederken, kim gelse seni RidgeWay’de kurtaramaz. Buranın halkı seni ipte bile görse yetinmez.»</p>

  <p class="calibre3">Elliman karşılık vermedi, ama Greg’in haklı olabileceğini düşünüyordu. Cici gençlerin ana babaları onun ve onun gibilerin taş ocaklarında saçları dibinden kesilmiş, taş kırmasından sevinç duyarlardı.</p>

  <p class="calibre3">Greg, «Seni yemiyorum,» diye yineledi. «Eğer birkaç yıl içinde pençeme bir diken batarsa, umarım bunu anımsarsın... ya da sana bir iş önerdiğim zaman. Aklında tutarsın, değil mi?»</p>

  <p class="calibre3">Minnet duygusu Sonny Elliman için hepten yabancı bir şeydi, ama ilgi ve merak öyle değildi. Bu Stillson denen adam onda her ikisini de körüklemişti. Gözlerindeki o çılgınlık her türlü şeyi kapsayabilirdi, ama can sıkıntısı bunların içinde olmazdı.</p>

  <p class="calibre3">«Birkaç yıl sonra kimin nerede olacağı belli mi?» diye geveledi. «Ölmeyeceğimiz ne malum?»</p>

  <p class="calibre3">«Aklında tut yalnızca. Senden tüm istediğim bu.»</p>

  <p class="calibre3">Sonny yeniden kırık vazo parçalarına baktı. «Seni aklımdan çıkarmayacağım,» dedi.</p>

  <p class="calibre2">***</p>

  <p class="calibre3">1971 yılı geçti. Haziran başlarında, okulların kapanmasına az bir zaman kala Sarah genç hukuk öğrencisiyle bir kez daha karşılattı. Birlikte Clint Eastwood’un son filmi <span class="bold">Dirty</span> Harry’ye gittiler. İyi de eğlendiler. Walter Hazlett sakal bırakmış, artık Jöhnny’e benzeyen yanı kalmamıştı. Aslında Johnny’nin yüzünü anımsamak bayağı zor geliyordu Sarah’ya. Yalnızca düşlerinde net olarak görüyordu. Şans Tekerinin başındayken.</p>

  <p class="calibre3">Sarah’yla Walt sık sık çıkmaya başladılar. Sarah ondan hoşlandığını farkediyordu. Ekim ayında Walt, Sarah’nın pırlanta bir yüzük kabul edip etmeyeceğini sordu. Sarah haftasonunda düşünmek için izin istedi. O cumartesi gecesi hastaneye gidip Johnny’nin başında bir saate yakın tek başına oturdu. Dışarda uğuldayan rüzgâr gelecek soğukların, karın ve ölümlü bir mevsimin haberini getiriyordu. Panayır ve kaza gecesinden bu yana İ on altı gün eksiğiyle bir yıl geçmişti.</p>

  <p class="calibre3">Rüzgârın sesini dinleyerek oturduğu yerden Johnny’e baktı. Başındaki sargılar çıkarılmıştı. Kaşının üstünde başlayan yara izi saçlarının arasına kadar uzuyordu. Sarah’nın gördüğü kadarıyla, gövdesi daha çürümemişti ama çok kilo vermişti. Derin uykusunda, ancak birkaç kez görmüş olduğu genç bir adama bakıyordu sanki.</p>

  <p class="calibre3">Eğilip Johnny’nin dudaklarına bir öpücük kondurdu. Sanki o peri masalında olanlar olacakmış gibi. Ama Johnny uyumaya devam etti.</p>

  <p class="calibre3">Sonra dönüp evine gitti ve yatağ'nda saatlerce ağladı. Dışarda rüzgâr sarılı kırmızılı yaprakları önüne katmış, karanlık sokakları dolaşıyordu. Pazartesi günü Walt’a eğer gerçekten bir pırlanta yüzük almak istiyorsa -ama küçük bir şey- onu parmağına takmaktan mutluluk ve övünç duyacağını söyledi.</p>

  <p class="calibre3">Sarah BrackneH’in 1971 yılı böyleydi işte.</p>

  <p class="calibre3">1972 yılı Haziranında Edmund Muski başkan adaylığını George McGovern’a kaptırdı. Aynı ay İçinde Sarah Bracknell’in soyadı Hazlett oldu. Walt’la Bangor kilisesinde evlendiler. İki mil ötede Johnny Smith uyumaya devam ediyordu. Düğün konukları önünde Walt onu öperken, Sarah’nın aklına Johnny geldi ve bir an Jekyll-Hyde maskesini giymiş hali gözlerinin önünde canlandı. Walt’ın kolları arasında biraz gerilir gibi olduysa da sonra geçti.</p>

  <p class="calibre3">Epey düşündükten ve Walt’la tartıştıktan sonra Sarah, Johnny’nin annesiyle babasını da düğününe çağırmıştı. Herb tek başına gelmişti. Sarah, Vera’nın durumunu sordu.</p>

  <p class="calibre3">Herb geçen on sekiz ay içinde sanki beş yıl yaşlanmıştı. Saçları daha da dökülmüş, yüzündeki çizgiler daha derinleşmişti. Yeni takmaya başladığı belli olan gözlüklerinin ardında gözleri kırgın ve tetikte bakıyordu.</p>

  <p class="calibre3">«Ne yazık ki, Sarah, durumu pek iyi değil. Doğrusunu istersen, şimdi Vermont’da bir çiftlikte kalıyor. Dünyanın sonunun gelmesini bekliyor.»</p>

  <p class="calibre3">«Nee?»</p>

  <p class="calibre3">Herb, Vera’nın altı ay kadar önce kendilerine «Son Günlerin Amerikan Toplumu» adını veren on kişilik bir grupla yazışmaya başladığını söyledi. Grubun başında bulunan bir karı koca bir uçan dairenin gelip kendilerini cennete götürdüğünü söylüyorlardı. Orada onlara Son Günlerin çok uzakta olmadığını bildirmişler ve telepati gücü verip birkaç dini bütün kişi toplamaları için dünyaya geri göndermişler. Böylece on kişi biraraya gelip bir çiftlik satın almışlar. Yedi haftadır uçan dairenin gelip kendilerini almasını bekliyorlarmış.»</p>

  <p class="calibre3">«Çılgınca...» diye başladı Sarah ama gerisini getiremedi.</p>

  <p class="calibre3">Herb, «Biliyorum, çılgınca bir şey,» dedi. «Gerçekten de öyle. İki dönümlük çorak yere tam dokuz bin dolar vermişler. Vera’ya da yedi yüz dolar düştü. Engel olamadım bir türlü. Her neyse, bunlar düğününde konuşulacak şeyler değil, Sarah. Sen ve eşin dilerim mutlu olursunuz.»</p>

  <p class="calibre3">Sarah elinden geldiğince gülümsemeye çalıştı. «Sağol, Herb. Vera döner mi dersin?»</p>

  <p class="calibre3">«Tabii, döner. Eğer kışa dek dünyanın sonu gelmezse eminim dönecektir.»</p>

  <p class="calibre3">«Sana iyi şanslar dilerim, Herb,» dedi Sarah ve adama sarıldı.</p>

  <p class="calibre2">***</p>

  <p class="calibre3">Vermont’daki çiftliğin sobası olmadığından ve ekim sonuna dek uçan daire görünmediğinden Vera evine döndü. Uçan dairenin gelmemiş olmasını daha tam olarak arınmamış olmalarına bağlıyordu. Sonra düşlerinde yeni bir haber aldı. Uçan daireyle cennete gitmesi istenmiyordu. Burada kalacak ve oğlu uykusundan uyandıktan sonra ona doğru yolu gösterecekti.</p>

  <p class="calibre3">Herb onu bağrına bastı, elinden geldiğince anlayış gösterdi ve yaşam akıp gitti. Johnny’nin koma durumu iki yaşına basmıştı.</p>

  <p class="calibre2">***</p>

  <p class="calibre3">Nixon yeniden başkan seçildi. Amerikan gençleri birer ikişer Vietnam’dan dönmeye başlamışlardı. Walter Hazlett baroya giriş sınavlarında başarılı olamadı ve bir sonraki sınava çağırıldı. O sınava hazırlanırken Sarah da öğretmenliğe devam etti. İşe başladığı yıl daha çocukluktan çıkamamış olan öğrencileri artık bayağı büyümüşlerdi.</p>

  <p class="calibre3">İkinci Arap-İsrail Savaşı ve ardından petrol boykotu oldu bitti. Ama yürek yakan benzin ücretleri değişmedi. Vera artık İsa’ nın Güney Kutbundan dünyaya çıkacağına inanıyordu. Bu yeni bilgi dört buçuk dolarlık bir broşürün savıydı. Broşüre göre cennet ayaklarımızın altında, dünyanın içindeydi ve en kolay yüzeye çıkış yeri de Güney Kutbuydu. Kocasının bu konudaki yorumları Vera’nın müthiş öfkelenmesine yol açıyor, Herb’in giderek karamsarlaşmasına neden oluyordu. Bir gün içinden pilini pırtısını toplayıp çekip gitmek geldi. İyi bir marangoz nerede olsa para kazanırdı.</p>

  <p class="calibre3">Ama böyle bir şey yapamayacağını biliyordu. Ekim aylarında hep böyle kötümser olurdu. Vera’nın da en kötü durumda olduğu ay yine ekimdi. Bir gece Herb’in içten bir sevgiyle yaptığı yaklaşım Vera’yı düzeltir gibi oldu. Ama sonra, «Johnny, Tanrı korusun, eğer uyanmayacak olursa, birbirimize yeteriz, değil mi?» diyecek olmuştu Herb.</p>

  <p class="calibre3">Vera birden silkinip kocasına öfkeyle bakmıştı. «Sakın bir daha duymayım böyle konuştuğunu. Sakın bir daha Johnny’nin uyanmayacağını söyleme. Elbette uyanacak. Tanrının Johnny için planları var. Bilmiyor muyum sanıyorsun. Tanrı onun için çok büyük şeyler tasarlıyor.»</p>

  <p class="calibre3">Herb, «Peki, Vera, peki,» deyip susmuştu.</p>

  <p class="calibre3">Bu konuşmanın üstüne Herb için için Johnny’nin ölmesini istedi. Oğlunu doğduğu günden beri taparcasına severdi oysa. Birlikte geçirdikleri günlerden çeşitli görüntüler canlandı gözünde. Evet, onca sevgisine karşın artık oğlu ölsün ve bu iş bitsin istiyordu.</p>

  <p class="calibre2">***</p>

  <p class="calibre3">1974 başlarında Walter Hazlett baroya giriş sınavını kazanınca Sarah’yla birlikte evlerinde büyük bir parti verdiler. Biranın su gibi aktığı toplantıda kırk kadar davetli vardı. O gece Sarah ve Walt konukları gittikten sonra seviştiler. Altı hafta sonra Sarah gebe olduğunun farkına vardı.</p>

  <p class="calibre3">Washington’da, Richard Nixon’un çevresi manyetik ses bandlarıyla tehlikeli bir biçimde sarılmıştı. Nixon’un yakında boşaltacağı kesin gözüyle bakılan göreve James Earl Carter adında donanmadan ayrılmış bir fıstık çiftçisi aday gösterilmeye başlamıştı.</p>

  <p class="calibre3">Eastern Main Hastanesinin 619 numaralı odasında Johnny Smith hâlâ uyuyordu.</p>

  <p class="calibre3">Kazadan sonraki gün Herb, Ver a ve Sarah’yla konuşmuş olan Dr. Strawns, evinde çıkan bir yancın sonucu yanarak öldü. Johnny’nin bakımını iki yeni doktor üstlendi. Dr. Weizak ve Dr. Brown.</p>

  <p class="calibre3">Nixon istifa ettikten dört gün sonra Herb çalıştığı bir evin temel çukuruna düşüp bacağını kırdı. Kemiğin kaynaması epey sürdü ve sonunda tam olarak da iyileşmedi. Artık topallıyor, yağışlı günlerde yanına bir baston alıyordu.</p>

  <p class="calibre3">Ekim ortalarında, Gerald Ford’un sabık başkanı bağışlanışından hemen sonra, Vera yeniden dünyanın sonu geldiğine inanıyordu. Yapmak üzere olduğu şeye Herb son anda engel oldu. Ellerinde avuçlarında ne varsa, tümünü Son Günlerin Amerikan Toplumuna bağışlamış, hatta evi bile satışa çıkarmıştı. Bir gün komisyoncudan bir telefon gelince Herb durumu öğrendi.</p>

  <p class="calibre3">Belki de ilk kez Vera’ya karşı tüm soğukkanlılığını yitirdi. «Tanrı aşkına, ne yaptığını sanıyorsun sen?» diye kükredi.</p>

  <p class="calibre3">«Herbert, Tanrının adını sövgü için ağzına alma. Sakın...»</p>

  <p class="calibre3">«Kes artık! Yeter be! Bıktım senin bu saçmalıklarından.»</p>

  <p class="calibre3">Herb neredeyse elindeki bastonu karısının başına indirecekti.</p>

  <p class="calibre3">«Beni iyi dinle, Vera. Bu işin sınırını çiziyorum sana. İstediğin kadar dua edebilirsin. Nasıl olsa bedava. İstediğin kadar da mektup yazabilirsin, posta pulu hâlâ on üç sent. O peygamber taslaklarının boktan yalanlarıyla istediğin gibi oyalanabilirsin. Ama beni bu işe katma. Tamam mı? Anladın mı?</p>

  <p class="calibre3">Vera dua etmeye başladı.</p>

  <p class="calibre3">«Anladın mı?»</p>

  <p class="calibre3">«Beni deli mi sanıyorsun?» diye bağırdı Vera, yüzü gözü ağlamaktan kırışmıştı.</p>

  <p class="calibre3">«Hayır,» dedi Herb biraz kendini toplayarak. «Daha değil. Ama sana açık açık söyleyim. Eğer bu işlere bir son vermezsen çok yakında sonun budur.»</p>

  <p class="calibre3">«Göreceksin,» dedi Vera gözyaşları arasında. «Göreceksin. Tanrı gerçeği biliyor, ama bekliyor.»</p>

  <p class="calibre3">«Aman beklerken evime ve mobilyalarıma göz koymasın da.»</p>

  <p class="calibre3">«Son Günler geldi artık,» dedi Vera.</p>

  <p class="calibre3">«Yok yahu? Bunun üstüne bir on beş sent koy da git bir kahve iç, Vera.»</p>

  <p class="calibre3">Dışarda sicim gibi bir yağmur vardı. O yıl Herb elli iki, Vera elli bir, Sarah Hazlett yirmi yedi yaşındaydı.</p>

  <p class="calibre3">Johnny komaya gireli dört yıl olmuştu.</p>

  <p class="calibre2">***</p>

  <p class="calibre3">Bebek Halloween gecesi dünyaya geldi. Sarah’nın doğumu dokuz saat sürdü. Aralıklarla verilen narkoz altında kendini Johnny’yle aynı hastanede yatıyor sandı ve birkaç kez adını seslendi. Ama sonradan bunu doğru dürüst anımsayamadı bile. Tabii, Walt’a hiç sözünü etmedi.</p>

  <p class="calibre3">Bebek erkekti. Adını Dennis EdWard Hazlett koydular. Sarah kısa bir süre sonra okuldaki işine dönebildi. Walt, Bangor’da bir hukuk şirketinde iyi bir iş bulmuştu. Her ikisi de Sarah’nın 1975 Haziranında işten ayrılmasını tasarlıyorlardı. Aslında Sarah o denli istekli değildi ayrılmaya. Öğretmenliği sevmeye başlamıştı.</p>

  <p class="calibre2">***</p>

  <p class="calibre3">1975’in ilk günü Charlie Norton ve Norm LaWson adlarında iki çocuk Norton’ların arka bahçesinde kartopu oynuyorlardı. Norm dokuz, Charlie sekiz yaşındaydı.</p>

  <p class="calibre3">Öğlen yemeği zamanı gelmiş, Norm da kartopu savaşının sonu geldiğine karar verip elindeki tüm kartoplarını ard arda atarak saldırıya geçmişti. Charlie neşeli seslerle eğile kalka, gelen atışlardan kurtulmak için bahçenin parmaklıklarından atlayıp arkadaki koruluğa kadar koştu. Kaçarken Norm iyi bir atışla onu tam ensesinden vurmuştu.</p>

  <p class="calibre3">Sonra Charlie gözden kayboldu.</p>

  <p class="calibre3">Norm bir süre arkasından baktıktan sonra seslendi. «Haydi, erkeksen çıksana, korkak!»</p>

  <p class="calibre3">Charlie bu yeme gelmedi. Koşup gittiği dar yol az ilerde eğim yapıp küçük ırmağa iniyordu. Norm sabırsızca bastığı yerde ayak değiştirdi. Koruluk Charlie’nin bölgesi sayılırdı. Eğer üstün durumdaysa, kartopu savaşları Norm’un bayıldığı şeydi. Ama arkasından gitmek de işine gelmiyordu. Charlie yarım düzine sımsıkı kartopuyla pusuya yatmış olabilirdi.</p>

  <p class="calibre3">Her şeyi göze alıp beş altı adım ilerlediğinde, ırmak tarafından bir çığlık yükseldi.</p>

  <p class="calibre3">Norm bir anda buz kesti. Ellerindeki kartopları yere düştü. Bir çığlık daha. Bu kez ancak duyabileceği bir sesle.</p>

  <p class="calibre3">Eyvah, dedi içinden, herhalde ırmağa düştü. Sonra korkunun tutukluğunu yenip koşmaya başladı. Düşe kalka koşarken, bir yandan da Charlie’yi ırmaktan kurtarışı gözünün önüne geliyor, bu kahramanlığının dergilere geçtiğini görür gibi oluyordu.</p>

  <p class="calibre3">Eğimi inip de köşeyi dönünce, Charlie Norton’un ırmağa düşmemiş olduğunu gördü. Gözlerini dikmiş, eriyen kar içinde bir şeye bakıyordu. Norm ona doğru yaklaşırken Charlie boğuk çığlıklardan birini daha attı.</p>

  <p class="calibre3">Norm, «Ne oldu?» dedi yanına gelerek. «Charlie, neyin var?»</p>

  <p class="calibre3">Charİie ağzı açılmış, gözleri yerinden fırlayacakmış gibi baktı ona. Konuşmak için boşuna çabaladı, ağzından akan salyası çenesine doğru sızıyordu. Konuşamayacağını anlayınca eliyle gösterdi.</p>

  <p class="calibre3">Norm biraz daha yaklaşıp baktı. Birden tüm gücünün kesildiğini ve bacaklarının üstünde duramayacağını hissedip olduğu yere çöktü. Başı dönüyordu.</p>

  <p class="calibre3">Eriyen kar içinden iki bacak dışarı fırlamıştı. Bir ayak çıplak, diğerindeyse bir mokasen vardı. Havaya doğru kalkmış bir el, yardım ister gibiydi. Gövdenin geri kalanı karla örtülmüştü.</p>

  <p class="calibre3">Charlie ve Norm’un buldukları on yedi yaşındaki Carol Dunbarger, Castle Rock Canavarı’nın dördüncü kurbanıydı.</p>

  <p class="calibre3">Canavarın son cinayeti iki yıl önce olmuş, bu süre içinde kent halkı artık karabasanın son bulduğunu sanmışlardı.</p>

  <p class="calibre3">Ama değildi işte.</p>

  <div class="mbppagebreak" id="calibre_pb_7"></div>
</body>
</html>
