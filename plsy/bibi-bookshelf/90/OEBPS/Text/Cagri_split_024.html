<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos752053" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">22</span></span></h2>

  <p class="calibre3">Herb Smith ve Charlene MacKenzie planladıkları gibi, 2 Ocak 1977 gün öğleden sonra evlendiler. Gelin seksen yaşındaki gözleri çok az görebilen babasıyla gelmişti. Johnny tören sırasında babasının yanında bulunarak yüzük tutma görevini hiç hata yapmadan tamamladı.</p>

  <p class="calibre3">Düğüne Sarah Hazlett, kocası ve artık bebeklikten çıkmış olan oğlu da katılmışlardı. Sarah gebe haliyle çok mutlu görünüyordu. Johnny onu görünce içine müthiş bir kıskançlık saplandı. Ama daha sonra bu duygusu geçerek yanlarına gitti ve onlarla konuştu.</p>

  <p class="calibre3">Sarah’nın kocasıyla ilk kez karşılaşıyordu. Walt uzun boylu, yakışıklı denecek bir adamdı. Kalemle çizilmiş gibi duran bıyıkları ve genç yaşında grileşen saçları vardı. Görüşmeleri sırasında Sarah fazla konuşmadı, ama Johnny onun parlak gözlerini sürekli üzerinde hissetti.</p>

  <p class="calibre3">Sarah’yı bir kez daha görmek ve Charlene’in mutlu yüzünde Vera Smith’in artık tümden yokluğunun vurgulamasıyla Johnny her zamanki iki kadeh içki sınırını aşmıştı. Gelinin babası Hector MacKenzie’nin yanına geldiği zaman kafası iyiden iyiye dumanlıydı.</p>

  <p class="calibre3">Yaşlı adamın gözlerinde koyu renk gözlükler vardı. Önündeki masada iki tane boş, bir tane yarı dolu bira şişesi duruyordu. Gözlerini kısıp Johnny’e baktı. «Herb’in oğlusun, değil mi?»</p>

  <p class="calibre3">«Evet, efendim.»</p>

  <p class="calibre3">Adam onu biraz daha süzdü. «Hiç iyi görünmüyorsun, evlat.»</p>

  <p class="calibre3">«Birkaç gecedir geç yatıyorum.»</p>

  <p class="calibre3">«Sana sağlam bir içki gerek.»</p>

  <p class="calibre3">Johnny, «Siz Birinci Dünya Savaşına katılmıştınız, değil mi?» diye sordu. Yaşlı adamın göğsünde bir dizi madalya parlıyordu. Aralarında Fransız savaş Haçı da vardı.</p>

  <p class="calibre3">MacKenzie, «Hem de nasıl,» dedi canlanarak. «1917-18 yıllarında Jack Preshing’in komutasında çarpıştım. Çamurların, bokların arasında boğuştuk. Belleau Koruluğu. Şimdi bu ad yalnızca tarih kitaplarında yazılı, ama ben oradaydım işte. Orada ölenlerin yanında.»</p>

  <p class="calibre3">«Charlene, oğlunuzun... şey, kardeşi yani...»</p>

  <p class="calibre3">«Buddy mi? Evet. Şimdi sağ olsaydı üvey dayın olacaktı.»</p>

  <p class="calibre3">«Savaşta öldürülmüştü, değil mi?»</p>

  <p class="calibre3">«Evet. 1944’te, St. Lo’da. Belleau Ormanına yakındır. Naziler bir kurşunla işini bitirdiler.»</p>

  <p class="calibre3">Johnny, «Bir araştırma yapıyorum,» dedi, konuyu istediği noktaya getirmekten hoşnut. <span class="bold">«Atlantic</span> ya da <span class="bold">Harper’s</span> gazetelerinden birine satacağım...»</p>

  <p class="calibre3">«Yazar mısın?» Yaşlı adam kara gözlüklerini yeni bir ilgiyle Johnny’e çevirdi.</p>

  <p class="calibre3">Johnny, «Olmaya çalışıyorum.» dedi. «Yaptığım çalışma, Hitler hakkında.»</p>

  <p class="calibre3">«Hitler mi? N’olmuş Hitler’e?»</p>

  <p class="calibre3">«Diyelim ki, bir zaman tünelinden geçip 1932 yılına döndünüz ve Hitler’le karşılaştınız. Onu öldürür müsünüz, yoksa yaşasın, diye bırakır mısınız?»</p>

  <p class="calibre3">«Şaka mı yapıyorsun, evlat?»</p>

  <p class="calibre3">«Hayır. Şaka değil.»</p>

  <p class="calibre3">Hector MacKenzie’nin bir eli ceketinin ceplerinden birine girip araştırmaya başladı. Uzunca bir süre sonra iyice sararmış kemik saplı bir çakı çıkardı. Yaşlı adamın romatizmalı parmakları inanılmayacak bir zariflikle çakıyı açtı ve pırıl pırıl parlayan çelik ortaya çıktı. 1917 yılında genç bir oğlanın cebinde Fransa’ya gitmiş olan bir bıçak. İnsanlık uğruna o ve onun yaşındaki çocuklardan kurulmuş bir ordu, Fransızlara nasıl dövüşüleceğini öğretmek için gitmişler, makineli tüfeklerle biçilip dizanteri, zehirli gazlar ve bin türlü ölümle karşılaşmışlardı. Bu çocuklar Belleau Ormanın’dan çıktıkları zaman kuşların didik didik ettiği korkuluklara dönmüş, şeytanın kendisiyle karşılaşmış gibiydiler. Ve sonunda, bütün bunların hiçbir işe yaramadığını öğrenmişlerdi.</p>

  <p class="calibre3">Müzik sesi geliyordu. Kahkahalar. Herkes dans ediyordu. Bir flaş patlayıp ortalığı sıcak bir aydınlığa boğdu. Ötelerden bir yerden. Johnny’nin gözleri pırıl pırıl parlayan bıçağın üstündeydi. Büyülenmiş gibi.</p>

  <p class="calibre3">«Bunu görüyor musun?» dedi MacKenzie.</p>

  <p class="calibre3">«Evet.»</p>

  <p class="calibre3">«Bunu o herifin katil kalbine sokup önce bu yana, sonra öbür yana iyice döndürürüm. Ama önce bıçağı fare zehirine bularım.»</p>

  <p class="calibre2">***</p>

  <p class="calibre3">«Hitler’i öldürmek mi?» Roger Chatsworth’un ağzından buhar bulutları çıkıyordu. Johnny’le birlikte karla kaplı koruluğu geziyorlardı.</p>

  <p class="calibre3">«Evet.»</p>

  <p class="calibre3">Roger, «İlginç bir soru,» dedi. «Amaçsız, ama ilginç. Hayır. Öldürmezdim. Öldürmek yerine partiye kaydolur, gereken değişikliği parti içinde yapmaya çalışırdım. Neler olacağını önceden bilmenin üstünlüğüyle Hitler’i yola getirebilir ya da yoldan çekebilirdim.»</p>

  <p class="calibre3">Johnny’nin aklına testereyle kısaltılmış bilardo istakaları geldi. Sonny Elliman’ın parlayan yeşil gözlerini düşündü.</p>

  <p class="calibre3">«O koşullarda öldürülmeniz de sözkonusu olurdu.» dedi. «Naziler o günlerde yalnızca birahanelerde toplanıp marş söylemiyorlardı.»</p>

  <p class="calibre3">«Evet. Bu doğru.» Roger kaşını kaldırıp Johnny’e baktı. «Peki, ya sen ne yapardın?»</p>

  <p class="calibre3">Johnny, «Bilemiyorum,» dedi.</p>

  <p class="calibre3">Roger konuyu değiştirdi. «Babanla yeni eşi balayım nasıl geçirdiler?»</p>

  <p class="calibre3">Johnny güldü. «Miami Beach güneşinde yanmışlar. Ama ikisi de çok hoşnuttu.»</p>

  <p class="calibre3">«İkisi de evlerini sattılar, değil mi?»</p>

  <p class="calibre3">«Evet, ikisi de aynı günde. Hem de istedikleri fiyata. Bir de şu hastane faturalarım olmasaydı...»</p>

  <p class="calibre3">«Johnny...»</p>

  <p class="calibre3">«Hmmmm?»</p>

  <p class="calibre3">«Haydi bize gidip birer içki içelim.»</p>

  <p class="calibre2">***</p>

  <p class="calibre3">Thomas Hardy’nin bir romanını okuyorlardı. ,Johnny, Chuck’ın nasıl olup da bu denli gelişmiş olduğuna şaşırdı. Yine havuzbaşında oturmuşlardı ama havuzun suyu yoktu. Bahar müjdesi veren bir hava vardı ortalıkta. Nisanın '16’sıydı.</p>

  <p class="calibre3">Chuck, «Yine şaşırtmalı sorularından biri mi?» diye sordu.</p>

  <p class="calibre3">«Hayır.»</p>

  <p class="calibre3">«Peki, yakalanıyor muyum?»</p>

  <p class="calibre3">«Nasıl?» Bugüne dek kimse bu soruyu sormamıştı.</p>

  <p class="calibre3">«Eğer onu öldürürsem, beni yakalayacaklar mı? Elektrik direğinden sallandıracaklar mı? Oramı buramı koparacaklar mı?»</p>

  <p class="calibre3">Johnny, «Bak buna bir şey diyemem,» dedi yavaşça. «Evet, sanırım yakalanırsın.»</p>

  <p class="calibre3">«Yani yine zaman tünelime girip bugüne dönemiyorum?»</p>

  <p class="calibre3">«Evet.»</p>

  <p class="calibre3">«Olsun, farketmez. Yine de öldürürdüm onu. Dişimin altına küçük bir zehir torbası ya da gömleğimin yakasında bir jilet; bulundururdum. Eğer yakalanırsam bana bir şey yapamasınlar. diye. Ama onu öldürürdüm. Öldürmezsem, sonradan onun öldürdüğü milyonlarca insanın mezarına gelip beni lanetlemelerinden korkarım.»</p>

  <div class="mbppagebreak" id="calibre_pb_24"></div>
</body>
</html>
