<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos614555" style="margin:0pt; border:0pt; height:1em"></p>

  <h1 class="calibre2"><span class="calibre5"><span class="bold">İkinci Bölüm</span></span></h1>

  <h2 class="calibre2 sigil_not_in_toc"><span class="bold">GÜLEN KAPLAN</span></h2>

  <p><a id="filepos614722"></a></p>

  <p class="calibre1" style="margin:0pt; border:0pt; height:0pt"></p>

  <h2 class="calibre2" id="sigil_toc_id_1"><span class="calibre5"><span class="bold">17</span></span></h2>

  <p class="calibre3">Havuz başındaki şezlongda uzun bacaklarını gererek oturan çocuk ağır ağır, parmağıyla izleyerek okuyordu. Parıltılı bir haziran sabahıydı.</p>

  <p class="calibre3">«Tabii genç Danny Ju... Juniper... genç Danny Juniper ölmüştü ve galiba ö... öö... ölümü hak etmediğini söy... söyle...’ Aman, olmuyor işte.»</p>

  <p class="calibre3">«Galiba ölümü hak etmediğini söyleyecek çok az insan vardı dünyada,» dedi John Smith. «Yalnızca, Danny iyi oldu da öldü, demenin biraz daha süslü biçimi.»</p>

  <p class="calibre3">Chuck, Johnny’e baktı; her zamanki gibi karmaşık duyguları yüzüne yansıyordu: Eğlenme, isteksizlik, sıkılganlık ve biraz da ciddiyet. Derin bir iç çekip yeniden elindeki kitaba döndü.</p>

  <p class="calibre3">«‘Vardı dünyada. Ama benim en üz... üzül...’»</p>

  <p class="calibre3">«Üzüldüğüm,» diye yardım etti Johnny.</p>

  <p class="calibre3">«Ama benim en üzüldüğüm şey, dünyada büyük bir hizmet yapıp, etmiş olduğu kö... kötülükleri biraz olsun silecekken ölmesiydi. Tabii, bu her... her... her...»</p>

  <p class="calibre3">Chuck kitabı kapadı, pırıl pırıl bir gülümsemeyle Johnny’e baktı.</p>

  <p class="calibre3">«Haydi, bu günlük burada keselim, Johnny, ne dersin?»</p>

  <p class="calibre3">Yüzünde en baştan çıkarıcı gülümsemesi vardı. Futbol takımını coşturan kızları hiç zorluk çekmeden yatağa atan gülümsemesi. «Şu havuz hiç mi seni çekmiyor? Çekmez olur mu? Baksana, şu sıska, besinsiz gövde ter içinde kalmış.»</p>

  <p class="calibre3">Havuz gerçekten de çekiyordu insanı. Johnny içinden bu gerçeği kabul etti. ‘76 yazının ilk birkaç haftası olağanüstü sıcak geçiyordu. Ötede VietnamlI bahçıvan Ngo Phat motorlu çim kesiciyle çimleri keserken, insanın içinden, iki bardak soğuk limonata içip tatlı bir uyku çekmek geliyordu.</p>

  <p class="calibre3">«Sıska gövdemle ilgili yorumlarını kendine sakla.» dedi Johnny. «Hem daha bu öyküye yeni başladık.»</p>

  <p class="calibre3">«Evet ama, bundan önce iki tane okuduk.»</p>

  <p class="calibre3">Johnny içini çekti. Aslında genellikle Chuck’ı kitap başında tutabilirdi, yine de bu öğleden sonra bir başkaydı. Zaten bugün de çocuk bir sürü kovboy ve kızılderiliyle ilgili öyküleri kan ter içinde kalarak okumuştu.</p>

  <p class="calibre3">«Peki, peki tamam, ama hiç olmazsa bu sayfayı bitir,» dedi. «O takıldığın sözcük de ‘herkesin’di, Chuck.»</p>

  <p class="calibre3">«Sağol!» Chuck’ın gülümsemesi daha büyüdü. «Soru da sormak yok. Tamam mı?»</p>

  <p class="calibre3">«Bilmiyorum, belki birkaç tane sorabilirim.»</p>

  <p class="calibre3">Chuck somurtur gibi yaptı, ama numara olduğu belliydi; bugün çok kolay kurtulduğunun farkındaydı aslında. Başında tabancalı bir kovboy resmi olan kitabı yeniden açtı ve ağır ağır okumaya başladı. Okurken çıkan sesi sanki başka bir insana aitti.</p>

  <p class="calibre3">«Tabii herkesin olduğu gibi benim de içim bulandı. Ama Tam Keyn’in başucunda gördüğümün yanında bu hiç kalırdı. Yanına vardığımda gövdesine kurşunu yemiş hızla örüyordu.’»</p>

  <p class="calibre3">Johnny, «Ölüyordu.» diyerek kıkırdadı. Sonra yeniden okudu. «Gövdesine kurşunu yemiş, hızla ölüyordu’»</p>

  <p class="calibre3">Chuck’ın iki büklüm olmuş su gibi okunması gereken bir kitabı parmaklaya parmaklaya okuduğunu görünce Johnny ona çok acıyordu. Babası Stuart ChartsWorth, New Hampshire’in sayılı işadamlarındandı. On altı odalı bu evde beş hizmetçi çalışmaktaydı. Bunlardan Ngo Phat haftada bir kez Portsmouth’a giderek ABD yurttaşı olabilmek için kurslara katılıyordu. Chatsworth’un altında bir Cadillac, kırk iki yaşında sevimli bir kadın olan karısının altındaysa son model bir Mercedes vardı. Chuck da bir Corvette’le yetinmişti. Aile serveti beş milyon dolar dolaylarındaydı.</p>

  <p class="calibre3">Chuck on yedi yaşındaydı. Tanrı onu yaratırken bayağı özenmiş olmalı, diye düşünürdü Johnny. Fizik olarak çok güzel bir ihsandı. Bir doksan boyuyla seksen beş kilo geliyordu. Yüzü için tam anlamıyla yakışıklı denemezdi, ama çilsiz ve sivilcesiz düzgün cildiyle insanı bir bakışta çarpan yeşil gözleri vardı. Johnny gözleri gerçek yeşil olan bir kişi daha tanımıştı: Sarah Hazlett. Okuduğu Lisede Chuck adeta tanrılaştırılmıştı. Geçen öğretim yılında birinci sınıf başkanlığı, futbol ve beyzbol takımları kaptanlığı yapmıştı ve bu güz döneminde yapılacak seçimlerde öğrenci derneği başkanı olmasına kesin gözüyle bakılıyordu. Ama bunların hiçbiri onun başını döndürmemişti. Bir kez Johnny’i ziyaret etmek için gelen Herb Smith, Chuck için, «Sağlam delikanlı,» demişti. Herb’in sözlüğünde daha yüksek bir övgü bulunmazdı. İşte bu çocuk ilerde «sağlam ve zengin bir delikanlı» olma yolundaydı.</p>

  <p class="calibre3">Şimdi de Johnny’nin karşısında, kitabın üzerine kapanmış, önüne çıkan sözcükleri birer birer tüfek atar gibi okuyordu. Johnny, Max Brand’ın en sürükleyici romanını almış, kanun kaçağı komançi Kızı Atmacayla Sherburne’ün kapışmaları Chuck’ı.etkiler sanmıştı. Ne çare ki, umduğu gibi değildi durum.</p>

  <p class="calibre3">Chuck ahmak değildi aslında. Matematik notları yüksek, belleği kusursuz, elleri becerikliydi. Tek sorunu, yazılı sözcükleri aklında tutmaktı. Sözcük bilgisi yeterli, fonetik bilgisiyse kuramsal olarak vardı, ama uygulamada bocalıyordu. Bazen uzun bir cümleyi hiç takılmadan okuyabilmesine karşın, aklında hemen hemen hiçbir şey kalmıyordu. Babası Chuck’ta dislexia (okuma zorluğu Ç.N.) hastalığı olmasından korkuyordu, oysa Johnny aynı görüşte değildi... gerçi böyle bir hastalığı olan kimse görmüş değildi o güne dek, ama çocuklarının okuma sorunlarını dislexia olarak nitelendiren çok aile tanımıştı. Johnny’e göre Chuck’ın sorunu sık rastlanan, kolay aşılabilecek bir okuma korkusuydu. .</p>

  <p class="calibre3">Bu sorun Chuck’ın son beş yıllık okul yaşamında iyice ortaya çıkmıştı, gelgelelim ana babası ancak son zamanlarda bu işi ciddiye almaya başlamışlardı. Tâ ki spor izni alması tehlikeye düşünce. Daha bu da bir şey değildi. 1977 yılında üniversiteye başlayabilmesi için bu kez yapılacak olan olgunluk sınavını mutlaka vermesi gerekiyordu. Matematik sorun değildi ama sınavın geri kalanı... eh... eğer biri gelip soruları ona okusa hiç de fena bir sonuç olmazdı. En azından geçer bir not. Ama olgunluk sınavına girdiğinde kimse yanına bir okuyucu almasına izin vermezdi. İsterse babası o kentin ensesi kalınlarından olsun.</p>

  <p class="calibre3">«Ama onu çok de... değişmiş buldum. Önünde kendisini neler bek... bek... beklediğini biliyordu. Pişman değildi. O ana dek içini kaplayan korku ve he... he... heyecan...»</p>

  <p class="calibre3">Jöhnny <span class="bold">Maine Times</span> gazetesinde özel öğretmen arandığını okuduğu zaman hemen başvurmuştu, ama pek umutlu değildi. Her gün gelen gazetecilerden, dolup taşan posta kutusundan ve evine uğrayan heyecanlı kadınlardan kurtulmak için Pownal’dan taşınma gereğini duymuş ve şubat ortalarında Kittery’e gelmişti.</p>

  <p class="calibre3">Kittery’deki üçüncü gününde bir aşçılık işi için başvurmuştu. Öğrenciyken yaz aylarında buna benzer işlerde çalışmış, başvurusunda bu deneyimlerden söz etmişti. Lokantanın sahibi, Ruby Pelletier adında çetin ceviz bir duldu. Başvuru mektubuna bakıp</p>

  <p class="calibre3">Johnny’e, «Bu iş için biraz fazla okumuş değil misin?» diye sormuştu.</p>

  <p class="calibre3">«Evet,» demişti Johnny, «Ama bu piyasanın içinde yaptım okumamı.»</p>

  <p class="calibre3">Ruby Pelletier ellerini dolgun kalçalarına dayayıp kükrer gibi bir kahkaha atmıştı. «Sabahın ikisinde on iki tane kamyon şoförü içeri dolup salamlı yumurta, kızarmış patates, sosis, jambon diye yaygarayı bastığı zaman iki ayağın bir pabuca girmez mi yani?»</p>

  <p class="calibre3">«Beceririm sanıyorum,» demişti Johnny.</p>

  <p class="calibre3">Ruby, «Galiba sen benim ne dediğimi pek anlamadın,» demişti. «Ama yine de sana bir şans tanımak istiyorum, okullu çocuk. Git kendine bir sağlık raporu çıkar, sonra gel başla.»</p>

  <p class="calibre3">İki hafta aşçılık yaptıktan sonra Johnny, Chatsworth’un gazete ilanını görüp başvurmuştu.</p>

  <p class="calibre3">Nisan sonlarında, lokantada ikinci ayını doldururken Johnny, Stuart Chatsworth’dan bir mektup almıştı. Chatsworth 5 Mayıs günü kendisiyle görüşmek istiyordu. Johnny izin gününü denk getirerek o gün saat 14.00’te Chatsworth’un yazıhanesine gitti. Buzlu pepsi cola’sını yudumlarken Stuart oğlunun okuma zorluğunu anlatıyordu.</p>

  <p class="calibre3">Stuart, «Sizce bu dislexia değil mi?»</p>

  <p class="calibre3">«Hayır. Bana kalırsa bu genel bir okuma korkusu.»</p>

  <p class="calibre3">Chatsworth şöyle bir irkilmişti. «Jackson Hastalığı mı?»</p>

  <p class="calibre3">Bu soru Johnny’i gerçekten çok etkilemişti. Michael Carey Jackson, Güney California Üniversitesinde çalışan bir okuma-dilbilgisi uzmanıydı. Dokuz yıl önce yazdığı <span class="bold">Okuduğunu Anlamayanlar</span> adlı kitabıyla ortalığı bir hayli karıştırmıştı. Kitapta anlatılan okuma sorunlarının tümüne birden Jackson Hastalığı demek yaygındı. Ağır bilimsel açıklamaları sindirebilirsen, kitap çok yararlıydı. Göründüğü kadarıyla Chatsworth bu işi yapmıştı. Bu da oğlunun sorunuyla ne denli yakından ilgilendiğini kanıtlıyordu.</p>

  <p class="calibre3">Johnny, «Onun gibi bir şey,» dedi. «Ama tabii, daha oğlunuzla ne tanıştım, ne de onu okurken dinledim.»</p>

  <p class="calibre3">«Geçen yıldan borçlu olduğu dersleri var. Amerikan Yazarları, dokuz haftalık bir tarih kursu ve tümünden önemlisi, yurt bilgisi dersi. O feci şeyi okuyamadığı için sınavı verememişti. New Hampshire’de öğretmenlik yapabilme lisansınız var mı?»</p>

  <p class="calibre3">Johnny, «Hayır,» dedi. «Ama hemen çıkartabilirim.»</p>

  <p class="calibre3">«Peki, oğluma nasıl yardım etmeyi düşünüyorsunuz?»</p>

  <p class="calibre2">***</p>

  <p class="calibre3">Johnny neler yapmayı düşündüğünü kısaca özetlemişti. Chuck’a yüksek sesle bir sürü kitap okutacaktı. Bilim-kurgu, Western’ler ve bunlar gibi ilgisini çeken romanlar olmalıydı. Okuduğu bölümler üzerine Johnny sürekli soru soracaktı. Sonra Jackson’un kitabında belirttiği rahatlatma tekniği geliyordu. Johnny, «Çok uğraşanlar başarmakta genellikle daha çok güçlük çekiyor,» dedi. «Fazla zorlanınca sanki zihinsel bir kekeleme oluyor ve o zaman engel daha güçlenip...»</p>

  <p class="calibre3">Chatsworth, «Bu söylediğiniz Jackson’un kuramı mı?» diye kesti.</p>

  <p class="calibre3">Johnny gülerek, «Hayır, bunu ben çıkardım,» dedi.</p>

  <p class="calibre3">«Devam edin, lütfen.»</p>

  <p class="calibre3">«Bazen öğrenci okumadan hemen sonra zihnini zorlaması ve aklında tutma gereğinin baskısını duymazsa, kafasının içindeki devreler açilır gibi oluyor. Böyle olunca da, anımsaması gerekenleri aklına getirebiliyor.»</p>

  <p class="calibre3">Chatsworth’un gözleri parıldamıştı. Johnny adamın kendi kişisel felsefesine parmak basmıştı. Belki de kendi kendini yetiştirmiş çoğu insanın felsefesiydi bu. Chatsworth, «Başarı kadar hiçbir şey başarılı olamaz,» dedi.</p>

  <p class="calibre3">«Evet, demek istediğim onun gibi bir şey.»</p>

  <p class="calibre3">«Lisans çıkarmanız ne kadar sürer?»</p>

  <p class="calibre3">«En çok iki hafta.»</p>

  <p class="calibre3">«O zaman ayın yirmisinde başlayabilirsiniz.»</p>

  <p class="calibre3">Johnny gözlerini kırpıştırıp, «İşe alındım mı yani?» diye sordu.</p>

  <p class="calibre3">«Eğer istiyorsanız, alındınız. Konuk evinde kalırsınız. Böyle olunca bu yaz akrabalar da uzak durur hiç olmazsa... tabii Chuck’ın arkadaşları da. Artık ciddi olarak bu soruna eğilsin istiyorum. Size ayda altı yüz dolar veririm. Büyük para değil tabii, ama Chuck’ın göstereceği gelişmelere göre yüklü bir ikramiye alabilirsiniz. Epey yüklü.»</p>

  <p class="calibre3">Chatsworth gözlüklerini çıkarıp gözlerini ovuşturdu. «Oğlumu çok severim, Bay Smith. Onun iyiliğinden başka bir şey düşünmüyorum. Bize yardımcı olursanız çok seviniriz.»</p>

  <p class="calibre3">«Elimden geleni yaparım.»</p>

  <p class="calibre3">Chatsworth gözlüklerini takıp Johnny’nin özgeçmişini incelemeye başladı. «Uzun süredir öğretmenlik yapmamışsınız. Hoşlanmıyor muydunuz?»</p>

  <p class="calibre3"><span class="bold">Tamam, yine başladık,</span> diye geçirdi içinden Johnny.</p>

  <p class="calibre3">«Hoşlanıyordum,» dedi. «Ama bir kaza geçirdim.»</p>

  <p class="calibre3">Chatsworth’un gözleri Johnny’nin boynundaki yara izlerinin üstünde gezindi. «Otomobil kazası mı?»</p>

  <p class="calibre3">«Evet.»</p>

  <p class="calibre3">«Büyük bir kaza mıydı?»</p>

  <p class="calibre3">«Evet.»</p>

  <p class="calibre3">Chatsworth, «Şimdi çok iyi görünüyorsunuz,» dedi. Özgeçmiş yazısını alıp bir çekmeceye soktu ve şaşılacak şey, soruşturma aşaması bitmişti. Böylece Johnny tam beş yıllık bir aradan sonra yeniden öğretmenliğe dönüyordu. Bir kişilik bir sınıfı olsa bile.</p>

  <p class="calibre2">***</p>

  <p class="calibre3">«Do... dolaylı olarak ona ölümünü ha... hazırlamış olan ben... son anında yanıbaşında durup... elini tutarken... beni bağışlayan gülümsemesini gördüm. Zorlu bir andı. Hiçbir zaman onaramayacağım bir hata yaptığımı a... anladım.»</p>

  <p class="calibre3">Chuck çat diye kitabı kapattı. «Bitti işte. Haydi, kim havuza ilk önce atlayacak.»</p>

  <p class="calibre3">«Bir dakika, Chuck.»</p>

  <p class="calibre3">«Ahhhhhhhh...» Chuck çöker gibi oturdu yeniden. Yüzünde, işte yine soru kısmına geldik diyen bir ifade vardı. Yüzünde her zaman görünen neşeli maskenin altında Johnny bazen bambaşka bir Chuck olduğunu farkediyordu: Asık suratlı, endişeli ve korkan. Hem de çok korkan. Çünkü okuyanların kurduğu bir dünyada yaşıyordu. Chuck işin farkındaydı. Ve okullar açıldığı zaman başına geleceklerden çok korkuyordu.</p>

  <p class="calibre3">«Yalnızca birkaç soru, Chuck.»</p>

  <p class="calibre3">«Neden boşuna uğraşıyorsun? Nasıl olsa yanıtlayamayacağım.»</p>

  <p class="calibre3">«Yoo, yoo. Bu kez tümünü yanıtlayacaksın.»</p>

  <p class="calibre3">«Okuduğum şeyi hiç aklımda tutamıyorum, bunu çoktan anlamış olman gerekir.» Chuck’ın yüzü asık ve mutsuzdu. «Aslında neden hâlâ uğraşıyorsun, bilmiyorum, tabii eğer para için değilse.»</p>

  <p class="calibre3">«Soruları yanıtlayabilirsin, çünkü kitapla ilgili değil.»</p>

  <p class="calibre3">Chuck başını kaldırdı. «Değil mi? O halde neden soruyorsun? Ben...»</p>

  <p class="calibre3">«Dediğimi yap, olmaz mı?»</p>

  <p class="calibre3">Johnny hızlanan kalp atışlarını farkedince korktuğunu anladı ve pek şaşırmadı. Bu, ne zamandır tasarladığı bir şeydi. Uygun bir ortam beklemişti. Galiba bugünden iyisini de bulamayacaktı. Bay Chatsworth başlarında dolanıp gencin bir kat daha heyecanlanmasına neden oluyordu. Chuck’ın her zaman gelip havuzda oynaşan arkadaşları yoktu. Böyle olduğunda geri zekâlı bir çocuk gibi sesli okurken çok utanıyordu. Ve tümünden önemlisi, Chuck’ın dünyada herkesten çok hoşnut etmeye çalıştığı kimse, babası, yanlarında yoktu. Stuart Chatsworth Boston’da bir toplantıya gitmişti.</p>

  <p class="calibre3">EdWard Stanney’in <span class="bold">Öğrenme Güçlüklerine Toplu Bakış</span> kitabından:</p>

  <p class="calibre3">Rupert J., sinemanın üçüncü sırasında tek başına oturuyordu. Sahneye kendisinden sonra en yakın oturan izleyici altı sıra gerisindeydi. Yerdeki mazgalın içinde çıkan yangını görebilecek tek kişi oydu. Rupert J. ayağa kalkıp haykırdı. «Y-Y-Y-Y-» Arkasında bulunanlar onun oturup gürültü yapmaması için bağırdılar.</p>

  <p class="calibre3">«Bu durumda kendini nasıl hissettin, Rupert?» diye sordum Rupert’e.</p>

  <p class="calibre3">«Bin yıl yaşasam neler hissettiğimi anlatamam,» diye yanıtladı. «Korkmuştum, ama korkumdan önemlisi, duyduğum düş kırıklığıydı. Kendimi yetersiz hissettim, insan olmaya lâyık değilmişim gibi. Kekeme olduğum için zaten hep böyle hissederdim, ama şimdi bir de güçsüzlük duygusu çıkmıştı.»</p>

  <p class="calibre3">«Başka bir şey duydun mu?»</p>

  <p class="calibre3">«Evet, kıskançlık duydum, çünkü başka birisi yangını görüp benden önce...»</p>

  <p class="calibre3">«Haber verip, olayın onurunu kazanacaktı, değil mi?»</p>

  <p class="calibre3">«Evet, doğru. Yangını ben görmüştüm, yalnızca ben. Ama bozuk bir plak gibi ağzımdan çıkan tek şey Y-Y-Y-Y-Y olmuştu. İnsan olmaya lâyık değil, derken çok iyi tanımladım durumumu.»</p>

  <p class="calibre3">«Peki, sonunda bu engeli nasıl aştınız?»</p>

  <p class="calibre3">«Bir gün önce annemin doğum günüydü. Çiçekçiden yarım düzine kadar gül almıştım. İşte tam o sırada arkadan herkes bana çök, çök diye bağırırken aklıma bir şey geldi. Ağzımı açıp, bütün gücümle ‘GÜLLER’ diye bağıracaktım. Bu sözcüğü hazırlamıştım.»</p>

  <p class="calibre3">«Sonra ne yaptınız?»</p>

  <p class="calibre3">«Ağzımı açıp bütün gücümle ‘YANGIN!’ diye bağırdım.»</p>

  <p class="calibre3">Johnny bu yazıyı okuyalı sekiz yıl geçmiş ama bir türlü unutamamıştı. Rupert J.’nin öyküsünde Johnny’e göre en önemli sözcük, güçsüzlük duygusu’ydu. Dünyadaki en önemli işin cinsel birleşme olduğunu düşünen bir erkek çok büyük bir olasılıkla yatakta başarısız olurdu. Eğer dünyadaki en önemli işi okuma olarak görürsen, yine...</p>

  <p class="calibre3">Johnny, «Senin göbek adın nedir, Chuck?» diye sordu kayıtsızca.</p>

  <p class="calibre3">«Murphy,» dedi Chuck ve hafifçe güldü. «Ne kötü değil mi? Annemin kızlık adıymış. Eğer bunu arkadaşlarıma söyleyecek olursan, sıska gövdende ağır hasarlar bırakabilirim.»</p>

  <p class="calibre3">Johnny, «Hiç merak etme.» dedi. «Doğum günün ne zaman?»</p>

  <p class="calibre3">«8 Eylül»</p>

  <p class="calibre3">Johnny giderek artan bir hızla sorularını yağdırıyordu. Chuck’a düşünme fırsatı vermeden; zaten düşünme gerektirecek sorular değildi bunlar.</p>

  <p class="calibre3">«Kız arkadaşının adı ne?»</p>

  <p class="calibre3">«Beth. Beth’i sen de tanıyorsun, Johnny...»</p>

  <p class="calibre3">«Onun göbek adı nedir?»</p>

  <p class="calibre3">Chuck sırıttı. «Alma. Korkunç bir ad değil mi?»</p>

  <p class="calibre3">«Büyükbabanın adı ne?»</p>

  <p class="calibre3">«Richard»</p>

  <p class="calibre3">«Bu yıl Amerika liglerinde en iyi takım hangisi sence?»</p>

  <p class="calibre3">«Yankee’ler.»</p>

  <p class="calibre3">«Kim başkan olsun istiyorsun.»</p>

  <p class="calibre3">«Jerry Brown olsun isterim.»</p>

  <p class="calibre3">«Otomobilini değiştirecek misin?»</p>

  <p class="calibre3">«Bu yıl düşünmüyorum. Belki gelecek yıla.»</p>

  <p class="calibre3">«Annenin fikri mi?»</p>

  <p class="calibre3">«Üstüne bastın.»</p>

  <p class="calibre3">«Kızıl Atmaca gözetçileri nasıl atlatıp Danny Juniper’i öldürdü?»</p>

  <p class="calibre3">«Sherburne hapisanenin bodrumuna giden gizli kapıya yeterince önem vermemişti,» dedi Chuck hemen, hiç düşünmeden. Johnny bunu işitince bir şişe susuz viski içmiş gibi zafer sarhoşu oldu. Başarmıştı. Chuck’ı güller hakkında konuşturup, gür bir <span class="bold">yangın</span> çığlığı atmasını sağlamıştı.</p>

  <p class="calibre3">Chuck büyük bir şaşkınlık içinde ona bakıyordu.</p>

  <p class="calibre3">«Kızıl Atmaca bodruma gizlendi. Sonra bodrum kapısını bir tekmede açıp içeri girdi ve Danny Juniper’i vurdu. Tom Kenyon’u da vurdu.»</p>

  <p class="calibre3">«Doğru, Chuck.»</p>

  <p class="calibre3">«Anımsadım,» diye giderek büyüyen bir gülümsemeyle Johnny’e baktı. «Bir numara yapıp anımsamamı sağladın.»</p>

  <p class="calibre3">«Yalnızca elinden tutup bugüne dek karşısında duran engelin yanından geçirdim,» dedi Johnny. «Ama bu engel hâlâ olduğu yerde duruyor. Kendi kendini kandırma hiç, Chuck. Şimdi söyle bakalım, Sherburne’ün tutkun olduğu kızın adı neydi?»</p>

  <p class="calibre3">«Adı...» Gözleri bulutlanır gibi oldu ve üzgün üzgün başını sallamaya başladı. «Anımsamıyorum.» Birden öfkeyle elini dizine vurdu. «Hiçbir şey anımsamıyorum. Ulan, ne ahmağım be!»</p>

  <p class="calibre3">«Annenle baban nasıl tanışmışlar, hiç anlattılar mı sana?»</p>

  <p class="calibre3">Chuck başını kaldırıp biraz gülümser gibi oldu. Bacağında vurduğu yer kızarmıştı. «Tabii. Annem Charleston’da Avis oto kiralama şirketinde çalışıyormuş. Babama lastiği patlak bir otomobil kiralamış.» Chuck bir kahkaha attı.</p>

  <p class="calibre3">«Peki, Sherburne’ün tutulduğu kızın adı neydi?»</p>

  <p class="calibre3">«Jenny Langhorne. Başının belası. Aslında Gresham’ın kızıydı. Kızıl saçlı. Beth gibi. Kız...» Birden kesip Johnny’e baktı, sanki gömleğinin cebinden bir tavşan çıkarmış gibi. «Yine yaptın!»</p>

  <p class="calibre3">«Hayır. Sen yaptın. Benimki yalnızca seni başka yöne çekmek oldu. Neden Jenny Langhorne için Sherburne’ün baş belası dedin?»</p>

  <p class="calibre3">«Çünkü Gresham o kentin en önemli...»</p>

  <p class="calibre3">«Kentin adı ne?»</p>

  <p class="calibre3">Chuck ağzını açtı, ama bir şey çıkmadı. Birden gözlerini Johnny’den ayırıp havuza doğru bakmaya başladı. Sonra gülerek yeniden Johnny’e baktı. «Amity. Şu <span class="bold">Jaws</span> romanındaki gibi.»</p>

  <p class="calibre3">«Çok iyi! Nasıl aklına getirdin?»</p>

  <p class="calibre3">Chuck güldü. «Aslında çok saçma gibi geliyor, ama birden bu yıl yüzme takımına girsem mi diye geçirdim, içimden, o anda geldi işte aklıma. Ne numara ama. Ne büyük bir numara bu.»</p>

  <p class="calibre3">«Pekâlâ. Bu günlük bu kadar yeter sanırım.» Johnny terlemiş, kendini yorgun ama çok iyi hissediyordu. «Büyük bir aşama yaptın. Chuck, belki farkında değilsin. Haydi, şimdi yüzelim. Havuza son giren...»</p>

  <p class="calibre3">«Johnny?»</p>

  <p class="calibre3">«Ne?»</p>

  <p class="calibre3">«Hep böyle yapabilecek miyim?»</p>

  <p class="calibre3">Johnny, «Eğer huy haline getirebilirsen, evet,» dedi. «Engelin ortasına saldırmak yerine yanından dolaştıkça, onu giderek ufaltacaksın. Sanıyorum okumanda da kısa zamanda büyük bir gelişme olur. Sana sakladığım birkaç küçük numaram daha var.» Sonra sustu. Az önce başardığı iş, sihirbazların yaptığından farklı değildi.</p>

  <p class="calibre3">Chuck, «Sağol,» dedi. Yüzündeki acıklı ifade gitmiş, yerini su katılmamış bir minnet duygusu almıştı. «Eğer beni bu dertten kurtarırsan, sana... ne bileyim, istersen eğilip ayağını bile öperim. Bazen öyle korkuyorum ki, sanki babamı utandırıyormuşum...»</p>

  <p class="calibre3">«Chuck, bilmiyor musun, bu da sorununun bir parçası oluyor?..»</p>

  <p class="calibre3">«Öyle mi?»</p>

  <p class="calibre3">«Tabii, ya. Kendini çok fazla zorluyorsun. Çok yükleniyorsun. Her şeyi aşırı yapıyorsun. Hem bu yalnızca ruhsal bir engel olmayabilir, tamam mı? Bazılarına göre bu okuma zorlukları, Jackson Hastalığı filan doğum sırasında ya da doğuştan olan bir kusur, bir ö...» Johnny birden ağzını kapattı.</p>

  <p class="calibre3">«Bir ne? diye sordu Chuck.</p>

  <p class="calibre3">Johnny, «Bir ölü bölge,» dedi ağır ağır. «Her neyse. Verilen adlar önemli değil, önemli olan sonuçlar. Bu başka yöne çekme numarası, aslında numara falan değil. Yalnızca beyninin dinlenmiş bir bölümünü, kusurlu bölüm yerine devreye sokmak oluyor. Senin için bu, her engel karşısına çıkışta, beyninin sözlü düşünme bölümüne geçiş demek. Yaptığın iş, beyninde düşüncenin çıktığı yeri değiştirmekten başka bir şey değil. Yer değiştirmesini öğreniyorsun.»</p>

  <p class="calibre3">«Ama, ben bunu yapabilir miyim? Ne derşin, başarır mıyım?»</p>

  <p class="calibre3">Johnny, «Yapacağını biliyorum,» dedi.</p>

  <p class="calibre3">«Peki. O halde yapacağım.» Chuck yaylanarak havuza atladı, sonra uzun saçlarından suları püskürterek başını sudan çıkardı. «Haydi, sen de gelsene. Su çok güzel!»</p>

  <p class="calibre3">Johnny, «Geliyorum,» dedi, ama o anda havuzun başında durup Chuck’ın güçlü kulaçlarla yüzerken başarısının tadını çıkardığını görmek ona büyük bir zevk vermişti. Eileen Magown’un mutfağında perdelerin alev aldığını bilmesi, Frank Dodd’un adını ortaya çıkarması hiç de böyle tatlı bir duygu vermemişti Johnny’e. Eğer gerçekten Tanrı ona bir yetenek vermişse, bu öğretme yeteneğiydi, üstüne düşmeyen şeyleri bilmek değil. Johnny işte böyle bir iş için yaratılmıştı ve 1970’te Cleaves Mills’e öğretmenlik yaparken de bunun farkındaydı. Dahası, öğrenciler de bunu biliyorlardı ve karşılık veriyorlardı. Tıpkı şu anda Chuck, «Orada heykel gibi duracak mısın?» diye sordu.</p>

  <p class="calibre3">Johnny havuza atladı.</p>

  <div class="mbppagebreak" id="calibre_pb_19"></div>
</body>
</html>
