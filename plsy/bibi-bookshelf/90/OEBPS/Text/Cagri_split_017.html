<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos469325" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">15</span></span></h2>

  <p class="calibre3">Daha sonraları üzerinde düşündükçe, Johnny o gün Sarah’yla yatağa girmelerini, Inside VieW’dan gelen o adama, Richard Dees’e bağladı. Sonunda biraz yumuşayıp Sarah’ya telefon ederek çağırmasının nedeni, biraz da sevdiği bir ihsanla oturup konuşmak ve ağzındaki çirkin tattan kurtulmak içindi. Ya da böyle olduğuna inandırdı kendini.</p>

  <p class="calibre3">Kennebunk’a telefon açtığında karşısına Sarah’nıri arkadaşı çıkmış, onun gelmesi için geçen kısa sürede Johnny’nin içinden telefonu kapatıp bu işe bir sünger çekmek gelmişti (ama öyle ciddi biçimde değildi). Sonra Sarah’nın sesini duydu.</p>

  <p class="calibre3">«Johnny? Sen misin?»</p>

  <p class="calibre3">«Ta kendisi.»</p>

  <p class="calibre3">«Nasılsın?»</p>

  <p class="calibre3">«İyi. Ya sen?»</p>

  <p class="calibre3">«İyiyim,» dedi Sarah. «Aradığına sevindim. Aslında... pek emin değildim.»</p>

  <p class="calibre3">«Hâlâ o pis kokaini çekiyor musun?»</p>

  <p class="calibre3">«Hayır, artık eroin kullanıyorum.»</p>

  <p class="calibre3">«Oğlun da yanında mı?»</p>

  <p class="calibre3">«Tabii, onsuz bir yere gitmem.»</p>

  <p class="calibre3">«O zaman, hazır buralardayken neden bir gün bize gelmiyorsunuz?»</p>

  <p class="calibre3">«Bunu gerçekten isterim,» dedi Sarah içtenlikle.</p>

  <p class="calibre3">«Babam Westbrook’ta çalışıyor, o yüzden yemekler ve bulaşıklar bana ait. Akşam saat dört buçukta gelir, yemeğe de beş buçuk dolaylarında otururuz. Akşam yemeğine kalmanızı isterim, ama seni uyarayım, yaptığım en iyi yemekler Fransız-Amerikan karışımı spagetti üzerine kurulmuştur.»</p>

  <p class="calibre3">Sarah kıkırdadı. «Çağrın kabul edildi. Hangi gün gelmemizi istersin?»</p>

  <p class="calibre3">«Yarın ya da öbür güne ne dersin, Sarah?»</p>

  <p class="calibre3">Sarah, «Yarın iyi,» dedi kısa bir duraklamadan sonra. «Görüşmek üzere.»</p>

  <p class="calibre3">«Hoşçakal, Sarah.»</p>

  <p class="calibre3">Aklı düşüncelerle doluydu telefonu kapatırken. Kendini hem suçlu hissediyordu, hem de çok heyecanlıydı.</p>

  <p class="calibre3">Bilmesi gereken şeyi biliyor ne de olsa... Babamın kaçta evde olacağını biliyor... bilmesi gereken başka bir şey de yok zaten.</p>

  <p class="calibre3">Sonra aklından geçen bir soruyu yanıtladı. <span class="bold">Ya tam öğlen zamanı gelirse ne yaparsın?</span></p>

  <p class="calibre3"><span class="bold">Hiçbir şey,</span> diye yanıtladı ama pek inanmıyordu buna. Sarah’yı düşünürken, dudaklarını, çekik yeşil gözlerini anımsarken bile başı dönüyor, gücü kesiliyor ve biraz da umutsuzluğa kapılıyordu.</p>

  <p class="calibre3">Mutfağa girip akşam yemeğini hazırlamaya başladı. Baba oğul birlikte hiç de kötü bir yaşam sürmüyorlardı, ama beraberlikleri ocak ayı başında sona erecekti. Don Pelsen’in postayla gönderdiği altı aylık sözleşmeyi imzalamıştı ve Cleaves Mills Lisesinde öğretmenliğe yeniden başlayacaktı. Babası tek başına ne yapardı o zaman? Ne yapacak, yaşamına devam edecekti tabii. İnsanlar her duruma alışmakta ustaydılar. Ama sık sık Herb’i ziyaret etmeye gelirdi, belki her haftasonu.</p>

  <p class="calibre3">Rostoyu fırına koyduktan sonra oturup düşünmeye başladı. Bebek geldi aklına. Eğer Sarah erken gelirse, ne de olsa bebek vardı yanlarında.</p>

  <p class="calibre3">Ertesi gün Sarah saat on ikiyi çeyrek geçe geldi. Küçük kırmızı otomobilden çıkarken uzun boyu, koyu sarı saçlarıyla her zamanki gibi güzeldi.</p>

  <p class="calibre3">«Selam, Johnny!» diye seslendi el sallayarak.</p>

  <p class="calibre3">«Sarah!» Johnny verandadan inip yanına geldi ve Sarah’nın uzanan yanağını öptü.</p>

  <p class="calibre3">«Bir dakika, şu imparatoru da çıkarayım arabadan,» dedi Sarah ve otomobilin arka kapısını açtı.</p>

  <p class="calibre3">«Yardım ister misin?»</p>

  <p class="calibre3">«Yoo, gerek yok. Haydi bakalım Denny.» Sarah bebeğin güvenlik kemerini çözüp otomobilden çıkardı. Denny bahçeye vahşi bir ilgiyle göz gezdirdi, sonra gözleri Johnny’e takılıp orada kaldı. Gülümsedi.</p>

  <p class="calibre3">«Vig!» dedi Denny ve iki elini de sallamaya başladı.</p>

  <p class="calibre3">Sarah, «Galiba sana gelmek istiyor,» dedi. «Olmadık şey. Denny de babası gibi biraz uzak duran tiplerdendir. Kucağına almak ister misin?»</p>

  <p class="calibre3">Johnny, «Tabii,» dedi biraz kuşkulu.</p>

  <p class="calibre3">Sarah güldü. «Korkma, kırılacak değil. Düşürmezsin,» diyerek Denny’i, Johnny’nin ellerine bıraktı. «Zaten düşürsen de top gibi sıçrayıp yine kucağına çıkar. Hiç böyle tombul bebek gördün mü?»</p>

  <p class="calibre3">Denny, «Vun bunk!» diye sesler çıkararak Johnny’nin boynuna kolunu doladı ve oradan annesine güvenli bakışlar attı.</p>

  <p class="calibre3">Sarah, «Gerçekten şaştım bu işe,» dedi. «Bu güne dek kimseye böyle sokulmamıştı... Johnny? <span class="bold">Johnny?»</span></p>

  <p class="calibre3">Bebek kolunu boynuna dolar dolamaz Johnny’nin içinden bir sürü karmaşık duygu geçti. Ilık bir su gibi. Ama karanlık, rahatsız edici değildi. Bebeğin aklında geleceğe dönük hiçbir düşünce yoktu. Dert yoktu. Geçmişin mutsuzluğu da yoktu. Sözcükler de olmadan, yalnızca görüntüler ve duygular vardı: Sıcaklık, altının kuru oluşu, annesi ve kendisini kucağına alan adam, yani Johnny.</p>

  <p class="calibre3">«Johnny?» Sarah bir şeyler sezmeye çalışarak ona bakıyordu.</p>

  <p class="calibre3">«Bir şey mi oldu?»</p>

  <p class="calibre3">Denny’i soruyor bana, diye geçirdi içinden Johnny. Denny’nin bir şeyi var mı? Kötü bir şey görüyor musun? Herhangi bir sorunu var mı?»</p>

  <p class="calibre3">«Her şey yolunda,» dedi Johnny. «İstersen içeri girebiliriz, ama ben bu saatlerde genellikle verandada otururum. Zaten çok sürmez, içeri girip soba başında kıvrılmak zorunda kalırız.»</p>

  <p class="calibre3">«Bence de veranda iyi olur. Denny’e bakacak olursan, bahçeyi gezmek yanlısı. Ne büyük bahçe, diyor, değil mi, bebek?» Çocuğun saçlarını okşadı, Denny güldü.</p>

  <p class="calibre3">«Bir şey olmaz ya?»</p>

  <p class="calibre3">«Yok canım, yeter ki şu molozları yemeye kalkmasın.»</p>

  <p class="calibre3">Johnny değer biçilmez bir Ming vazoymuş gibi büyük bir özenle Denny’i yere bıraktı. «Soba için biraz odun kesmiştim de.»</p>

  <p class="calibre3">«Nasılsın? Bedensel bakımdan yani?»</p>

  <p class="calibre3">Johnny birkaç gün önce Richard Dees’i nasıl silkelediğini anımsayarak, «Galiba,» dedi. «Umulan gelişmeleri gösteriyorum.»</p>

  <p class="calibre3">«Buna sevindim. Son gördüğüm zaman pek iyi değildin.»</p>

  <p class="calibre3">Johnny başıyla onayladı. «Ameliyatlar vardı o zaman.»</p>

  <p class="calibre3">«Johnny?»</p>

  <p class="calibre3">Johnny, Sarah’nın yüzüne bakarken yine suçluluk, umutlanma ve heyecanla karışık bir duyguya kapıldı. Sarah ise içten ve dürüst gözlerle bakıyordu.</p>

  <p class="calibre3">«Evet?»</p>

  <p class="calibre3">«Anımsıyor musun... şu benim alyansımı?»</p>

  <p class="calibre3">Johnny başını salladı.</p>

  <p class="calibre3">«Oradaydı. Söylediğin yerde. Ama attım onu.»</p>

  <p class="calibre3">«Öyle mi?» Johnny pek şaşırmamıştı. Bazen yitik şeylerin bulunmaması daha iyi oluyordu.</p>

  <p class="calibre3">«Yüzüğü attım ve Walt’a hiçbir şey söylemedim.» Sarah başını iki yana salladı. «Neden öyle yaptığımı da bilmiyorum. Hep içimi kurcalıyor.»</p>

  <p class="calibre3">«Takma kafana, Sarah.»</p>

  <p class="calibre3">İkisi de merdivende duruyorlardı, yüz yüze. Sarah’nın yanakları kızarır gibi olmuştu, ama gözlerini Johnny’nin gözlerinden ayırmadı.</p>

  <p class="calibre3">«Bitirmek istediğim bir şey var,» dedi. «Bir türlü bitirmek fırsatını bulamadığımız bir şey.»</p>

  <p class="calibre3">Johnny, «Sarah...» diye başladıysa da sonunu getiremedi. Ne diyeceğini bilmiyordu. Aşağıda Denny beş altı adım attıktan sonra poposunun üstüne çakıldı.</p>

  <p class="calibre3">«Evet,» diye devam etti Sarah. «Yanlış mı doğru mu bilemiyorum. Walt’ı seviyorum. İyi bir insan, onu sevmek zor değil. Bildiğim bir şey varsa, o da iyi insanla kötüsünü ayırabildiğimdir. Dan, hani şu üniversitedeyken çıktığım çocuk, kötü bir insandı. İyi insan nasıl olur, onu da bana sen öğrettin, Johnny. Sen olmasaydın, Walt’ı hiçbir zaman değerlendiremezdim.»</p>

  <p class="calibre3">«Sarah, böyle konuşman...»</p>

  <p class="calibre3"><span class="bold">«Gerekir,»</span> diye karşı çıktı Sarah. Sesini alçaltmış ve yoğunlaştırmıştı. «Çünkü insan böyle şeyleri yaşamı boyunca ancak bir kez söyleyebilir. İstediğin şeyi söyleyebilsen de, söyleyemesen de ilk ve son kez ağzından çıkmış olur, çünkü bir daha denemeye bile cesaret edemezsin. Bilmem anlatabildim mi?»</p>

  <p class="calibre3">«Evet, sanırım anlıyorum.»</p>

  <p class="calibre3">«Seni seviyorum, Johnny,» dedi Sarah. «Her zaman da sevdim. Kendi kendime bizi Tanrı böyle ayırdı, deyip durdum. Bilmiyorum. Bozuk bir sosisli sandviç Tanrının oyunu mu? Ya da gece yarısı iki çocuğun arka yollarda yarış yapması? Tüm istediğim... bizden koparılan şeyi geri almak.» Sesi titredi ve gözlerini yere çevirdi. «Ve bunu tüm kalbimle istiyorum, Johnny. Ya sen?»</p>

  <p class="calibre3">«Evet,» dedi Johnny. Kollarını Sarah’nın omuzlarına koydu ama Sarah başıyla istemediğini işaret edip geri çekilince şaşırdı.</p>

  <p class="calibre3">«Yok,» dedi Sarah. «Denny’nin önünde olmaz. Belki saçma gelecek ama o zaman çok uluorta yapmış oluruz. Her şeyiyle eksiksiz olsun istiyorum, Johnny.» Sarah’nın yüzü yeniden kızardı ve heyecanı arttı. «Bana sarılıp öpmeni istiyorum,» dedi. Sesi yine titredi, neredeyse çatlayacaktı. «Yanlış bir iş yaptığımı biliyorum, ama elimde değil. Yanlış olmasına yanlış ama bir bakıma da doğru. Hakkımız bu bizim.»</p>

  <p class="calibre3">Johnny elini uzatıp Sarah’nın yanağından kayan gözyaşını parmağıyla sildi.</p>

  <p class="calibre3">«Ve yalnızca bir kez için, değil mi?»</p>

  <p class="calibre3">Sarah sessizce onayladı. «Bu bir kezle her şeyin hesabını görmüş oluruz. Terslikler çıkmasaydı, olabilecek her şeyin.» Başını kaldırıp baktı, yaşaran gözlerinin yeşili her zamankinden daha parlaktı. «Ama bir kezle her şeyin hesabını görebilir miyiz, Johnny?»</p>

  <p class="calibre3">«Hayır,» dedi Johnny gülümseyerek. «Ama denemek elimizde, Sarah.»</p>

  <p class="calibre3">Sarah sevecen gözlerle odun kırma kütüğüne tırmanan Denny’e baktı. «Birazdan uyur,» dedi.</p>

  <p class="calibre2">***</p>

  <p class="calibre3">Verandada oturup Denny’nin kendi kendine oynamasını izlediler. İkisinin de acelesi yoktu ama aralarında giderek artan bir elektrik vardı.</p>

  <p class="calibre3">Bir süre havadan sudan konuştular, aceleye gerek yoktu. Johnny ilk kez zamanın düşmanlığını görmüyordu. Birlikte çalıştıkları ortak arkadaşlarından ve kimin kimle evlendiğini konuştular.</p>

  <p class="calibre3">Sarah başıyla Denny’i göstererek, «Şuna bak,» dedi.</p>

  <p class="calibre3">Denny, Vera’nın diktiği çiçeklerin önünde oturmuş, parmağı ağzında uykulu uykulu bakınıyordu. Sarah otomobilden onun yatak arabasını çıkardı ve bebeği uyuttu.</p>

  <p class="calibre3">«İşte oldu,» dedi ve Johnny’nin yanına sokulup kollarını boynuna doladı. «Beni öpmeni istiyorum,» dedi telaşsızca. «Beni bir daha öpmen için tam beş yıl bekledim, Johnny.»</p>

  <p class="calibre3">Johnny kollarını Sarah’nın beline doladı ve dudaklarını öptü.</p>

  <p class="calibre3">«Oh, Johnny,» dedi Sarah başını boynuna yaslayıp. «Seni çok seviyorum.»</p>

  <p class="calibre3">«Ben de seni, Sarah.»</p>

  <p class="calibre3">«Nereye gideceğiz?» diye sordu bir adım geri çekilerek. Gözleri yakut gibi koyulaşmıştı. «Nereye?»</p>

  <p class="calibre2">***</p>

  <p class="calibre3">Johnny rengi atmış eski ordu battaniyesini samanların üzerine yaydı. Tatlı bir koku vardı. Tepelerinde samanlık kuşlarının kanat çırpışları ve cıvıltıları duyuldu. Sarah küçük tozlu pencereyi parmağıyla silip Denny’i görmek için dışarı baktı.</p>

  <p class="calibre3">Johnny, «Rahatı yerinde mi?» diye sordu.</p>

  <p class="calibre3">«Evet. İyi ki buraya geldik, Johnny. Evde olsaydı...» Sonunu getiremedi.</p>

  <p class="calibre3">«O zaman babamı da mı işe karıştırmış olurduk?»</p>

  <p class="calibre3">«Evet. Oysa bu yalnız ikimizin arasında.»</p>

  <p class="calibre3">«İkimizin işi.»</p>

  <p class="calibre3">«Yalnız ikimizin,» dedi Sarah. Karnının üstüne uzanarak yüzünü yana çevirdi. Bacaklarını dizden büküp ayaklarıyla iterek ayakkabılarını çıkardı. «Fermuarımı aç, Johnny.»</p>

  <p class="calibre3">Johnny yanına diz çöküp fermuarı aşağı çekti. Külotunun beyazlığı yanında Sarah’nın sırtı sütlü kahverengindeydi. Johnny eğilip omuzlarının arasını öptü, Sarah titredi.</p>

  <p class="calibre3">«Sarah,» diye mırıldandı Johnny.</p>

  <p class="calibre3">«Efendim?»</p>

  <p class="calibre3">«Sana bir şey söylemeliyim.»</p>

  <p class="calibre3">«Ne o?»</p>

  <p class="calibre3">«Ameliyatlar sırasında doktor bir yanlışlık yapıp beni hadım etmiş.»</p>

  <p class="calibre3">Sarah, Johnny’nin omzuna bir yumruk attı. «Hiç değişmezsin, Johnny,» dedi. «Bir de Topsham Fuarında boynunu kıran bir arkadaşın vardı, değil mi?</p>

  <p class="calibre3">«Vardı, ya.»</p>

  <p class="calibre3">Johnny, Sarah’nın elini hissetti.</p>

  <p class="calibre3">«Görünüşe bakılırsa fazla bir hasar yapmamışlar,» dedi Sarah. Gözlerini Johnny’nin gözlerine dikti. «Hem de hiç yapmamışlar. Bir yoklayalım mı?»</p>

  <p class="calibre3">Samanlığın tatlı kokusu içinde zaman su gibi aktı. Sert dokulu ordu battaniyesinin üzerinde Sarah’nın yumuşak teni ve yalın gerçekliği vardı. Johnny bir türlü aklından çıkaramadığı eski bir düşün içine dalmış gibi hissediyordu kendini.</p>

  <p class="calibre3">«Johnny, sevgilim...» Sarah’nın sesi heyecan içinde yükseliyordu.</p>

  <p class="calibre3">Tatlı saman kokusu. Sert dokulu battaniye. Eski, ahşap samanlığın, ekim rüzgârının okşadığı bir gemi gibi kendi kendine çıtırdaması, tavandaki yarıklardan içeri sızan hafif beyaz ışık...</p>

  <p class="calibre3">Sarah inledi. Daha sonra Johnny’nin adını bağırdı, birkaç kez arka arkaya, şarkı söyler gibi. Parmaklarını mahmuz gibi etine geçirdi.</p>

  <p class="calibre3">Sonra pencerenin kenarına oturup birlikte dışarıya, bahçeye baktılar. Sarah teninin üstüne giysisini geçirip, verandaya gitti ve Denny’nin battaniyesini düzeltti. Geri geldiğinde, «Daha en az bir yarım saat uyur,» dedi.</p>

  <p class="calibre3">Johnny, «Öyle mi?» dedi gülerek. «Ben de biraz kestireyim, diyorum.»</p>

  <p class="calibre3">Sarah çıplak ayağını Johnny’jıin karnı üstünde gezdirdi. «Öyle bir şey yapayım deme.»</p>

  <p class="calibre3">Bir kez daha, ağır ağır seviştiler.</p>

  <p class="calibre2">***</p>

  <p class="calibre3">«Sarah...»</p>

  <p class="calibre3">«Yok, Johnny. Söylemesen daha iyi. Zaman doldu, biliyorum.»</p>

  <p class="calibre3">«Çok güzel olduğunu söyleyecektim.»</p>

  <p class="calibre3">«Öyle miyim?»</p>

  <p class="calibre3">«Öylesin,» dedi Johnny yavaşça. «Tatlı Sarah.»</p>

  <p class="calibre3">«Her şeyin hesabını gördük mü dersin?» diye sordu Sarah.</p>

  <p class="calibre3">Johnny gülümsedi. «Elimizden geleni yaptık.»</p>

  <p class="calibre3">Herb eve döndüğü zaman Sarah’yı görünce şaşırmadı. Candan davranıp bebeği sevdi. Neden daha önce Denny’i getirmedi diye Sarah’ya çattı.</p>

  <p class="calibre3">Yemekten sonra Herb çeyrek yüzyıl önce Johnny için yapmış olduğu tahta otomobil ve kamyonları sakladığı yerden çıkarıp oynaması için Denny’e verdi. O günlerin genç Herb’i. Sağlıklı, neşeli karısı o zamanlar akşamları bir şişe siyah bira bile içerdi. Herb’in saçlarında bir tek gri tel bile yoktu, gönlü oğlu için büyük umutlarla doluydu.</p>

  <p class="calibre3">Bir süre söyleştikten sonra saat sekiz buçuk olmuş. Sarah, Denny’nin huzursuz kıpırdamaları üzerine gitmek için kalkmıştı. «Artık gitsek iyi olur, dostlar. Bizi ağırladığınız için sağolun.» Parlayan yeşil gözleri bir an için Johnny’nin gözlerine takıldı.</p>

  <p class="calibre3">Herb, «Çok sevindik,» dedi ayağa kalkarak. «Değil mi, Johnny?»</p>

  <p class="calibre3">Tabii,» dedi Johnny. «Arabayı ben götüreyim otomobile, Sarah.»</p>

  <p class="calibre3">Johnny bebek arabasını otomobilin bagaj kısmına yerleştirdikten sonra Sarah’nın yanına geldi.</p>

  <p class="calibre3">«Elimizden geleni yaptık,» dedi Sarah ve gülümsemeye çalıştı. Ama gözlerinde artan ışıltılar yeniden ağlamak üzere olduğunu belli ediyordu.</p>

  <p class="calibre3">Johnny, «Hiç de fena olmadı,» dedi.</p>

  <p class="calibre3">«Yine görüşür müyüz?»</p>

  <p class="calibre3">«Bilmiyorum, Sarah. Görüşür müyüz?»</p>

  <p class="calibre3">«Evet, herhalde görüşmeyiz. Ama ne kolay olurdu, değil mi?»</p>

  <p class="calibre3">«Çok kolay olurdu, evet.»</p>

  <p class="calibre3">Sarah yanına sokulup yanağından öptü. Saçından gelen temiz güzel kokuyu Johnny içine çekti.</p>

  <p class="calibre3">«Kendine iyi bak,» diye fısıldadı Sarah. «Aklımda olacaksın.»</p>

  <p class="calibre3">«Esen kal, Sarah,» dedi Johnny ve parmağıyla burnuna dokundu.</p>

  <p class="calibre3">Sarah direksiyonun başına geçti ve küçük otomobil yola koyuldu. Kocası yükseldikçe yükselen, evli bir kadın gibi, diye düşündü Johnny. Gelecek yıl Sarah’nın bu küçük otomobili kullanacağını hiç sanmıyordu. Elleri cebinde son bir kez arkasından bakarken yüreğinde o güne dek açık olan bir şeyin kapandığını hissetti.</p>

  <p class="calibre3">Eve girdiğinde, babası oturma odasındaki büyük koltuğunda oturuyordu, televizyon kapalı, halının üstü sağa sola saçılmış oyuncaklarla doluydu.</p>

  <p class="calibre3">Herb, «Sarah’yı bir kez daha gördüğüme sevindim,» dedi. «İyi zaman geçirdiniz mi... baş başa?» Arada Herb duraksar gibi olmuştu.</p>

  <p class="calibre3">Johnny, «Evet,» dedi.</p>

  <p class="calibre3">«Yine gelecek mi?»</p>

  <p class="calibre3">«Hayır, sanmıyorum.»</p>

  <p class="calibre3">Baba oğul bir süre bakıştılar.</p>

  <p class="calibre3">Herb, «Belki böylesi daha iyi olur,» dedi sonunda.</p>

  <div class="mbppagebreak" id="calibre_pb_17"></div>
</body>
</html>
