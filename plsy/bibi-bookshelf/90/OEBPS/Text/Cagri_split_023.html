<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos708273" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">21</span></span></h2>

  <p class="calibre3">«Hayır,» dedi Trimbull polis şefi, Johnny’nin sorusuna karşılık olarak, «Hiçbir şeyle suçlanmıyorsun. Tutuklu değilsin. Sorularımızı yanıtlamak zorunda da değilsin. Ama yanıtlarsan seviniriz.»</p>

  <p class="calibre3">«Hem de çok seviniriz,» diye ekledi, takım giysili bir adam. Adı Edgar Lancte’ydi ve FBI Boston bürosundandı. Ona göre, Johnny çok hasta görünüyordu. Alnında giderek morlaşan mavimsi bir şiş vardı. Bayıldığı sırada bandoculardan birinin ayakkabısının üstüne ya da motosikletli fedailerden birinin postalının burnu üzerine düşmüş olmalıydı. Lanete daha da ilerisini düşünerek, bu postalın Johnny düşerken hareket halinde olabileceği sonucuna vardı.</p>

  <p class="calibre3">Johnny’nin yüzü sapsarı, elleri titriyor ve bir gözkapağı sinirli sinirli seğiriyordu. Tıpkı hasta bir katil görünüşü vardı. Her ne kadar üzerinden çıkan en öldürücü gereç küçük bir tırnak keseceğiyse de, Lanete bu görünüşe başka bir benzetme yapamamıştı.</p>

  <p class="calibre3">Johnny, «Size ne söyleyebilirim ki?» diye sordu. Uyandığında polis merkezinde kapısı açık bir hücrede yatıyordu. Korkunç bir baş ağrısı vardı ama şimdi yavaş yavaş geçiyor, içinde büyük bir boşluk yaratıyordu. Saat akşamın dokuzu olmuş, Stillson’un konuşması çoktan bitmiş olmalıydı. Bütün sosisli sandviçler de yenmişti tabii.</p>

  <p class="calibre3">Polis şefi Bass, «Tam olarak orada neler olduğunu söyleyebilirsin» dedi.</p>

  <p class="calibre3">«Çok sıcaktı. Sanırım fazla heyecanlandım ve bayıldım.»</p>

  <p class="calibre3">Lanete, «Sakat falan mısın?» diye sordu umursamadan.</p>

  <p class="calibre3">Johnny gözlerini dikip ona baktı. «Benimle oyun oynamayın, Bay Lanete. Kim olduğumu biliyorsanız, açık açık söyleyin.»</p>

  <p class="calibre3">Lanete, «Biliyorum,» dedi. «Belki de gerçekten bir medyumsun.»</p>

  <p class="calibre3">Johnny, «Bir FBI ajanının seninle oyun oynayıp oynamadığını anlamak için medyumluk gerekmez.» dedi.</p>

  <p class="calibre3">«Sen Maine’lisin, Johnny. Doğup büyüdüğün yer. Maine’lı birinin NeW Hamphire’de ne işi var.?»</p>

  <p class="calibre3">«Ders veriyorum.»</p>

  <p class="calibre3">«Chatsworth’un oğluna mı?»</p>

  <p class="calibre3">«İkinci oluyor bu: Eğer biliyorsanız neden soruyorsunuz? Tabii, benden kuşkulanmıyorsanız.»</p>

  <p class="calibre3">Lanete bir sigara yaktı. «Çok zengin bir aile.»</p>

  <p class="calibre3">«Evet, öyle.»</p>

  <p class="calibre3">Bass, «Sen de Stillson hayranı mısın, Johnny?» diye sordu. Johnny ilk tanışmasında kendisine birinci adıyla seslenilmesinden hiç hoşlanmazdı. Şimdi bu adamların ikisi de bunu yapıyorlardı. Sinirlenmişti.</p>

  <p class="calibre3">«Ya siz?»</p>

  <p class="calibre3">Bass ağzından tuhaf bir ses çıkardı. «Beş yıl önce gençler Trimbull’da bir açık hava rock konseri düzenlemek istediler. Önce istemedik, ama baktık çaresi yok, izin verdik. Eh, olsa olsa iki yüz kişi gelir, müzik dinleyip giderler, diye düşünmüştük. Ama tam bin altı yüz kişi toplanmıştı. Tümü de esrar içip viski şişelerini havaya dikiyorlardı. Ortalığı çöplüğe çevirince Belediye Meclisi bu işe çok bozuldu ve bir daha böyle şeylere izin verilmeyeceğini duyurdu. Çocuklar nasıl üzüldüler, bilemezsin. ‘N’olmuş, kimsenin canı yanmadı ya?’ diye ıslak gözlerle soruyorlardı. Kimsenin canı yanmasın da, her yeri çöplüğe çevirmek sanki hoşgörülür bir şeydi. İşte bu Stillson da böyle. Bir keresinde...»</p>

  <p class="calibre3">Lanete, «Stillson’a karşı bir kinin mi var, Johnny?» diye sordu. «Aranızda kişisel bir şey yok mu?» Haydi söyle de rahatla gibisinden babacan bir biçimde güldü.</p>

  <p class="calibre3">«Altı hafta öncesine dek onu tanımıyordum bile »</p>

  <p class="calibre3">«Evet, anlıyorum, ama bu benim sorumu karşılamıyor, değil mi?»</p>

  <p class="calibre3">Johnny bir süre sessiz durdu. Sonunda «Beni tedirgin ediyor,» dedi.</p>

  <p class="calibre3">«Bu da benim sorumu yanıtlamaz.»</p>

  <p class="calibre3">«Sanırım, yanıtlar.»</p>

  <p class="calibre3">Lanete, «Bizim istediğimiz anlamda yardımcı olmuyorsun,» dedi üzüntüyle.</p>

  <p class="calibre3">Johnny, Bass’a baktı. «Sizin kentinizde bayılan herkese FBI tedavisi mi uygulanır. Komiser Bass?»</p>

  <p class="calibre3">Bass duraksadı. «Eee... hayır. Tabii ki hayır.»</p>

  <p class="calibre3">Lanete, «Düşüp bayılmadan önce Stillson’la el sıkışıyordun,» dedi. «Yüzün allak bullak olmuştu, ama Stillson da korkudan yemyeşildi. Çok şanslı adamsın, Johnny. Şanslısın, çünkü Stillson’un fedaileri seni hoşafa çevirmediler. Ona bir numara çekiyorsun sanmışlardı.»</p>

  <p class="calibre3">Johnny şaşkın gözlerle Lancte’ye baktı. Bir an için gözleri</p>

  <p class="calibre3">Bass’la FBI ajanı arasına dolaştı. «Demek oradaydınız,» dedi. «Bass sizi telefonla çağırmadı. Oradaydınız. Toplantıda.»</p>

  <p class="calibre3">Lanete sigarasını ezerek söndürdü. «Evet, oradaydım.»</p>

  <p class="calibre3">Johnny, «FBI neden Stillson’la ilgileniyor?» diye heyecanla sordu.</p>

  <p class="calibre3">«Şimdi senin hakkında konuşalım, Johnny. Sen...»</p>

  <p class="calibre3">«Hayır, Stillson hakkında konuşalım. Fedaileri hakkında konuşalım. Testereyle kesilmiş bilardo istakası taşımaları yasalara ters düşmüyor mu?»</p>

  <p class="calibre3">Bass, «Düşmüyor,» dedi. Lanete ona uyarıcı bir bakış attı ama Bass bunu ya görmedi ya da görmezlikten geldi. «İstakalar, beyzbol sopaları, golf sopaları. Bunların taşınmasına karşı hiçbir yasa yok.»</p>

  <p class="calibre3">«Duyduğuma göre fedailerinden bazıları eski motosikletçilerdenmiş. Motosikletli çetelerden.»</p>

  <p class="calibre3">«Evet, bazıları NeW Jersey çetelerinden, bir bölümü NeW York...»</p>

  <p class="calibre3">Lanete, «Komiser Bass,» diye kesti. «Korkarım şimdi bunun sırası...»</p>

  <p class="calibre3">Bass, «Ona açıklamakta bir sakınca görmüyorum.» dedi. «Heriflerin tümü de serseri, it, keş. İçlerinde birkaçı 1972 yılında dağılan Şeytanlar Çetesinden. Stillson’un sağ kolu olan Sonny Elliman bu çetenin başkanıydı. En azından altı yedi kez tutuklanmış ama hiç mahkûm olmamış.»</p>

  <p class="calibre3">Lanete, «Yanılıyorsun, komiser,» dedi. «Bir kez trafik cezası yemiş, tam yirmi beş dolar ödemiş.»</p>

  <p class="calibre3">Johnny ayağa kalktı ve su sebiline gidip bir bardak su aldı. Lanete ilgiyle onu izliyordu.</p>

  <p class="calibre3">Lanete, «Demek öyle, birdenbire bayıldın?» dedi.</p>

  <p class="calibre3">Johnny, «Hayır,» dedi. «Elimdeki bazukayla onu vuracaktım ama tam ateş edecekken gövdemdeki biyonik <sup class="calibre9"><small class="calibre7"><span class="calibre8">A</span></small></sup>devreler tutukluk yaptı.»</p>

  <p class="calibre3">Lanete iç çekti.</p>

  <p class="calibre3">Bass, «Johnny, istediğin zaman gidebilirsin,» dedi.</p>

  <p class="calibre3">«Sağol.»</p>

  <p class="calibre3">«Ama ben de Bay Lanete gibi seni uyarayım. Senin yerinde olsam Stillson’un toplantılarından uzak dururdum. Tabii'eğer organların yerli yerinde yaşamak istiyorsan. Greg Stillson’un hoşlanmadığı insanlara tuhaf şeyler oluyor...»</p>

  <p class="calibre3">Johnny, «Öyle mi?» diye sorup suyunu içti.</p>

  <p class="calibre3">Lanete, «Bu konular yetkin dışında kalıyor, Komiser Bass,» dedi. Çelik gibi gözlerle sert sert Bass’a bakıyordu.</p>

  <p class="calibre3">Bass, «Peki, peki,» diyerek sindi.</p>

  <p class="calibre3">Lanete, «Stillson’un toplantılarında başka kazaların da olduğunu söylememde bir sakınca yok,» dedi. «RidgeWay’de hamile bir kadın öyle kötü dövüldü ki, ardından düşük yaptı. Kadın kendisine saldıranları tanıtlayamıyordu ama, ‘Stillson’un fedailerinden birisi olabilir,’ demişti. Bir ay önce bir toplantıda on dört yaşında bir çocuğun kafası çatladı. Çocuğun elinde plastik bir su tabancası vardı. O da saldırganı tanıtlayamadı. Ama su tabancasının varlığı, ortada aşırı bir güvenlik tepkisi olduğuna inandırmıştı bizi.»</p>

  <p class="calibre3"><span class="bold">Ne de güzel açıklamışlar,</span> diye düşündü Johnny.</p>

  <p class="calibre3">«Olayı gören kimse bulamadınız mı?»</p>

  <p class="calibre3">Lanete, «Kimse konuşmak istemedi,» dedi ve buruk buruk güldü. «Ne de olsa halkın seçtiği bir adam.»</p>

  <p class="calibre3">Johnny’nin aklına Stillson’u dinlemek için karısı ve çocuğuyla bekleyen adam geldi. <span class="bold">Kimin umurunda ki? Zaten yalnızca göstermelik.</span></p>

  <p class="calibre3">Lanete, «Bazen bulunduğum toplantılarda bayağı korkuyorum, Johnny,» dedi. «Adamda sanki manyetik bir çekim var. Eğer bir gün podyumdan beni eliyle gösterip kim olduğumu açıklasa, eminim oradaki halk beni en yakın elektrik direğinde ipe çeker.»</p>

  <p class="calibre3">Johnny o öğleden sonraki kalabalığı ve isterik coşkuyu düşündü. «Galiba haklısınız,» dedi.</p>

  <p class="calibre3">Lanete, «Eğer bana yardımcı olacak bir şey biliyorsan...» diyerek öne doğru uzandı. «Belki de ona dokunduğun zaman bir şeyler sezdin. Belki bu yüzden altüst oldun.»</p>

  <p class="calibre3">Johnny, «Belki öyle olmuştur,» dedi gülmeden.</p>

  <p class="calibre3">«Eee?»</p>

  <p class="calibre3">Bir an Johnny’nin içinden onlara her şeyi söylemek geldi. Ama sonra caydı. «Onu televizyonda görmüştüm. Bugün de yapacak belirli bir işim yoktu, gelip yakından göreyim dedim. Bahse girerim, bugün toplantıya kent dışından gelen yalnızca ben değilim.»</p>

  <p class="calibre3">Lanete, «Hepsi bu mu?» diye sordu.</p>

  <p class="calibre3">«Hepsi bu,» dedi Johnny ama biraz duraksadı. «Bir de... sanırım seçimi kazanacak.»</p>

  <p class="calibre3">Lanete, «Bizim hiç kuşkumuz yok bundan,» dedi. «Tabii o arada bir açığını bulup üstüne gidemezsek. Unutmadan söyleyim, Komiser Bass’la aynı görüşteyim, Johnny. Stillson’un toplantılarından uzak dur.»</p>

  <p class="calibre3">«Merak etmeyin.» Johnny elindeki kâğıt bardağı buruşturup çöp sepetine attı. «Sizlerle konuşmak zevkli oluyor, baylar, ama Durham’a uzun bir yolculuk yapacağım.»</p>

  <p class="calibre3">Lanete, «Maine’e hemen dönüyor musun, Johnny?» diye sordu.</p>

  <p class="calibre3">«Bilmem.» Bir süre kapı ağzında Lancte’ye ve Bass’a baktı. «Bu adam daha yüksek bir yer için adaylığını koyar mı dersiniz? Eğer temsilciler meclisindeki koltuğu kazanırsa?»</p>

  <p class="calibre3">Lanete, «Böyle adamlar gelir geçerler» dedi. Bir yandan gözleriyle Johnny’i didik didik inceliyordu. «Stillson gibi adamların kalıcı bir siyasal görüşleri yoktur. Kısa bir süre ayakta kalabilen düşünceler koalisyonu, o kadar. Bugünkü kalabalığı görmedin mi? Üniversite öğrencileriyle fabrika işçileri aynı adam için bağırıyorlardı. Bu siyaset değildir. Hula hup krizi gibi bir şey. Stillson olsa olsa 1978’e dek öğlen yemeklerini temsilciler meclisinde bedava yer, o kadar. Bana inan.»</p>

  <p class="calibre3">Ama Johnny’nin kuşkuları vardı.</p>

  <p class="calibre2">***</p>

  <p class="calibre3">Ertesi gün Johnny’nin alnı çürümüş, bir renk cürflbüşü olmuştu. Gözkapağı da şişmiş, yüzünde sanki yan yan bakan bir ifade belirmişti.</p>

  <p class="calibre3">Havuzda yirmi kulaç kadar yüzdükten sonra soluk soluğa kaldı ve çıkıp çimlerin üstüne uzandı. Kendini berbat hissediyordu. Gece karabasanlar içinde ancak dört saat uyuyabilmişti.</p>

  <p class="calibre3">«Selam, Johnny... nasılsın?</p>

  <p class="calibre3">Çekingen gülümsemesiyle Ngo’ydu. Üzerinde bahçıvan tulumu ve eldivenleri vardı. «Bakıyorum yine bir sürü ot ekiyorsun,» dedi Johnny.</p>

  <p class="calibre3">Ngo yüzünü ekşitti. «Bunları ben de beğenmiyorum ama Bay Chatsworth istiyor.»</p>

  <p class="calibre3">Johnny güldü. «Eee, toplantıyı nasıl buldun?»</p>

  <p class="calibre3">Ngo kibarca gülerek, «Çok öğretici,» dedi. «Hepimiz çok eğlendik.»</p>

  <p class="calibre3">«Çok iyi.»</p>

  <p class="calibre3">«Ya sen?»</p>

  <p class="calibre3">«Pek iyi değil,» dedi Johnny eliyle alnındaki çürüğü ovalayarak.</p>

  <p class="calibre3">Ngo, «Üstüne et bastır, iyi gelir,» dedi kibarca gülüşünü bozmadan.</p>

  <p class="calibre3">«Ne düşündün o adam hakkında, Ngo? Sınıf arkadaşların ne düşündü?»</p>

  <p class="calibre3">«Öğretmenlerimizin isteği üzerine, dönüş yolunda bu konuyu hiç konuşmadık. Bizden gördüklerimiz üzerine düşünmemizi istediler. Sanırım, gelecek salı yazılı bir kompozisyon ödevi verirler.»</p>

  <p class="calibre3">«Kompozisyonunda ne yazacaksın?»</p>

  <p class="calibre3">Ngo başını havaya dikip gökyüzüne baktı ve gülümsedi. Johnny onun hakkında neredeyse hiçbir şey bilmiyordu. Vietkong’dan mı kaçmıştı, Saygon’lu muydu, yoksa kırsal bölgelerden mi geliyordu? Ngo’nun siyasal eğilimini de bilmiyordu.</p>

  <p class="calibre3">Ngo, «Gülen Kaplan oyununu sana anlatmıştım ya.» dedi. «Anımsadın mı?»</p>

  <p class="calibre3">Johnny, «Evet,» dedi.</p>

  <p class="calibre3">«Şimdi sana gerçek bir kaplandan söz edeyim. Ben küçükken, köyümün çevresinde kötü bir kaplan vardı. İnsan eti yemeye alışmıştı. Köyün tüm erkekleri savaşa gitmiş olduğundan, yedikleri de hep çocuklar ve yaşlı kadınlardı. Bu son savaş değil ama. İkinci Dünya Savaşı. Düşün bir, köyde altmış yaşında tek kollu bir adamla, yedi yaşında ben varım. Kim öldürecek bu kaplanı? Bir gün onu bir tuzak çukurunun içinde bulduk. Çukura yem olarak da ölü bir kadının cesedi konmuştu. Ne korkunç değil mi? Kompozisyonumda bunu da yazacağım. Çukurun dibindeki kazıklardan biri kaplana saplanmıştı ama biz geldiğimizde hayvan hâlâ yaşıyordu. Biz de değneklerimizle, sopalarımızla vura vura onu öldürdük. Yaşlı kadınlar ve çocuklar öyle heyecanlanmışlardı ki, bazıları altına işedi. Bence bu Stillson, anlattığım kötü kaplan gibidir, insan etine susamış bir kaplan. Ona da bir tuzak kurup içine düşürmeli. Eğer ölmezse, sopalarla vura vura öldürmeli.»</p>

  <p class="calibre3">Johnny, «Gerçekten buna inanıyor musun?» dedi.</p>

  <p class="calibre3">Ngo, «Tabii, ya,» dedi. «Böyle bir kompozisyonu okuyunca öğretmenim ne der bilmiyorum.» Omuz silkti. «Belki de ‘Ngo sen daha Amerikan Yaşamı için hazır değilsin,’ diyecektir. Ama gerçek duygularımı yazacağım. Peki, sen ne düşündün, Johnny?» Gözleri Johnny’nin alnındaki morartıya kaçtı, ama hemen başka yana çevrildi.</p>

  <p class="calibre3">Johnny, «Bence de çok tehlikeli bir adam,» dedi. «Tehlikeli olduğundan hiç kuşkum yok.»</p>

  <p class="calibre3">«Öyle mi? Sen tehlikeyi görüyorsun. Ama NeW Hampshire’liler onu güldüren bir soytarı gibi görüyorlar. Tıpkı Batılıların İdi Amin’i gördükleri gözle bakıyorlar. Ama sen tehlikeyi görüyorsun, demek.»</p>

  <p class="calibre3">Johnny, «Evet, görüyorum,» dedi. «Yine de onun öldürülmesini düşünmek...»</p>

  <p class="calibre3">Ngo, «Siyasah olarak öldürülmesi,» dedi gülerek. «Benim sözünü ettiğim öldürme yalnızca siyasaldır.»</p>

  <p class="calibre3">«Ya siyasal olarak öldürülemezse?»</p>

  <p class="calibre3">Ngo, Johnny’e bakıp güldü. Elini tabanca biçimine sokup, «Bam,» dedi. «Bam, bam, bam.»</p>

  <p class="calibre3">Johnny, «Hayır,» dedi, sesinin kısıklığı karşısında şaşırarak. «Bu hiçbir zaman çözüm değildir.»</p>

  <p class="calibre3">«Öyle mi? Oysa bunu Amerikalıların sık sık kullandığı bir çözüm'olarak bilirdim.» Ngo yerde duran el arabasını kaldırdı. «Neyse, bir an önce şu otları ekmeliyim, Johnny. HoşçakaL»</p>

  <p class="calibre3">Johnny arkasından baktı. İçinden, <span class="bold">Hayır,</span> dedi. <span class="bold">Öldürmekle canavarların türemesine yol açarız. Bütün kalbimle buna inanıyorum.</span></p>

  <p class="calibre2">***</p>

  <p class="calibre3">Kasım ayının ikinci günü Johnny televizyonda seçim sonuçlarını izliyordu. Başkanlık yarışında Ford ve Carter atbaşı gidiyorlardı ama Johnny, Carter’ın kazanacağından emindi.</p>

  <p class="calibre3">Greg Stillson’un kazandığıysa belli olmuştu.</p>

  <p class="calibre3">Stillson’un seçim kampanyalarını ve kazandığı başarıyı anlattıktan sonra haber spikerleri, «Artık NeW Hampshire sosisli sandviç dönemine girdi... en azından iki yıl için,» diyerek gülüştüler. Ekran reklam programlarına yer verdiğinde Johnny’nin hiç gülesi gelmiyordu. Aklında hep kaplanlar vardı.</p>

  <p class="calibre3">Trimbull’daki toplantıyla seçim gecesi arasında geçen zaman içinde Johnny hiç boş kalmamıştı. Chuck’la yaptığı çalışmalar sürmüş, yavaş ama kesin bir ilerleme sağlamışlardı. Chuck o yaz sonu girdiği iki sınavı da verip okuldan «spor yapabilir» izni almıştı. Bu arada Chuck ve babası üniversiteye girişi bir yıl ertelemeye ve Chuck’ın Stovington Hazırlık Okuluna gitmesine karar vermişlerdi. Vermont’ta bulunan bu okul futbol takımıyla ünlüydü. Chuck gibi iyi bir futbolcunun Stovington’a girmesi, aradakileri sevinçten havaya sıçratır, diye düşündü Johnny. Herhalde ona iyi bir bursla kızlar yatakhanesinin altın anahtarını da verirlerdi. Johnny okul konusunda iyi bir seçim yapılmış olduğuna karar verdi. Olgunluk sınavına girmeyeceği belli olduktan sonra Chuck çalışmalarında büyük bir'sıçrama yapmıştı.</p>

  <p class="calibre3">Eylül sonlarında Johnny haftasonunu geçirmek üzere babasına gitmiş, bütün gece babasının televizyonda yapılan her soğuk espriye güldüğünü görünce de, «Hayrola?» diye sormuştu.</p>

  <p class="calibre3">Herb, «Bir şey yok,» diye karşılık verip gülümsedi. Tüm yaşamınca biriktirdiği parayla satın aldığı hisselerin değersiz olduğunu öğrenen bir adam gibi sinirli sinirli ellerini ovuşturuyordu. «Bir şeyim yok, oğlum, nereden çıkardın bunu?»</p>

  <p class="calibre3">«Aklına takılan bir şey mi var?»</p>

  <p class="calibre3">Herb’in gülümsemesi kayboldu, ama ellerini ovuşturmaya devam ediyordu. «Sana nasıl söyleyim bilmiyorum, Johnx. Yani...»</p>

  <p class="calibre3">«Charlene mi?»</p>

  <p class="calibre3">«Evet. Onunla ilgili.» Herb utana sıkıla Johnny’e baktı. «Yirmi dokuz yaşındayken bir üvey annen olsun ister miydin, John?»</p>

  <p class="calibre3">Johnny güldü. «Neden olmasın? Kutlarım, baba.»</p>

  <p class="calibre3">Herb güldü, rahatlamıştı. «Sağol. Ne yalan söyleyim, sana açılırken korkuyordum. Daha önce bu konuda seninle konuşmuştuk. Anneni severdim, Johnny. Her zaman da seveceğim.»</p>

  <p class="calibre3">«Biliyorum, bâba.»</p>

  <p class="calibre3">«Ama çok yalnızım, Charlene de yalnız... sanırım ikimiz için de böyle bir birleşme gerekli.»</p>

  <p class="calibre3">Johnny babasının yanına gidip onu öptü. «Dilerim mutlu olursunuz. Olmamanız için de bir neden yok.»</p>

  <p class="calibre3">«İyi bir evlatsın, Johnny.» Herb arka cebinden bir mendil çıkarıp gözlerini sildi. «Seni yitirdiğimizi sanmıştık, Johnny. En azından öyle sanmıştım. Vera umudunu hiç kesmemiş, inancı hiç sarsılmamıştı. Johnny, ben...»</p>

  <p class="calibre3">«Tamam, baba. Söyleyecek bir şey yok, bitti artık o konu.»</p>

  <p class="calibre3">«Söylemeliyim,» dedi Herb. «Bir buçuk yıldan beri böğrümde bir taş gibi duruyor. Senin ölmen için dua etmiştim, Johnny. Öz oğlumu alsın diye Tanrıya dua ettim.» Gözlerini bir kez daha sildikten sonra mendili yeniden cebine soktu. «Galiba Tanrının bir bildiği varmış. Johnny... düğünümde yanımda bulunur musun?»</p>

  <p class="calibre3">Johnny içinde tam adını veremediği, ama burukluğa benzer bir şeyler duydu. «Seve seve,» dedi.</p>

  <p class="calibre3">«Sağol. Aklımda olanları söylemek beni çok rahatlattı. Epeydir böyle iyi hissetmemiştim kendimi.»</p>

  <p class="calibre3">«Gününü saptadınız mı?»</p>

  <p class="calibre3">«Saptadık ya. Ocağın ikisi sence nasıl?»</p>

  <p class="calibre3">Johnny, «İyi,» dedi. «Bana güvenebilirsin.»</p>

  <p class="calibre3">Herb, «Galiba iki evi de satışa çıkaracağız,» dedi. «Biddeford’da bir çiftlik beğendik. Yirmi dönümlük nefis bir yer. Yarısı da koruluk. İyi bir başlangıç olur,»</p>

  <p class="calibre3">«Evet. İyi bir başlangıç.»</p>

  <p class="calibre3">Herb, «Baba evinin satılmasına bir itirazın var mı?» diye endişeyle sordu.</p>

  <p class="calibre3">Johnny, «İçimde küçük bir burukluk olur,» dedi. «Ama hepsi o kadar.»</p>

  <p class="calibre3">«Evet, ben de bunu duyuyorum. Küçük bir burukluk.» Herb gülümsedi. «Kalbimin oralarda bir burukluk. Seninki de orada mı?»</p>

  <p class="calibre3">Daha sonra Johnny’le babası o geceyi şampanyayla ıslatmışlardı.</p>

  <p class="calibre2">***</p>

  <p class="calibre3">Johnny hâlâ Sarah Hazlett’ten arasıra mektup alıyordu. Nisan ayında ikinci çocukları dünyaya gelecekti. Johnny yazdığı mektupta onları kutlayıp Walt’ın çalışmaları için başarılar diledi.</p>

  <p class="calibre3">Bazı günler, Sarah’yla geçirdiği o uzun öğle sonrasını düşünüyordu. Johnny bu anıyı, her aklına geldiğinde yüzeye çıkarıp ballandıra ballandıra düşünmekten kaçınıyordu. Sanki çok sık güneşe çıkıp da rengi solacakmış gibi.</p>

  <p class="calibre3">Bu sonbaharda birkaç kızla çıkmıştı. Bunlardan biri Chuck’ın gezdiği kızın dul ablasıydı. Ama bu ilişkilerinde bir gelişme olmadı.</p>

  <p class="calibre3">O sonbahar John zamanının büyük bir bölümünü Gregory Ammas Stillson’la uğraşarak geçirdi.</p>

  <p class="calibre3">Onun hakkında üç tane defter tutmuştu. Defterlerinde çeşitli notlar, yorumlar ve gazete kupürleri vardı.</p>

  <p class="calibre3">Stillson, Johnny için bir saplantı olmaya başlamıştı. Johnny durumun böyle olmadığına kendini inandırmaya çalıştıysa da, kent kütüphanesinde eski gazeteleri karıştırarak geçirdiği uzun saatlerden ve fotokopi aygıtına harcadığı onca paradan sonra buna inanması iyice zorlaşmıştı.</p>

  <p class="calibre3">Sürekli olarak aynı karabasanı görüyor, sabahın üçünde ter içinde uyanıyordu. Karabasan, Trimbull toplantısında Stillson’la el sıkıştığı anda duyduğu sezgilerdi. Karanlık bir tünel, tepesinde güçlü bir ışıkla gelen simsiyah tren. Başkanlık için yapılan yemin töreni ve birbirine karışmış bir dolu görüntü, imge.</p>

  <p class="calibre3">Ama bu imgeler neydi? Net olarak göremiyordu onları, çünkü görüntü her seferinde mavi bir filtreyle perdeleniyordu. Bazen bu mavi perde sarı izlerle kesilmiş oluyordu. Trpkı bir kaplanın çizgileri gibi.</p>

  <p class="calibre3">Bu karabasanların en belirgin görüntüsü sonunda oluyordu: Ölenlerin çığlıkları ve ceset kokusu. Bir de, kilometrelerce uzanan kavrulmuş, bükülmüş metal parçalarının üzerinde yürüyen tek bir kaplan. Kaplan hep gülüyordu... ağzında mavi sarı karışımı bir şey, ucundan kan damlıyor.</p>

  <p class="calibre3">Sonbahar boyunca Johnny bu karabasanlar yüzünden aklını kaçıracağını sandı. Saçma bir düş, başka bir şey değildi. Hem ne demek istiyordu ki? En iyisi hepten unutmaktı.</p>

  <p class="calibre3">Ama bunu başaramayınca Greg Stillson hakkında araştırmalar yapmaya başladı ve kendi kendine bunun zararsız bir uğraş olduğunu, tehlikeli bir saplantıya benzemediğini kabul ettirmeye çalıştı.</p>

  <p class="calibre3">Stillson, Tulsa’da doğmuştu. Babası sürekli iş değişljren bir petrol işçisiydi ve dev gibi bir adamdı. Greg ise sık sık hasta olan, çelimsiz bir çocuk. Babasının onu dövdüğü ya da ruhsal yönden hırpaladığı konusunda kanıt yoktu, ama yaşamanın ilk dokuz yılında baba sevgisini pek tatmadığı da belli oluyordu. Johnny’nin bulabildiği baba oğul birlikte çekilmiş tek resimde, babasının kolu dostça Greg’in omzundaydı. Bu resim Johnny’i ürpertmişti. Adamın üstünde haki renkte iki cepli bir gömlek, blucin ve başında geriye ittiği bir işçi miğferi vardı.</p>

  <p class="calibre3">Harry Stillson bir patlama sonucu ölünce, ana oğul Oklahoma’ya taşınıp oradaki silah fabrikalarında çalışarak geçimlerini sağlamışlardı.</p>

  <p class="calibre3">Greg liseye dek okulda başarılı olmuştu. Ama sonra sürekli disiplin cezaları almaya başlamış, bir kez de arkadaşının soyunma dolabına bombalı maytap koyduğu için iki gün gözaltına alınmıştı.</p>

  <p class="calibre3">Savaş sona erdiğinde Stillson’lar ve benzerleri için iyi günler geride kalmıştı... Savaş fabrikaları artık iş vermiyordu. Kadın barlarda garsonluk yapmaya başladı. Bu arada oğlunun başı polisle derde girince, hemen gidip kefaletle onu kurtarıyordu. Oğlunun suç işleyip işlemediğine aldırdığı yok gibiydi.</p>

  <p class="calibre3">Babasının çelimsiz bulduğu çocuk 1949 yılı olduğunda çok değişmişti. Greg Stillson’un ergenlik dönemi ilerledikçe, babasının fizik özellikleri de kendini göstermeye başladı. On yedi yaşına geldiğinde boyu bir doksan olmuş, on üç yaşından beri de tam otuz beş kilo almıştı. Okulda spor çalışmalarına hiç katılmamıştı, ama nasıl edindiyse, Charles Atlas’ın vücut geliştirme düzenini ve bir halter takımı edinmişti. Bir zamanların çelimsiz çocuğu artık kolay kolay dalaşılmayacak biri olmuştu.</p>

  <p class="calibre3">Johnny, Stillson’un geçmişini araştırdıkça, nasıl olup da onun hiç hapse girmemiş olduğunu düşündü. Hiç olmazsa bir kez içeri tıkmış olsalardı, bugün bu kaygılara gerek kalmayacaktı. Sabıkalı hiç kimse yüksek düzeyde devlet görevlerine getirilmezdi.</p>

  <p class="calibre3">Greg liseyi sonuncu sıralarda bitirdikten sonra önce bir benzin istasyonunda çalışmıştı. Daha sonra yağmur duacılığına başladı.</p>

  <p class="calibre3">Rastlantı olarak o yaz Oklahoma görülmemiş bir kuraklık içindeydi. Ekinlerden umut kesilmiş, giderek sığlaşan kuyular kuruduğu takdirde hayvanları da tehlike bekliyordu. Greg yerel çiftçi derneğinin bir toplantısına çağrılmıştı. Johnny bu olay hakkında birbirine uymayan birçok yazı okudu. Tüm yazılarda da Amerikalıların efsaneleştirme özelliği vardı. Tıpkı Davy Crockett ya da Pecos Bili gibi. Gerçekten de öykünün özünde bir şeyler vardı, ama gerçeği tam olarak bilmek olanaksızdı.</p>

  <p class="calibre3">Çiftçiler tam on iki tane yağmur duacısı çağırmışlardı. Bunlardan bir bölümü ücretlerinin yarısını, diğerleri de tamamını peşin istemişler, başarısız olmaları durumundaysa aldıkları parayı geri vermeyeceklerini söylemişlerdi.</p>

  <p class="calibre3">Sıra Greg’e geldiğinde ayağa kalkmış, parmaklarını blucinin ceplerine kanca gibi takarak şöyle demişti: «Sanırım benim yağmur yağdırabileceğimi biliyorsunuz. Çünkü ben kalbimi İsa’ya adadım. Eskiden boğazıma kadar günaha gömülmüş, o yolda ilerliyordum. Günah yollarından birini bu gece, burada görmüş bulunmaktayız. Bu yol, dolarların arasından geçen yoldur.»</p>

  <p class="calibre3">Çiftçiler çok ilgilenmişlerdi. Daha on dokuz yaşındayken bile Greg konuşarak çevresini büyüleyebiliyordu. Adamlara geri çevirmeyecekleri bir öneri yapmıştı. İyi bir Hıristiyan olduğu ve para aşkının, kötülüklerin kökü olduğunu bildiği için önce yağmur yağdıracak, daha sonra gönüllerinden ne koparsa, o paraya razı olacaktı.</p>

  <p class="calibre3">Hemen işe alınmıştı. İki gün sonra Greg bir çiftlik kamyonunun üstünde, siyah paltosu ve papaz şapkasıyla duaya başlamıştı. İki hoparlör kendisini izlemek için toplanan binlerce insana gür sesini duyuruyordu.</p>

  <p class="calibre3">Greg duaya başladıktan bir gün sonra yağmur başlamış, tam üç gün iki gece yağmıştı. Sel sırasında dört kişi ölmüş, bir çok ev yıkılmıştı, ama kuyular da dolmuş, hayvanlar kurtulmuştu. Oklahomalı Çiftçiler Derneği yağan yağmurun Stillson’un dualarıyla ilgili olmadığına karar verdi. Yine de aralarınca para toplayıp Greg’e emeğinin karşılığı olarak on yedi dolar verdiler. <sup class="calibre9"><small class="calibre7"><span class="calibre8">1</span></small></sup></p>

  <p class="calibre3">Greg yılmamıştı. Kazandığı on yedi doları <span class="bold">Oklahoma Herald</span> gazetesine ilan vermek için harcadı. İlanda yaptığı işi anlatmış, Çiftçiler Derneği gibi güçlü bir kuruluş karşısında eli kolu bağlı kaldığını belirtmişti. Ama bu hak mıydı? Bir sürü zengin çiftçi için dua edip neredeyse poposunu yırtmış, binlerce dolar değerindeki hayvanlarını kurtarmıştı, ama karşılığında ona yalnızca on yedi doları lâyık görmüşlerdi. İyi bir Hıristiyan olduğu için böyle nankörler onu üzmezdi, ama galiba kent halkının bu konuda biraz durup düşünmesi iyi olacaktı. Haksever yurttaşlar bağışlarını posta kutusu 471 adresine gönderebilirlerdi.</p>

  <p class="calibre3">Greg’in bu yolla ne kadar para topladığı konusunda değişen kayıtlar vardı. Ama bilinen şey, Greg’in yeni bir otomobil edindiği, evinin üç yıllık vergi borcunu ödediği ve annesinin üzerinde yeni bir kürk manto görülmüş olmasıydı. Stillson dünyayı döndüren gizli ilkelerden birini keşfetmişti: Aldıklarının karşılığını vermeyen olursa, bunu hiçbir şey almayanlardan sağlamak olasıydı. Aynı ilkeyi bildiklerinden olacak, politikacılar da savaş makinesini beslemek için her zaman bir alay genç bulacaklarından emin değiller miydi?</p>

  <p class="calibre3">Bu iş çiftçilere de pahalıya patlamıştı. Kentte toplantı yaptıkları zaman halkın tepkisiyle karşılaşıyorlardı. Artık kuraklıktan kurtardıkları hayvanlarını satmak için çok uzak yerlere göndermek zorunda kalıyorlardı.</p>

  <p class="calibre3">O yıl kasım ayında, ellerinde muştalar ve ceplerinde .32’lik tabancalarıyla iki genç adam Greg’in kapısını çalıp, sağlığına daha uygun bir iklim bulmasını önerdiler. Adamlar Çiftçiler Derneğince tutulmuştu. İkisi de hastanelik oldu. Bir tanesi beyin sarsıntısı geçirdi. Diğerleriyse dört dişini yitirmişti ve çeşitli yerlerinde kırıkları vardı. Her ikisi de Greg’in oturduğu sokağın köşesinde bulunmuştu ve pantolonları çıkarılmıştı. Muştalarıysa, dışkılarına organlarının içine sokulmuştu. Bu adamlardan biri muştanın çıkarılması için ameliyat edilmek zorunda kaldı.</p>

  <p class="calibre3">Dernek pes etti. O yıl aralık ayında yaptıkları toplantıda Greg’e 700 dolar vermek üzere karar aldılar ve ödemeyi yaptılar.</p>

  <p class="calibre3">Stillson istediğini almıştı.</p>

  <p class="calibre3">Daha sonra Nebraska’ya taşındı ve yağmur duacılığı işini bıraktı. Giriştiği ev boyama badana işinde iki yıl sonra iflas etti. Buna karşılık Amerikan Doğru Yol Şirketi hesabına İncil satıcılığında çok başarılı oldu.</p>

  <p class="calibre3">1958 yılında annesi kanserden ölünce bir süre NeW York’a yerleşti. Burada aktörlüğü denedi ama nasılsa, bu işde de başarılı olamadı. Aktör olamayışı herhalde yeteneksizlik yüzünden değildir, diye düşündü Johnny.</p>

  <p class="calibre3">Daha sonra Albany’e giderek Prudential Sigorta Şirketinde çalışmaya başladı. Sigortacı olarak Greg büyük bir gelecek görüyordu. Greg’in bu renkli yaşamı boyunca kadınlarla hiç ilgilenmemiş olması Johnny’nin dikkatini çekmişti.</p>

  <p class="calibre3">1965 yılında Prudential Şirketi onu RidgeWay’de bir göreve atadı. Greg bu kentte kendini göstermeye başladı. Ticaret Odasına kaydolmuş, Rotary Kulübe üye olmuştu. 1967 yılında kentin park metreleriyle ilgili bir önerisi ona büyük ün kazandırdı. Greg bütün metrelerin sökülüp yerine bağış kutularının konmasını önermişti. Herkes gönlünden kopanı versin diye. Önce herkes ona kaçık dedi. Göreceksiniz, demişti Greg. Geçici olarak bir uygulama yapıldı, çünkü Greg dışında herkes şaşırıp kaldı. Greg bu ilkeyi yıllar önce kavramıştı.</p>

  <p class="calibre3">1969 yılında yeniden kentin gözde adamı oldu. Bu kez önerisi, uyuşturucu madde suçlularını hapse atmak yerine onları kamu hizmetlerinde çalıştırmak olmuştu. Bu önerisi de önce çılgınca bulundu ama denendi. Esrarcılardan biri kent kütüphanesini yeni bir sisteme kavuşturmuş, orayı örnek bir yer yapmıştı. Yine esrar partisinde basılan birkaç hippi ise kent parkını ördekli havuzlardan tutun da oyun bahçelerine dek göz kamaştıran bir : yer haline getirmişlerdi. Greg’in dediği gibi, uyuşturucu kullananların çoğu bu alışkanlığı üniversitede ediniyorlardı, ama onların bilgilerinden yararlanmamak için hiçbir neden yoktu.</p>

  <p class="calibre3">Greg yaşadığı kentte böyle devrimci atılımlar yaptığı sırada &gt; bir yandan da Manchester, Boston ve NeW York gazetelerine gönderdiği yazılarda Vietnam Savaşını destekleyen, uyuşturucu madde satanlara çok ağır cezalar verilmesini isteyen ve ölüm cezasının yeniden çıkarılmasını savunan yazılar yazmıştı. Seçim kampanyaları boyunca birkaç kez 1970’ten beri savaşa karşı olduğunu duyurmasına karşın, düpedüz yalan söylediğini kanıtlayan yazılı belgeler vardı.</p>

  <p class="calibre3">1970 yılında Greg kendi sigorta ve emlak komisyonculuğu şirketini kurdu. Büyük bir başarı kazandı. 1973 yılında üç iş adamıyla birlikte kent girişinde büyük bir çarşı yeri açtılar. O yıl başlayan petrol boykotuna karşın Greg, altına Lincoln Continental marka bir otomobil çekmişti. Aynı yıl kent belediye başkanlığı için adaylığını koydu.</p>

  <p class="calibre3">Seçimlere girmeden Cumhuriyetçi Parti ve Demokrat Partiden, NeW England’da adaylığını koyması için öneriler almıştı, ama Greg onları kibarca geri çevirip RidgeWay’de bağımsız olarak seçime girdi ve kazandı. 1973 yılında seçimlere yine bağımsız olarak girip ilk kez inşaatçı miğferini propagandasında kullandı. Sloganı, <span class="bold">«Daha Güzel Bir RidgeWay Yapalım,»</span> olmuştu.</p>

  <p class="calibre2">***</p>

  <p class="calibre3">Johnny’nin, Stillson hakkında tuttuğu notların yanında sık sık kendi kendine sorduğu sorular vardı.</p>

  <p class="calibre3">Greg Stillson nasıl oluyor da seçilebiliyordu? Yapacağını söylediği şeyleri ancak şaka olarak söylenebilirdi. Adamın geçmişi hiç uygun değildi. Eğitimi yetersizdi. Evli değildi. Özel yaşamı da'Johnny’e göre pek aklı başında sayılmazdı.</p>

  <p class="calibre3">Johnny’i düşündüren ikinci soru, nasıl olup da basının bu adamla hiç uğraşmamış olmasıydı. Seçim yılı gelince adaylığını koyacak birçok ünlü kişi metreslerinin ya da gizli birtakım işlerinin gazeteciler tarafından ortaya çıkarılmasından sonra seçilme şanslarını yitirmişlerdi. Stillson gibi bir adam gazetecileri mıknatıs gibi çekmeliydi. Ama onun renkli, delidolu kişiliği ulusal basına yalnızca neşeli bir beğeniyle yansıyordu ve görünüşe göre Johnny’den başka hiç kimseyi rahatsız etmiyordu. Adamın fedaileri birkaç yıl öncesinin motosikletli serserileriydi. Propaganda toplantılarında tuhaf biçimde yaralananlar oluyordu, ama nedense hiçbir meraklı gazeteci bu olayların üstüne eğilmemişti. Toplantılardan birinde sekiz yaşında bir kızın kolu kırılmış, boynu incinmişti. Annesi yeminler ederek kızını o motosikletli manyaklardan birinin podyumdan iterek düşürdüğünü söylemekteydi. Kızcağız Büyük Adam’ın imzasını istemek için podyuma çıkmıştı. Ama gazeteler bu olayı, <span class="bold">Küçük Bir Kız Stillson Toplantısında Yaralandı,</span> diyerek geçiştirmişlerdi.</p>

  <p class="calibre3">Stillson’un ödemiş olduğu vergi de Johnny’nin midesini bulandırmaktaydı. Gelir olarak yalnızca sigorta şirketinden edindiği geliri ve belediye başkanı olarak aldığı maaşı göstermişti. Ortağı olduğu büyük çarşı yerinden hiç söz edilmiyordu. Stillson’un 86.000 dolar değerinde bir evde oturduğu da gözden kaçmıştı.</p>

  <p class="calibre3">Belediye başkanı olarak yaptıkları vardı bir de. Oldukça başarılı görülüyordu. Görev dönemi bittiğinde RidgeWay tarihinde ilk kez belediye örgütü mali yıla bütçe fazlasıyla giriyordu. Bunun yanısıra Stillson’un haklı olarak övündüğü Park Programı ve Hipi Çalışma Programları vardı. Bunlar hep olumlu, beğenilen işlerdi.</p>

  <p class="calibre3">Ama Stillson’un başkanlığı döneminde Johnny’yi huzursuz eden başka şeyler de vardı.</p>

  <p class="calibre3">Kent kütüphanesine ayrılan para, 11.500 dolardan 8.000 dolara düşürülmüş, Stillson’un görev yaptığı son yıldaysa bu miktar 6.500 dolara inmişti. Buna karşın polis örgütü için ayrılan tutar yüzde kırk oranında artırılmış, ayaklanma ve gösteri bastırma operasyonlarında kullanılmak üzere yerii. .araç gereçler sağlanmıştı. Belediye yönetim kurulu toplantısında Stillson’un baskısı üzerine alınan karar sonucu, belediye örgütü, polis memurları kendilerine tabanca aldıkları zaman ücretin yarısını ödeyecekti. Bunun üzerine kentin uyuşuk polislerinden çoğu gidip kendilerine birer tane 357 Magnum almışlardı. Yine Stillson’un döneminde sözde gönüllü olarak uygulanan ama polisin de denetlediği, on altı yaşından küçükler için gece 22.00’den sonra sokağa çıkma yasağı konmuştu. Sosyal yardım fonu da yüzde otuz beş oranında kesilmişti aynı dönemde.</p>

  <p class="calibre3">Evet, Greg Stillson hakkında Johnny’yi korkutan pek çok şey vardı.</p>

  <p class="calibre3">Johnny gözlerini yumdu ve elini tabanca biçimine sokan Ngo’yu görür gibi oldu. Bam, bam, bam. Gülen kaplan.</p>

  <p class="calibre3">Ama böyle bir şey çözüm olur muydu? Johnny birden kendini OsWald, Sirhan ve benzerleriyle bir tutmaya başladı. Gece yarılarına dek özel notlarını karıştır, tam bir paranoid olduktan sonra mektupla siparişini verip tüfeğini getirt. Çevredeki sana benzer diğer kaçıklarla mektuplaş.</p>

  <p class="calibre3">Başı dönmeye başlamıştı. Böyle durumların kaçınılmaz sonucu... Ne zaman Stillson’u düşünse başı ağrıyordu. Artık yatma zamanı gelmişti. Ama, n’olur Tanrım artık düş görmeyim.</p>

  <p class="calibre3">Aklına bir soru takılıyordu. Daha önce defterlerden birine yazmış olup sonradan birkaç kez kalemle çember içine aldığı bir soru: Eğer bir zaman tünelinden geçip 1932 yılına dönebilseydiniz, Hitler’i öldürür müydünüz?</p>

  <div class="mbppagebreak" id="calibre_pb_23"></div>
</body>
</html>
