<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos848633" style="margin:0pt; border:0pt; height:1em">&nbsp;</p>

  <p class="calibre2"><span class="calibre5"><span class="bold">Üçüncü Bölüm</span></span></p>

  <p class="calibre2"><span class="bold">ÖLÜ BÖLGEDEN NOTLAR</span></p>

  <p><a id="filepos848812"></a></p>

  <p class="calibre1" style="margin:0pt; border:0pt; height:0pt">&nbsp;</p>

  <h2 class="calibre2"><span class="calibre5"><span class="bold">28</span></span></h2>

  <p class="calibre3">Sevgili Baba,</p>

  <p class="calibre3">Bu mektubu yazmak bana çok zor geliyor, bu nedenle kısa tutmaya çalışacağım. Okuduğunda büyük olasılıkla ölmüş olurum. Biliyorsun, başıma korkunç şeyler geldi. Ve galiba, bunun başlangıcı otomobil kazası ve komaya girmemden önce olmuş. Medyumluk olayını da biliyorsun tabii. Annemin ölüm döşeğinde Tanrının beni görevlendirdiğini söyleyişini de unutmamışındır. Bu görevden kaçınmamamı istemiş, ben de ona yemin etmiştim... salt.onu yatıştırmak için. Ama şimdi onun haklı olduğunu görüyorum. Hâlâ Tanrıya inanıyor falan değilim, ama başıma gelenleri de kör talih olarak nitelendiremiyorum.</p>

  <p class="calibre3">1976 yazında Trimbull’da Greg Stillson’un seçim toplantısına gitmiştim, baba. O zaman daha ilk kez aday oluyordu. Konuşma kürsüsüne giderken herkesle el sıkışıyordu. Bu ellerden biri de benim oldu. Şimdi anlatacaklarıma inanmakta belki güçlük çekeceksin ama medyumluk gücümü görmemiş değilsin. Bu kez öyle sezgi falan almadım, baba. Düpedüz görüntüydü gelen. Greg Stillson ABD Başkanı olmuştu. Belki bir on dört ya da on sekiz yıl sonrasıydı. Eğer Stillson başkan olursa ülkeyi topyekûn bir nükleer savaşa sokacak. Savaşın parlama noktası da Güney Afrika’da bir yer. Ve bu savaş iki üç ülkenin birbirlerine nükleer başlıklı mermiler atmasıyla değil, en azından yirmi ülkenin ve terörist grupların da katıldığı bir cehennem olacak.</p>

  <p class="calibre3">Baba, bu yazdıklarım sana delice gelebilir. Bana da öyle geliyor. Ama duraksamam için, kuşku duymam için hiçbir neden de yok. Senin bilmediğin... kimsenin bilmediği... bir şey var: Chatsworth’ların evinden kaçma nedenim lokanta yangını değildi. Sanırım Greg Stillson’dan ve yapmam gereken işi yapmaktan kaçıyordum. Amacım bu korkunç geleceği hazırlayacak koşulların oluşmasını görmek üzere beklemekti. Belki hâlâ bekliyor olacaktım, baş ağrılarımın giderek artması ve çalıştığım karayolu şirketinde başımdan geçen bir olay beni harekete geçirdi. Sanırım ustabaşı Keith Strang bu olayı anımsar...</p>

  <p class="calibre2">***</p>

  <p class="calibre3">Maine Senatörü William Cohen başkanlığında kurulan «Stillson Komitesi» önünde verilen ifadeden alınmalıdır. Tanık: Bay Keith Strang. Phoenix, Arizona. İfadenin alındığı tarih: 17 Ağustos 1979.</p>

  <p class="calibre3">Sorgu Yargıcı: Aralık 1978 günü Johnny Smith’in başından geçen olayı anımsıyor musunuz?</p>

  <p class="calibre3">Strang: Evet. Yol şeritlerini çiziyorduk. O gün ben boya almaya gitmiştim. Döndüğümde Johnny Smith’in, Rosemont Avenue’da çalıştığını ve davranışlarının tuhaf olduğunu öğrendim. Bir arkadaşı neredeyse ezip geçiyormuş. İşçiler gidip bir bakmamı istediler, ben de arabaya atlayıp onun çalıştığı yola gittim. İlk bakışımda bir şey görememiştim, ama sonra... neler gördüm neler.</p>

  <p class="calibre3">Sorgu Yargıcı: Ne gördünüz?</p>

  <p class="calibre3">Strang: Çizdiği yol şeriti felaket bir haldeydi. Önce biraz şaşmış, ama ilerledikçe iyice zigzaglar belirmiş, bazı yerlerde büyük eğriler ve çemberler oluşmuştu.</p>

  <p class="calibre3">Sorgu Yargıcı: Siz ne yaptınız?</p>

  <p class="calibre3">Strang: Onu durdurdum. Kullandığı çizgi makinesinin yanına gidip ona seslendim. Belki en azından altı yedi kez. Duymamış gibiydi. Sonra aracı bana doğru çevirip üstüme gelmeye başladı. Kornaya bastım, yeniden avazım çıktığı kadar bağırdım. İşitir gibi olmuştu. Yüzünde hiçbir şey olmamışçasına bir ifadeyle bana baktı. «Delirdin mi be adam, ne yapıyorsun?» diye sordum.</p>

  <p class="calibre3">Sorgu Yargıcı: O ne dedi?</p>

  <p class="calibre3">Strang: «Selam,» dedi. Hepsi bu «Selam, Keith.» Hiçbir şey olmamış gibi.</p>

  <p class="calibre3">Sorgu Yargıcı: Siz ne yaptınız?</p>

  <p class="calibre3">Strang: Öfkemden köpürüyordum. Ama yüzüne bakınca çok hasta göründüğünü farkettim. Her zaman öyle zayıftı, oysa o gün bembeyaz kesilmiş, ağzının bir kenarı garip bir biçimde çekilmişti. Önce ne dediğimi anlamadı. Sonra geri dönüp çizdiği şeritin durumunua gördü.</p>

  <p class="calibre3">Soru Yargıcı: Ne dedi?</p>

  <p class="calibre3">Strang: Çok üzgün olduğunu söyledi. Sonra durduğu yerde sendeleyip bir elini yüzüne götürdü. «Neyin var, ne oldu?» dedim. Bir sürü anlamsız şey söyledi.</p>

  <p class="calibre3">Cohen: Bay Strang bu konuda John Smith’in söylemiş olduğu her sözün komite için önemi vardır. Lütfen ne söylediğini anımsamaya çalışın.</p>

  <p class="calibre3">Strang: Önce hiçbir şeyi olmadığını, yalnızca yanan lastik koktuğunu söyledi. Sonra, «Dikkat et o akü patlayabilir,» dedi. Aklımda kalanı bu.</p>

  <p class="calibre3">Sorgu Yargıcı: Sonra ne oldu?</p>

  <p class="calibre3">Strang: Yere düşecek gibi oldu. Omzundan ve yüzünü örten elinden tuttum. İşte o zaman sağ gözünün kan içinde olduğunu gördüm. Sonra bayıldı.</p>

  <p class="calibre3">Soru Yargıcı: Ama bayılmadan önce son bir şey söyledi değil mi?</p>

  <p class="calibre3">Strang: Evet. «Stillson’u sonra düşünürüz, baba,» dedi. «Şimdi ölü bölgede.»</p>

  <p class="calibre2">***</p>

  <p class="calibre3">... kendime geldiğim zaman Keith hemen gidip bir'doktora görünmemi söyledi. Çok korkmuştum, baba. Ama Keith’in sandığı nedenlerden değil. Daha önce birkaç kez otomobil kullanırken her şeyi çift gördüğüm için Sam Weizak’ı arayıp fikrini sormuştum. Sam da uzaktan bir teşhis koyamayacağını, dostu olan bir doktoru, Dr. Vann’ı görmemi salık vermişti. Sonunda bu doktoru görmeye gittim. Bana bazı testler uyguladı ve sonucu açık açık önüme serdi. Sandığım kadar uzun ömrüm kalmamıştı...</p>

  <p class="calibre2">***</p>

  <p class="calibre3">Maine Senatörü William Cohen başkanlığında «Stillson Komitesi» önünde verilen ifadeden alınmadır. Tanık: Dr. Ouentin Vann, Phoenix, Arizona, ifadenin alındığı tarih: 22 Ağustos 1979.</p>

  <p class="calibre3">Sorgu Yargıcı: Teşhisiniz kesinlik kazandıktan sonra John Smith size geldi, değil mi?</p>

  <p class="calibre3">Vann: Evet. Hiç hoş olmayan bir açıklamayı duymak için.</p>

  <p class="calibre3">Sorgu Yargıcı: Aranızda geçenleri anlatır mısınız?</p>

  <p class="calibre3">Vann: Çok ilerlemiş bir beyin tümörü olduğunu söylediğim zaman oldukça sakin karşıladı. Sanırım kendini böyle bir açıklamaya hazırlamıştı. Bununla birlikte son derece de korkuyordu. Bana ne kadar ömrü kaldığını sordu. Daha bundan söz etmenin erken olduğunu ve ameliyat şansı bulunduğunu söyledim. Bu açıklamayı yaparken, uzun bir koma dönemi geçirdiğini ve mucize olarak bu komadan çıkmış olduğunu bilmiyordum.</p>

  <p class="calibre3">Sorgu Yargıcı: Bunu nasıl karşıladı?</p>

  <p class="calibre3">Vann: Ameliyat olmayacağını söyledi. Sakin ama kararlıydı. Ben de, iyi düşünmesini, çünkü ameliyat olmazsa ölüm emrini imzalamış olacağını söyledim. Ameliyat olmadığı takdirde ne kadar yaşayabileceğini sordu.</p>

  <p class="calibre3">Sorgu Yargıcı: Bir tahmin yaptınız mı?</p>

  <p class="calibre3">Vann: Evet. Ameliyat olmazsa, sekizle yirmi ay arası bir ömrü kaldığını söyledim.</p>

  <p class="calibre3">Sorgu Yargıcı: Smith ayrılırken olağandışı bir şey oldu mu?</p>

  <p class="calibre3">Vann: Hem de nasıl.</p>

  <p class="calibre3">Sorgu Yargıcı: Lütfen anlatın.</p>

  <p class="calibre3">Vann: Kapıdan çıkmak üzereyken ona yatıştırıcı bir jest yapmak için elimi omzuna koymuştum. Tam o anda elektrik çarpmış gibi oldum ve içimin çekildiğini hissettim. Sanki Smith benden bir şeyler çekiyormuş gibi. Hemen geri çekildim... bana karımı ararsam iyi olacağını, çünkü StraWberry’nin yaralandığını söyledi.</p>

  <p class="calibre3">Sorgu Yargıcı: StraWberry kim?</p>

  <p class="calibre3">Vann: Karımın erkek kardeşi. Asıl adı Stanbury Richards’dır ama en küçük oğlum ona StraWberry Dayı der hep. O akşam eve gidince karıma NeW York’ta oturan erkek kardeşini aramasını söyledim.</p>

  <p class="calibre3">Sorgu Yargıcı: Aradı mı?</p>

  <p class="calibre3">Vann: Evet. Uzun uzun konuştular.</p>

  <p class="calibre3">Sorgu Yargıcı: Bay Richards’ın, yeni kayınbiraderinizin sağlığı yerinde miydi?</p>

  <p class="calibre3">Vann: Evet, evet. Çok iyiydi. Ama bir hafta sonra merdivenden düşüp belkemiğini kırdı.</p>

  <p class="calibre3">Sorgu Yargıcı: Dr. Vann, John Smith’in bu olayı önceden görmüş olabileceğine inanıyor musunuz?</p>

  <p class="calibre3">Vann: Bilmiyorum, ama olabilir.</p>

  <p class="calibre2">***</p>

  <p class="calibre3">...ve baba, eminim herkes bu işleri beynimdeki tümör yüzünden yaptığımı sanacak. İnanma buna, baba. Tümör yalnızca beni nicedir izleyip duran kazalar dizisinin son bölümü, başka bir şey değil. Tümörün olduğu yerse, küçükken buz pateni yaptığım sırada düşüp başımı çarptığım yer. Aslında o zaman sezgiler almaya başlamıştım ama şimdi neler olduğunu anımsamıyorum. Kazadan önce bir panayırda da sezgi flaşları almıştım. Sarah’ya sorarsan çok iyi anımsar. Tümörün tam olaraK bulunduğu yer, benim bugüne dek hep «ölü bölge» adını verdiğim nokta oluyor. Ne doğru ad koymuşum, değil mi? Yazgı mı dersin, alınyazısı mı dersin, her neyse, ne yapıp yapıp tartının iki kefesini de dengeliyor. Belki o otomobil kazasında ölmem gerekiyordu. Belki de o buz pateni yaptığım yerde.</p>

  <p class="calibre3">Baba, seni çok seviyorum. En üzüldüğüm şey, haklı olarak Stillson’u iyi, dürüst bir adam olarak tanıyan onca insanın nefreti ve üzüntüsünü senin omuzlarının üzerine bırakmam...</p>

  <p class="calibre2">***</p>

  <p class="calibre3">Maine Senatörü William Cohen başkanlığında kurulan «Stillson Komitesi» önünde verilen ifadeden alınmalıdır. Tanık: Dr. Samuel Weizak, Bangor, Maine, ifadenin alındığı tarih: 23 Ağustos 1979.</p>

  <p class="calibre3">Sorgu Yargıcı: Dört saatten bu yana verdiğiniz ifadeyle duruma büyük bir aydınlık getirdiniz, Dr. Weizak. Komitemiz adına size teşekkür ederim.</p>

  <p class="calibre3">Weizak: Bir şey değil.</p>

  <p class="calibre3">Sorgu Yargıcı: Size son bir sorum var, Dr. Weizak, son derece önemli bir soru. John Smith’in babasına yazdığı mektupta kendiliğinden ortaya çıkan bir soru. Bu da...</p>

  <p class="calibre3">Weizak: Hayır.</p>

  <p class="calibre3">Sorgu Yargıcı: Anlayamadım?</p>

  <p class="calibre3">Weizak: O gün NeW Hampshire’de tetiği çekenin Johnny’ nin tümörü olup olmadığını soruyorsunuz, değil mi?</p>

  <p class="calibre3">Sorgu Yargıcı: E-ee, bir bakıma öyle evet.</p>

  <p class="calibre3">Weizak: Sorunuzun yanıtı hayır. Johnny Smith yaşamının sonuna dek iyi düşünen, akılcı bir insandı. Babasına yazdığı mektup bunu kanıtlıyor; Sarah Hazlett’e yazdığı mektup da öyle. Tanrı ona korkunç bir güç vermişti -buna lanet demek de olası aslında- ama tümör nedeniyle aklını kaçırıp eyleme geçmiş değildir.</p>

  <p class="calibre3">Sorgu Yargıcı; Peki, ama, Teksas Canavarı’nın...</p>

  <p class="calibre3">Weizak: Evet, onun da tümörü vardı. Birkaç yıl önce Florida’da düşen uçağın pilotu da tümörlüydü. Ama her iki olayda da tümörün etkili bir neden olabileceği üzerinde durulmadı. Tarihteki bazı canavarları düşünün: Şu Richard Speck ve Adolf Hitler... bu adamların onca cana kıymaları için tümöre ihtiyaçları yoktu. Ya da Frank Dodd’u düşünün. Johnny Smith’in ortaya çıkardığı katil. Johnny’nin eylemi üzerinde bu komite nasıl bir izlenim edindi bilemem, ama şunu söyleyim ki, bu eylem tümüyle aklı başında bir insanın eylemiydi. Belki müthiş bir zihinsel ıstırap içinde, ama... aklı başında bir insanın.</p>

  <p class="calibre3">...her şeyden önemlisi, ne olur bu işi çok uzun süre düşünmeden yaptığımı sanma. Eğer onu öldürmemle insanlık bir dört yıl daha kazanacaksa ya da bir iki yıl, hatta bir sekiz ay kazanıp biraz daha düşünebilecekse, her şeye değer. Yaptığım iş yanlış gibi geliyor belki ama sonunda iyi çıkabilir. Şimdiden bilmiyorum. Ne var ki, artık Hamlet kararsızlığı oynayacak değilim. Stillson’un ne denli tehlikeli olduğundan kuşkum yok.</p>

  <p class="calibre3">Baba, seni çok seviyorum. Bunu bilmeni isterim.</p>

  <p class="calibre3">Oğlun,</p>

  <p class="calibre3">Johnny</p>

  <p class="calibre3">Maine Senatörü William Cohen başkanlığında kurulan «Stillson Komitesi» önünde verilen ifadeden alınmadır. Tanık: Bay Stuart Clawson, Jackson, NeW Hampshire.</p>

  <p class="calibre3">Sorgu Yargıcı: Demek kameranızın yanınızda oluşu bir rastlantıydı?</p>

  <p class="calibre3">Clawson: Evet. İyi ki, Nikon’um yanımdaymış. Bu resim beni zengin eder.</p>

  <p class="calibre3">Sorgu Yargıcı: Resmi Stillson çocuğu kucakladığı anda mı çektiniz?</p>

  <p class="calibre3">Clawson: Evet.</p>

  <p class="calibre3">Sorgu Yargıcı: Peki, çektikten sonra ne oldu?</p>

  <p class="calibre3">Clawson: O iki herîf peşime düştü. Arkamdan koşarken bağırıyorlardı. «Ver ulan o kamerayı bize! At onu elinden!» gibisinden seslendiler.</p>

  <p class="calibre3">Sorgu Yargıcı: Siz de kaçtınız.</p>

  <p class="calibre3">Clawson: Canımı dişime takıp. Kent garajına dek peşimden koştular. Bir tanesi az kalsın beni yakalıyordu ama buzun üstünde ayağı kayıp düştü.</p>

  <p class="calibre3">Sorgu Yargıcı: Bayım, o iki serseriden hızlı koşmakla yaşamınızın en önemli yarışını kazanmış oldunuz.</p>

  <p class="calibre3">Clawson: Sağolun, efendim. Stillson’un o gün orada yaptıkları... insanın gözleriyle görmesi gerek aslında ama... küçücük bir çocuğu kendine siper yapmak gerçekten çok aşağılık, bir iş. Bahse girerim, NeW Hampshire halkı onu köpek zehirleyiciliğine bile seçmez bir daha.</p>

  <p class="calibre2">***</p>

  <p class="calibre3">Yine ekim ayı.</p>

  <p class="calibre3">Sarah bu geziyi epeydir erteliyordu, ama artık zamanı gelmişti, daha fazla bekletilemezdi. İki çocuğunu da hizmetçi kadınla bırakmış, (artık evlerinde hizmetçi tutabiliyorlardı; o küçük otomobilleri de gitmiş, yerine iki tane büyük otomobil satın almışlardı) o sonbahar günü Pownal’a tek başına gelmişti.</p>

  <p class="calibre3">Dar bir kır yolunun kenarına otomobilini park edip karşı yandaki küçük mezarlığa girdi. Aile mezarları mezar taşlarıyla tanıtılmış. Sarah acele etmeden mezarlığın arka duvarına dek yürüdü. Burada diğerlerinö oranla yeni sayılacak bir mezar taşı vardı. Üzerinde yalnızca JOHN SMİTH yazılıydı. Sarah mezar taşının yanında diz çöktü ve elini dokundu. Parmaklarını düzgün yüzeyin üzerinde gezdirdi.</p>

  <p class="calibre3">23 Ocak 1979</p>

  <p class="calibre3">Sevgili Sarah,</p>

  <p class="calibre3">Az önce babama çok önemli bir mektup yazdım. Yaklaşık bir buçuk saatimi aldı ve beni bayağı yordu. Aynı şeyleri bir kez daha yazacak gücüm yok, onun için senden hemen babama telefon etmeni istiyorum. Haydi, Sarah, mektubun geri kalanını okumadan gidip babamı ara.</p>

  <p class="calibre3">Şimdi sanırım, her şeyi biliyorsundur. Sana söylemek istediğim bir şey, Sarah son günlerde birlikte gittiğimiz o panayırı sık sık düşünmem. Eğer o geceyle ilgili hangi iki şeyi en çok anımsadığını tahmin etmem istense, önce Şans Tekerindeki büyük şansımı. «Bu adam kaybedince zevkten ölüyorum.» diyen çocu‘ ğu anımsadın mı?) Sonra sana şaka yapmak için taktığım o maskeyi anımsadığını söylerdim. Sözde şaka yapıyordum, ama az kalsın öfkelenip beni orada ekecektin. Kimbilir, belki böyle yapsaydın bugün ben burada olmazdım, o taksi sürücüsü de hâlâ sağ olurdu.</p>

  <p class="calibre3">Eh, ne yapalım, elimize fırsat geçmedi değil, ama çift sıfır geldi ve kasa kazandı galiba. Hep seni düşündüğümü bilmeni isterim, Sarah. Benim için başka hiç kimse olmadı ve o gece de bizim en güzel gecemizdi...</p>

  <p class="calibre2">***</p>

  <p class="calibre3">«Selam, Johnny,» diye mırıldandı. Hafif bir esinti ateş renkli sonbahar ağaçlarının arasında dolaşırken pırıl pırıl havada süzülerek düşen kızarmış bir yaprak Sarah’nın saçına takıldı ve orada kaldı. «Bak, buradayım. Sonunda geldim işte.»</p>

  <p class="calibre3">Yüksek sesle kendi kendine konuşmak doğru değildir: mezarlıkta ölülerle konuşmaksa ancak delilerin yapacağı bir şeydir, demişti bir kez Sarah. Ama şu anda içinde müthiş bir duygu patlaması vardı, boğazını dolduran, ellerini birbirine kenetleyen güçlü bir duygu patlaması. Johnny’le konuşması doğal sayılmalıydı belki de, ne de olsa tam dokuz yıl geçmişti ve bu da son oluyordu artık. Bundan böyle yalnızca Walt, çocukları ve kocasının konuşma yaptığı kürsünün arkasında otururken karşısında bol bol gülücük dağıtan yüzler olacaktı; arasıra gazetelerin pazar eklerinde küçük makaleler de olabilirdi. Gelecek yıllar, her geçen gün yeni bir gri saç farkederek, sarkan göğüslerini sütyenle gizleyerek, makyajına daha özen göstererek, derneklere, Denny’nin ilkokuluna ve Janis’in anaokuluna giderek geçecekti. Gülünç şapkalar giyeceği yılbaşı partileri ve bilimkurgu özellikleriyle dolu 1980’lere... orta yaş sınırına varış.</p>

  <p class="calibre3">Sarah önündeki yıllarda panayırlar görmüyordu.</p>

  <p class="calibre3">Dolu gözlerinden ilk damlalar boşalmaya başladı. «Oooh, Johnny,» dedi. «Oysa her şey bambaşka olmalıydı, değil mi? Böyle bitmemeliydi.»</p>

  <p class="calibre3">Başını eğdi ve boğazında düğümlenen hıçkırıklarını bastırmaya çalıştıysa da bir işe yaramadı. Parlak prizmalar halinde kırılan güneş ışığı altında hıçkıra hıçkıra ağladı. Az önce ılık ılık esen rüzgâr şimdi ıslak yanaklarını şubat soğuğu gibi üşütüyordu.</p>

  <p class="calibre3">«Böyle olmamalıydı!» Ağlamasını izleyen mezar taşları ve ölüler Sarah’ya suskunlukları içinde ancak yaşamın kısa olduğunu, ölümün de ölüm olduğunu anlatabilirlerdi. «Tanrım, böyle olmamalıydı!»</p>

  <p class="calibre3">İşte tam o anda boynuna bir el dokundu.</p>

  <p class="calibre2">***</p>

  <p class="calibre3">... o gece en güzel gecemizdi diyorum, ama bir yandan düşününce, sanki 1970 yılı hiç olmamış gibi geliyor. Üniversitedeki olaylar, Nixon’un başkanlığı. Daha video-teyp yayınları başlamamış, cep hesap makineleri yok. Ama bazı zamanlar da düşününce öyle yakın hissediyorum ki, sanki elimi uzatsam dokuz yıl geriye gidebilecek, elimi uzatıp yanağını, boynunu tutacak gibi oluyorum. Seni alıp acılardan uzak, karanlığın ve zor seçeneklerin bulunmadığı bambaşka bir geleceğe götürür gibi oluyorum.</p>

  <p class="calibre3">Ama işte, elimizden ne geliyorsa onu yapabiliyoruz ve bununla yetinmek zorundayız... beğenmesek de, alışmamız gerekiyor. Tek dileğim, beni iyi olarak anman, sevgili Sarah. Mutlu ol.</p>

  <p class="calibre3">Sevgilerimle,</p>

  <p class="calibre3">Johnny</p>

  <p class="calibre3">Sarah kesik bir soluk çekti ve doğruldu. Gözleri irileşmişti.</p>

  <p class="calibre3">«Johnny?»</p>

  <p class="calibre3">Yok olmuştu.</p>

  <p class="calibre3">Her neydiyse, artık yoktu. Ayağa kalkıp çevresine bakındı, tabii hiçbir şey göremedi. Ama bir yandan da görür gibi oluyordu, orada ayakta durmuş, elleri ceplerinde, yakışıklı denmez ama hoş yüzünde o rahat, sıcak gülüş, mezar taşlarından birine ya da sonbaharın ateş renkli ağaçlarından birine'dayanmış duruyordu. «Şaşırdın mı, Sarah? Hâlâ o pis kokaini çekiyor musun?»</p>

  <p class="calibre3">Görünürde hiçbir şey yoktu, ama Johnny oradaydı, yakında bir yerde, belki de her yerde.</p>

  <p class="calibre3">Elimizden ne geliyorsa onu yapabiliyoruz ve bununla yetinmek zorundayız... beğenmesek de alışmamız gerekiyor. Yitirilen hiçbir şey yoktur, Sarah. Bulunamayacak hiçbir şey.</p>

  <p class="calibre3">«Hiç değişmezsin, Johnny,» diye mırıldandı Sarah. Mezarlıktan çıkıp kır yoluna geldi. Durup geriye baktı. Ilık ekim rüzgârı gücünü göstermeye çalışıyordu. Ağaçlar gizli gizli fısıldaştılar.</p>

  <p class="calibre3">Sarah otomobiline bindi ve gitti.</p>

  <p class="calibre2"><span class="bold">SON</span></p>

  <div class="mbppagebreak" id="calibre_pb_30"></div>
</body>
</html>
