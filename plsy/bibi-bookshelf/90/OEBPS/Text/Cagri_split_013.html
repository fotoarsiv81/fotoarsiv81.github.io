<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos353435" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">11</span></span></h2>

  <p class="calibre3">Sam Weizak, «Ne yapmayı düşünüyorsun?» diye sordu.</p>

  <p class="calibre3">Johnny, «Bilmiyorum ki,» dedi. «Aşağıda kaç kişi var demiştin?»</p>

  <p class="calibre3">«Sekiz kadar. Aralarında kamera ve ışıkçılarıyla gelmiş tele vizyoncular da var. Hastane müdürü sana çok bozuluyor Johnny. Bir numara çevirdiğini sanıyor.»</p>

  <p class="calibre3">Johnny, «Bir kadının evi yanıp kül olacaktı diye mi?» dedi. «Herhalde yazacak haber bulamadılar pek.»</p>

  <p class="calibre3">«Aslında hiç de öyle değil. Ford iki kararı veto etti. Filistin Kurtuluş Örgütü Tel Aviv’de bir lokantayı uçurdu. Bir polis köpeği havaalanında iki yüz kilo esrarın kokusunu alıp ortaya çıkardı.»</p>

  <p class="calibre3">Johnny, «O halde burada ne işleri var?» diye sordu. Sam</p>

  <p class="calibre3">gelip de lobide muhabirlerin toplandığı haberini verince, Johnny’nin aklına gelen ilk şey, annesinin bu durumdan nasıl etkileneceği olmuştu. Annesi hâlâ Pownal’da babasıyla birlikteydi ama California’ya yapacağı geziye hazırlanıyordu. Johnny de, babası da bu gezi işini doğru bulmuyorlardı. Oğlunun medyum olduğu haberini duyarsa belki gitmekten cayabilirdi, gelgelelim Johnny bu olasılığın da bazı büyük sorunlar çıkaracağını düşünmekteydi.</p>

  <p class="calibre3">Yine de bu yeni fikir Johnny’nin aklını çelmişti; belki de böylece annesi yeniden ilaçlarını almaya başlayabilirdi.</p>

  <p class="calibre3">Sam, «Adamları buraya çekecek bir ‘haber’ var da ondan,» dedi. «Habercilik açısından kaçırılmaz bir olay.»</p>

  <p class="calibre3">«Bir şey yapmadım ki, yalnızca...»</p>

  <p class="calibre3">«Yalnızca Eileen Magown’a evinin yandığını söyledin ve gerçek çıktı,» dedi Sam. «Bırak şimdi, Johnny, böyle bir şeyin er geç olacağını biliyordun.»</p>

  <p class="calibre3">«Reklam olmak istemiyorum,» dedi Johnny somurtarak.</p>

  <p class="calibre3">«Hayır. Onu demek istemedim. Depremler de reklam olmak heveslisi değildir, ama gazetelere geçerler. Çünkü herkes bilmek ister.»</p>

  <p class="calibre3">«Peki, ya görüşmeyi kabul etmezsem?»</p>

  <p class="calibre3">Sam, «Böyle bir seçeneğin olduğunu sanmıyorum,» diye karşılık verdi. «O zaman gidip bir sürü uyduruk şey yazarlar. Sonra sen hastaneden çıkınca başına üşüşürler. Mikrofonlarını burnuna dayayıp seni köşeye sıkıştırırlar.»</p>

  <p class="calibre3">Johnny biraz düşündü. «Bright da aşağıda mı?»</p>

  <p class="calibre3">«Evet.»</p>

  <p class="calibre3">«Onu yukarı çağırsam? Sonra gidip ona söylediklerimi herkese anlatabilir.»</p>

  <p class="calibre3">«Bunu yapabilirsin, ama o zaman da diğerleri bundan hiç hoşlanmaz. Hoşnutsuz bir gazeteci de baş düşmanın olur. Nixon’a düşman olmuşlardı, sonra adamı liğme liğme ettiler.»</p>

  <p class="calibre3">Johnny, «Ben Nixon değilim,» dedi, Weizak güldü. «Çok şükür ki değilsin.» Johnny, «Sen ne öneriyorsun?» diye sordu.</p>

  <p class="calibre2">***</p>

  <p class="calibre3">Johnny lobiden içeri girer girmez muhabirler ayağa kalkıp ona doğru atıldılar. Johnny beyaz bir gömlek ve üzerine bir hayli bol gelen bir blucin giymişti. Renksiz yüzünün altında boynundaki ameliyat izleri görünüyordu. Birbiri ardına yanıp sönen flaşlardan gözü kamaştı. Her ağızdan bir soru çıkıyordu.</p>

  <p class="calibre3">Sam Weizak, «Ağır olun! Ağır olun!» diye bağırdı. «Karşınızda nekahatte bir hasta var! Kısa bir demeç verip birkaç soruyu yanıtlayacak, ama biraz daha düzenli davranırsanız! Haydi şimdi biraz açılın da soluk alsın!»</p>

  <p class="calibre3">İki set televizyon flaşı odanın içini anormal biçimde aydınlatmış, kapı eşiğinde olup biteni izlemek için doktorlar ve hemşireler birikmişti. Johnny güçlü ışıklar karşısında gözlerini kırpıştırırken gördüklerinin düş olmadığını kabullenmeye çalışıyordu.</p>

  <p class="calibre3">«Sen kimsin?» dedi muhabirlerden biri Weizak’a.</p>

  <p class="calibre3">«Adım Samuel Weizak, bu gencin doktoruyum. Adımı yanlış yazayım demeyin.»</p>

  <p class="calibre3">Genel bir gülüşme oldu ve havadaki gerginlik biraz yumuşadı.</p>

  <p class="calibre3">Weizak, «Johnny kendini iyi hissediyor musun?» diye sordu. Akşam olmak üzereydi. Eileen Magown’un mutfağındaki yangın Johnny için çok gerilerde kalmıştı.</p>

  <p class="calibre3">«İyiyim,» dedi. Johnny, «Fizik tedavi uzmanım Eileen Magown adında bir kadındır. Sağolsun, gücümü kazanmam için bana yardım ediyor bir süredir. Bir kaza geçirmiştim de...» Kameralardan biri yüzünün önüne kadar uzandı. «... Epey güçsüz kaldım. Kaslarımda çöküntü gibi bir şey oldu. Bu sabah fizik tedavi salonundaydık, tam bitirmek üzereyken içimde bir his evinin yandığını bildirdi. Daha açık konuşayım, içimden bir ses Eileen’in ocağını kapatmamış olduğunu ve perdelerin tutuşmak üzere bulunduğunu söyledi. Biz de hemen itfaiyeye haber verdik, bütün olup biten bu işte.» Muhabirler, <span class="bold">İçimden bir ses ve olup biten bu işte,</span> sözlerini sindirebilmek için bir süre yutkunup durdular ama hemen sonra tümü birden aynı anda ateşe geçip sorularını yağdırmaya başladılar. Johnny kime ne diyeceğini şaşırıp bakakalmıştı.</p>

  <p class="calibre3">Weizak, «Birer birer!» diye bağırdı. «Ellerinizi kaldırın! Hiç okula gitmediniz mi?»</p>

  <p class="calibre3">Eller havada dalgalanmaya başladı; Johnny, David Bright’ı işaret etti.</p>

  <p class="calibre3">«Buna bir medyum sezgisi denebilir mi, Johnny?»</p>

  <p class="calibre3">Johnny, «Ben buna, bir çağrı derim,» diye karşılık verdi. «Mekik hareketi yapıyordum ve yeni bitirmiştim. Bayan Magown kalkmama yardım etmek için elimi tuttu ve o anda hissettim işte.»</p>

  <p class="calibre3">Başka birine söz verdi.</p>

  <p class="calibre3"><span class="bold">«Sunday Telegram</span> gazetesinden Mel Ailen. Bay Smith, kafanızda resim gibi bir şey mi gördünüz?»</p>

  <p class="calibre3">Johnny, «Hayır, kesinlikle hayır,» dedi, Ama gerçekten nasıl bir şey olduğunu anımsamıyordu.</p>

  <p class="calibre3">«Daha önce de olmuş muydu, Johnny?» Soruyu soran genç bir kadındı.</p>

  <p class="calibre3">«Evet, birkaç kez.»</p>

  <p class="calibre3">«Öbür olayları da anlatır mısın?»</p>

  <p class="calibre3">«Özür dilerim ama anlatamam.»</p>

  <p class="calibre3">TV muhabirlerinden biri elini kaldırdı, Johnny ona da söz verdi. «Geçirdiğiniz kaza ve bunun sonucu komaya girmeden önce de böyle sezgileriniz olmuş muydu, Bay Smith?»</p>

  <p class="calibre3">Johnny duraksadı.</p>

  <p class="calibre3">Odanın içinde çıt yoktu. TV flaşları tropikal güneş gibi yüzünü ısıtıyordu. «Hayır,» dedi Johnny.</p>

  <p class="calibre3">Yeni bir soru yağmuru başladı. Johnny ne yapacağını şaşırıp Weizak’a baktı.</p>

  <p class="calibre3">«Durun! Durun!» diye kükredi Weizak. Uğultu biraz yatışırken Johnny’e baktı. «Yoruldun mu, Johnny?»</p>

  <p class="calibre3">Johnny, «İki soru daha yanıtlayabilirim,» dedi. «Sonra... inanın çok yorucu bir gün geçirdim... evet, bayan?»</p>

  <p class="calibre3">Johnny’nin söz verdiği, topluca bir kadındı. «Bay Smith,» diye seslendi çığlık atar gibi. «Gelecek seçimlerde Demokratların bâşkan adayı kim olacak?»</p>

  <p class="calibre3">Johnny, «Bunu söyleyemem,» dedi soruya bir hayli şaşırarak. «Nasıl bilebilirim ki?»</p>

  <p class="calibre3">Yine eller havaya kalktı. Johnny uzun boylu, koyu giysili bir adama söz verdi. Adamın ciddi ve faka basmam diyen bir görünüşü vardı.</p>

  <p class="calibre3">«Bay Smith, ben Lewiston Sun gazetesinden Roger Dussault. Sormak istediğim şey şu: Neden böyle olağanüstü bir yeteneğe sahip olasınız... Eğer gerçekten böyle bir şey varsa tabii. Neden başkası değil de siz, Bay Smith?»</p>

  <p class="calibre3">Johnny genzini temizledi. «Sorunuzdan anladığım kadarıyla... benden, nedenini benim de anlamadığım bir şeyi haklı göstermemi istiyorsunuz. Bunu yapamam.»</p>

  <p class="calibre3">«Haklı göstermenizi istemiyorum, Bay Smith. Yalnızca açıklayın.»</p>

  <p class="calibre3">Weizak bir adım ileri gelerek Johnny’nin yanında durdu. «Bunu ben yanıtlayabilir miyim?» dedi. «Ya da neden yanlanamayacağını açıklamaya çalışayım.»</p>

  <p class="calibre3">Dussault, «Siz de medyum musunuz?» diye sordu soğuk bir tavırla.</p>

  <p class="calibre3">Weizak, «Evet, tüm sinir uzmanları öyledir, öyle olmak zorundadırlar,» dedi. Yükselen kahkahalar arasında Dussault biraz kızardı.</p>

  <p class="calibre3">«Bayanlar, baylar, bu adam dört buçuk yıl koma durumunda kaldı. İnsan beyni üzerine araştırmalar yapan bizlerin onun neden komaya girdiği ya da neden komadan çıktığı hakkında en küçük bir bilgimiz yok, çünkü daha işin başında, koma nedir onu bile bilmiyoruz. Nasıl ki, uyumak ve uyanmak konusunda bir şey bilmiyorsak. Bayanlar, baylar, daha kurbağanın ya da bir karıncanın beynini bile anlayabilmiş değiliz. Bu söylediklerimi yazabilirsiniz... bakın, hiç korkuyor muyum?»</p>

  <p class="calibre3">Yine herkes gülüştü. Weizak’tan hoşlanmışlardı. Ama Dussault gülmedi.</p>

  <p class="calibre3">«Şu söyleyeceklerimi de yazabilirsiniz, isterseniz: Bu adamın bugüne dek görülmemiş bir yeteneğe sahip olduğunu söyleyebilirim ya da çok eskiden beri varolan bir güce. Neden mi? Eğer ben ve meslekdaşlarım daha bir karıncanın beynini bile anlayamıyorsak, bunun nedenini söyleyebilir miyim? Söyleyemem, tabii. Sizin için önemi var mı, bilmem ama Johnny konusunda birkaç şey söyleyebilirim, Johnny’nin beyninde bir parça onarılamayacak denli zedelenmişti... çok küçük bir parça, ama beynin tüm parçaları önemli olabilir. Johnny buna ‘ölü bölge’ diyor ve anladığımız kadarıyla burası bellekle ilgili bir nokta. Burada saklanmış olan bazı bilgiler silinmiş durumda. Sanki bunu dengelemek için John Smith’in beyninde başka bir küçük parça <span class="bold">uyanmış</span> bulunuyor. Beyninin yan çıkıntılarından birinde. Bu kesim, beynin düşünmeyle ilgili alanlarından biri oluyor. İşte John Smith’in beyninin burasındaki elektrik tepkiler herkeste olduğu gibi olmuyor. Bu noktada bir şey daha çıkıyor karşımıza: Beynin yan çıkıntısı dokunma duyusuyla ilgilidir -ne denli ilgilidir bilemiyoruz- ve çeşitli biçimlerle dokuları tanıtlayan beyin bölümüne çok yakındır. Kişisel gözlemime göre, Johnny’e flaşlar halinde gelen bu sezgiler hep bir dokunma sonucu olmuştur.»</p>

  <p class="calibre3">Sessizlik içinde muhabirlerin kalemlerinden çıkan gürültü duyuluyordu. TV kameralar her ikisini de yakından alabilmek için öne doğru geldiler.</p>

  <p class="calibre3">Weizak, «Böyle diyebilir miyiz, Johnny?»</p>

  <p class="calibre3">«Bilmem, sanırım...»</p>

  <p class="calibre3">Dussault önündeki muhabirleri yararak yolunu açtı. Johnny ve Weizak’ın yanına gelince durdu ve boynundan bir şey çıkardı.</p>

  <p class="calibre3">«Haydi bir gösteri yapalım,» dedi. Elinde altın zinciri olan bir madalyon vardı. «Görelim bakalım, bununla ne yapabileceksin.»</p>

  <p class="calibre3">Weizak, «Olmaz öyle şey,» dedi. Fırça gibi kaşları çatılmış, Dussault’a kötü kötü bakıyordu. «Karşınızdaki adam panayır falcısı değil.»</p>

  <p class="calibre3">Dussault, «Deminden beri siz bir sürü şey anlatırken, ben de kendi kendime düşünüyordum,» dedi. «Böyle adamlar, haydi, deyince hiçbir şey yapamazlar, çünkü üç dolarlık banknot gibi sahtedirler.»</p>

  <p class="calibre3">Johnny diğer muhabirlere baktı. Bright biraz utanmış gibiydi ama diğerleri büyük bir hevesle olacakları bekliyordu. Tıpkı cam duvarın arkasından kendisini izleyen hemşireler gibi bakıyorlardı. Sonuç ne olursa olsun, onlar kazançlı çıkacaklardı. Eğer bu madalyonla ilgili bir şeyler anlatabilirsem, gazetelerine birinci sayfalık bir haber götürecekler, diye düşündü Johnny. Eğer bir şey söyleyemezsem, yine eş değerde bir haber elde etmiş olacaklar.</p>

  <p class="calibre3">Dussault, «Eee?» diye sordu. Elindeki madalyon yumruğunun altında bip ileri, bir geri sallanıyordu.</p>

  <p class="calibre3">Johnny, Weizak’a baktı ama Weizak nefretle başını çevirmişti.</p>

  <p class="calibre3">Johnny, «Ver onu bana,» dedi.</p>

  <p class="calibre3">Dussault madalyonu uzattı. Johnny bunu avuçları arasına aldı.</p>

  <p class="calibre3">Odanın içine bir ölüm sessizliği çökmüştü. Kapı eşiğinde duran birkaç doktor ve hemşirenin yanında en azından altı yedi kişi daha bitmişti. Birinci kat televizyon odasına giden koridorun başında hastalardan oluşan bir kalabalık da merakla bekliyordu. Havada yoğun bir gerilim vardı.</p>

  <p class="calibre3">Johnny yüzü solgun, beyaz gömleği ve bol gelen blucini içinde ses çıkarmadan duruyor, avucundaki madalyonu sıkmaktan şişen el ve bilek damarları görünüyordu. Olacakları büyük bir dikkatle bir yargıç gibi izleyen Dussault tam karşısındaydı. Geçen bir dakika, sonu gelmeyecekmiş gibi geldi herkese. Ne kimse öksürdü, ne de fısıldaştı.</p>

  <p class="calibre3">«Aha,» dedi Johnny hafifçe... sonra, «Demek böyle oldu?» diye kendi kendine konuşur gibi sordu.</p>

  <p class="calibre3">Parmakları ağır ağır gevşedi. Dussault’a baktı.</p>

  <p class="calibre3">Dussault, «Eee?» diye sordu, ama sesindeki güven yok olmuştu. Az önce muhabirlerin sorularını yanıtlayan yorgun, heyecanlı genç adam da yok olmuştu. Johnny’nin dudaklarında yarım duran bir gülümseme vardı şimdi ve hiç de Öyle sıcak bir gülümsemeye benzemiyordu. Gözlerinin mavisi koyulaşmış, uzaklara bakıyor gibiydi. Weizak bunun farkına varınca tüylerinin diken diken olduğunu hissetti.</p>

  <p class="calibre3">Johnny, «Kızkardeşinin madalyonu,» dedi Dussault’a. «Adı Anne’di ama herkes ona Terry diyordu. Ablan. Çok severdin. Bastığı toprağa tapacak denli severdin.»</p>

  <p class="calibre3">Birden müthiş bir şey oldu ve Johnny’nin sesi değişmeye başladı. Ergenlik dönemini yaşayan bir gencin çatlak ve güvensiz sesine dönüştü.</p>

  <p class="calibre3">«Bu senin için, Terry, Lizbon Caddesinde yanlış trafik ışığında geçerken kullanırsın ya da o oğlanlardan biriyle park yerine gittiğinizde. Unutma, Terry... unutma...»</p>

  <p class="calibre3">Johnny’e az önce Demokratların adayını soran şişman kadın korkuyla bir inilti çıkardı. TV kameramanlarından biri «Tanrım!» diye mırıldandı.</p>

  <p class="calibre3">Dussault, «Kes artık!» diye tısladı. Yüzü solmuştu. Gözleri irileşmiş, dudağının üstü ıslanmıştı. Elleri Johnny’nin zincirinden tuttuğu madalyonu almak için davranacak gibi oldu. Ama ellerini kontrol edecek durumda değildi. Madalyon ileri geri sallanırken ışığın altında parıldıyordu.</p>

  <p class="calibre3">Ergen sesi konuşmaya devam etti. «Beni unutma, Terry.» diye yalvardı. «N’olur kirletme kendini... lütfen, Tanrı aşkına temiz kal...»</p>

  <p class="calibre3">«Kes artık! Kes artık, adi herif!»</p>

  <p class="calibre3">Şimdi Johnny kendi sesiyle konuşmaya başlamıştı. «Hızlı yaşamaktan olmuştu, değil mi? Yirmi yedi yaşındayken kalp krizi sonucu öldü. Ama bu madalyonu on yıl boyunca taktı, Rog. Seni anımsadı. Hiç unutmamıştı. Hiç... hiç hiç.»</p>

  <p class="calibre3">Madalyon Johnny’nin parmakları arasından kayıp küçük müzikal bir ses çıkararak yere düştü. Johnny hâlâ yüzünde donmuş o ifadesizlikle boş gözlerle bakıyordu. Dussault sessizliği bozan boğuk hıçkırıklar içinde ayakları dibinde duran madalyonu almak için atıldı.</p>

  <p class="calibre3">Bu sırada bir flaş patladı ve Johnny içinde bulunduğu trans durumundan çıkarak kendine geldi. Yüzündeki ilk dehşet hemen acımaya dönüştü. Güçlükle Dussaulfun yanına diz çöktü.</p>

  <p class="calibre3">«Üzgünüm,» dedi. «Gerçekten çok üzgünüm, bu denli...»</p>

  <p class="calibre3">«Seni ucuz sahtekâr!» diye bağırdı Dussault. «Tümü yalan! Hep yalan! Yalan!» Elinin içiyle Johnny’nin boynuna acemice bir yumruk attı. Johnny bu vuruşla yere düşüp başını sertçe yere çarptı. Gözlerinde yıldızlar uçuşmaya başlamıştı.</p>

  <p class="calibre3">Büyük bir uğultu koptu.</p>

  <p class="calibre3">Johnny hayal meyal Dussault’un kapıya doğru önüne geleni ite kaka yürümeye çalıştığını farketti. Bacaklardan ve ayakkabılardan oluşan bir orman içinde Dussault’u görebiliyordu. Weizak yanına gelip Johnny’i kaldırmak için yardım etti.</p>

  <p class="calibre3">«John, iyi misin? Bir yerine bir şey oldu mu?»</p>

  <p class="calibre3">«Ona olduğu denli kötü değil.» Ayağa kalkmak için uğraştı. Birkaç kişi yardım etti. Başı dönüyor, kusacak gibi hissediyordu. Yanlış bir iş yapmıştı, bayağı yanlış.</p>

  <p class="calibre3">Kulakları yırtan bir çığlık yükseldi; Demokratların adayını soran şişman kadın bağırmıştı. Johnny, Dussault’un dizleri üstüne çöküp ağır ağır yere yığıldığını gördü. Madalyon hâlâ elindeydi.</p>

  <p class="calibre3">«Bayıldı,» dedi birisi. «Adam bayıldı yahu. Şu işe bak.»</p>

  <p class="calibre3">Johnny, «Benim suçum,» dedi Sam Weizak’a. Duyduğu suçluluğun utancıyla boğazı düğümlenmiş, ağlayacak gibi olmuştu. «Hep benim yüzümden.»</p>

  <p class="calibre3">«Hayır,» dedi Sam. «Hayır, John.»</p>

  <p class="calibre3">Ama öyleydi işte. Weizak’ın, onu tutan ellerinden sıyrılıp yavaş yavaş kendine gelmeye başlayan Dussault’un yanına gitti. Adamın başına iki doktor da gelmişti.</p>

  <p class="calibre3">Johnny «Bir şeyi yok ya?» diye sordu. Yanıbaşında duran kadın muhabire döndü. Kadın birden irkildi. Yüzü korkuyla kasıldı.</p>

  <p class="calibre3">Johnny öbür yanına dönüp TV muhabirine bir şeyler söylemek istedi. Birine açıklamak gerektiğini düşünüyordu. «Onu böyle sarsmak istemedim,» dedi. «Tanrı tanığımdır ki, onu böyle üzmek istemedim. Böyle olacağını bilmiyor...»</p>

  <p class="calibre3">TV muhabiri bir adım geri çekildi. «Tabii,» dedi. «Tabii istemedin. O kaşındı zaten, herkes gördü. Ama bana... sakın dokunma, tamam mı?»</p>

  <p class="calibre3">Johnny dudakları titreyerek adama baktı, bir şey anlamıyordu. İçinde bulunduğu şaşkınlık durumu geçince anlar gibi oldu. Tabii, ya. Artık iyice anlıyordu. TV muhabiri gülümsemeye çalıştı ama korkusunu gizleyememişti.</p>

  <p class="calibre3">«Aman bana dokunma, Johnny. Lütfen.»</p>

  <p class="calibre3">«Ama bundan bir şey olmaz ki...» dedi Johnny ya da dediğini sandı. Ağzından ses çıkıp çıkmadığından emin değildi, «Bana dokunma, olmaz mı, Johnny?»</p>

  <p class="calibre3">Muhabir geri geri giderek gereçlerini toplayan kameramanın yanına vardı. Johnny durduğu yerden ona bakıyor, her yanı titriyordu.</p>

  <p class="calibre2">***</p>

  <p class="calibre3">Weizak, «Kendi iyiliğin için, Johnny,» dedi. Beyazlar içindeki hemşire hayalet gibi arkasında duruyordu. Tekerlekli ilaç masasının üstü uyuşturucu düşkünleri için cennetlik sayılacak malzemeyle doluydu.</p>

  <p class="calibre3">Johnny, «Hayır,» dedi. Titremesi hâlâ sürüyor, soğuk soğuk terliyordu. «Artık iğne istemiyorum. Burama kadar geldi artık.»</p>

  <p class="calibre3">«Hap verelim o zaman.»</p>

  <p class="calibre3">«Artık hap da istemiyorum.»</p>

  <p class="calibre3">«Uyumana yardımcı olur.»</p>

  <p class="calibre3">«O uyuyabilecek mi? Dussault denen adam?»</p>

  <p class="calibre3">Hemşire, ««aşınmıştı,» diye atıldı.</p>

  <p class="calibre3">Weizak da hin hin güldü. «Hemşire haklı. Adam kaşınmıştı. Seni boş şişe satıyor sandı, Johnny. Şimdi iyi bir uyku çekersen, her şeyi bambaşka bir gözle görürsün.»</p>

  <p class="calibre3">«İlaçsız uyumak istiyorum.»</p>

  <p class="calibre3">«Johnny, lütfen.»</p>

  <p class="calibre2">***</p>

  <p class="calibre3">Saat on biri çeyrek geçiyordu. Odanın köşesinde duran televizyon kapatılmıştı. Johnny ve Sam haber programını birlikte izlemişlerdi. Ford’un veto haberinden hemen sonra yayınlanmıştı. Johnny kendisiyle ilgili haberin Ford’unkinden daha çok ilgi toplamış olduğunu düşünüp keyifsizce gülmüştü. Haber filmi Dussault’un yere yığılışıyla son buluyordu.</p>

  <p class="calibre3">Haber bülteni diğer haberleri vermeye devam ederken, Weizak kısa bir süre için odadan çıkmıştı. Döndüğü zaman, hastane santralının Johnny’e gelen telefonlarla tıkandığını haber vermişti.</p>

  <p class="calibre3">Tam bu sırada odanın telefonu çaldı.</p>

  <p class="calibre3">Weizak fısıldar gibi bir sövgü savurdu. «Buraya bağlanmamalarını söylemiştim. Sen açma, Johnny, ben...»</p>

  <p class="calibre3">Ama Johnny telefonu açmıştı bile. Bir an dinledikten sonra başını salladı. «Evet, tamam.» Telefonun ağızlığını eliyle kapadı. «Babam arıyor,» dedi. «Selam, baba, sanırım...» Dinledi. Dudaklarındaki küçük gülümseme uçtu, yerini bir korku büzülmesi aldı.</p>

  <p class="calibre3">Weizak, «John, ne olmuş?» diye sordu.</p>

  <p class="calibre3">Johnny, «Tamam, baba,» dedi fısıltı gibi çıkan sesiyle. «Evet, Cumberland General Hastanesi. Yerini biliyorum. Tamam, baba.»</p>

  <p class="calibre3">Sesi çatladı. Ağlamıyordu ama gözleri dolmuştu.</p>

  <p class="calibre3">«Evet, bunu biliyorum, baba. Ben de seni seviyorum. Bağışla.»</p>

  <p class="calibre3">Dinledi.</p>

  <p class="calibre3">«Evet. Evet, öyle oldu,» dedi Johnny. «Görüşürüz, baba. Hoşçakal.»</p>

  <p class="calibre3">Telefonu kapatıp ellerini gözlerine bastırdı.</p>

  <p class="calibre3">«Johnny?» Sam eğilerek Johnny’nin elini tuttu. «Annene bir şey mi olmuş?»</p>

  <p class="calibre3">«Evet, annem.»</p>

  <p class="calibre3">«Kalp krizi mi?»</p>

  <p class="calibre3">Johnny, «Felç,» dedi. Sam Weizak iğne yemiş gibi dişlerinin arasından tısladı. «Televizyon haberlerini izliyorlarmış... hiçbir şeyden haberleri yokmuş... sonra birden ben görünmüşüm... sonra da anneme felç gelmiş. Şimdi hastanedeymiş. Bir babam eksik kaldı, ona da bir şey olursa üçümüz de hastanelerde olacağız.» Tiz bir kahkaha attı. Gözleri deli gibi, bir hemşire, bir Weizak arasında dolaşıyordu. «Ne güzel bir gücüm var, değil mi?» dedi. «Herkese gerek bundan.» Bir kahkaha attı. Çığlık gibi.</p>

  <p class="calibre3">Sam, «Durumu çok mu kötü?» diye sordu.</p>

  <p class="calibre3">«Babam bilmiyor.» Johnny bacaklarını yataktan aşağı sarkıttı. Odasına gelince hastane geceliğini giymişti, ayakları çıplaktı.</p>

  <p class="calibre3">Sam, «Ne yaptığını sanıyorsun?» diye sertçe sordu.</p>

  <p class="calibre3">«Ne yapıyorum dersin?»</p>

  <p class="calibre3">Johnny ayağa kalktı. Bir an Sam kendisini yeniden yatağa itecekmiş gibi geldi. Ama Sam kıpırdamadan Johnny’nin seke seke dolabına yürümesini izledi. «Saçmalama. Böyle bir şeyi yapmak için, hazır değilsin, John.»</p>

  <p class="calibre3">Hemşirenin orada olmasına aldırmadan -Tanrı bilir kaç kez çıplak poposunu görmüşlerdi- Johnny üstündeki geceliği çıkarıp dolabın içinde beyaz gömleğini ve blucinini aramaya başladı.</p>

  <p class="calibre3">«John, bunu kesinlikle yasaklıyorum sana. Doktorun ve dostun olarak sana söylüyorum, yaptığın iş çılgınlıktır.»</p>

  <p class="calibre3">Johnny, «İstediğin kadar yasakla, ben gidiyorum,» dedi ve giyinmeye başladı. Yüzü trans durumundaki halini almıştı. Hemşire ağzı açık bakıyordu.</p>

  <p class="calibre3">Sam, «Hemşire, siz odanıza gidebilirsiniz,» dedi.</p>

  <p class="calibre3">Kadın isteksiz adımlarla geri geri gidip odadan çıktı.</p>

  <p class="calibre3">«Johnny,» dedi Sam ve kalkıp yanına gitti. Elini omzuna koyarak, «Sen sorumlu değilsin,» diye onu yatıştırmaya çalıştı.</p>

  <p class="calibre3">Johnny silkinip omzundaki elden sıyrıldı. «Benim sorumlu olan. O sırada beni izliyordu.» Düğmelerini iliklemeye başladı.</p>

  <p class="calibre3">«İlaçlarını alması için o kadar ısrar ettiğin halde dinlemedi.»</p>

  <p class="calibre3">Johnny bir an Weizak’a bakmak için durdu, ama sonra yeniden ilikleme işini sürdürdü.</p>

  <p class="calibre3">«Eğer bu gece olmasaydı, yarın olurdu, gelecek hafta olurdu, belki gelecek ay...»</p>

  <p class="calibre3">«Belki de gelecek yıl. Ya da on yıl sonra.»</p>

  <p class="calibre3">«Hayır. On yıl sonra olmazdı, hatta gelecek yıl bile. Sen de bunu biliyorsun. Neden bu işin yükünü üstlenmek için bu denli isteklisin? O sersem muhabir yüzünden mi? Yoksa kendine acımanın değişik biçimi mi? Lanetlenmiş bir adam olduğuna inanmak mı istiyorsun?»</p>

  <p class="calibre3">Johnny’nin yüzü kırıştı. «Felç geldiğinde <span class="bold">beni</span> izliyordu. Anlamıyor musun? Bunu anlayacak kadar beynin yok mu?»</p>

  <p class="calibre3">«Ta California’ya gitmek için yorucu bir yolculuğa hazırlanıyordu, bunu sen söylemiştin bana. Sempozyum mu, öyle bir şey için. Yine senin dediğine göre duygularını çok yıpratan bir şeymiş bu. Tamam mı? Evet. O zaman böyle bir şeyin olması da kaçınılmazdı. Felç dediğin gökten düşmez yere, Johnny.»</p>

  <p class="calibre3">Johnny pantolon düğmelerini de ilikledikten sonra çok büyük bir güç harcamış gibi bitkinlikle yatağa oturdu. «Evet,» dedi. «Belki de haklısın.»</p>

  <p class="calibre3">«Aklı başına geldi! Tanrıya şükür, aklı başına geldi!»</p>

  <p class="calibre3">«Ama yine de gitmem gerek, Sam.»</p>

  <p class="calibre3">Weizak ellerini iki yana açtı. «Gidip ne yapacaksın? Şu anda o, doktorların ve Tanrısının ellerinde. Durum bu işte. Herkesten önce bunu senin anlaman gerek.»</p>

  <p class="calibre3">Johnny, «Babamın bana ihtiyacı var,» dedi yavaşça. «Bunu da anlıyorum.»</p>

  <p class="calibre3">«Nasıl gideceksin? Gece yarısı oldu.»</p>

  <p class="calibre3">«Otobüsle. Bir taksiye atlayıp Peters Candlelighter’a giderim. Otobüsler hâlâ oradan geçiyor, değil mi?»</p>

  <p class="calibre3">Sam, «Bunu yapman gerekmez,» dedi.</p>

  <p class="calibre3">Johnny’nin yatağın altında arayıp bir türlü bulamadığı ayakkabılarını Sam eğilip aldı ve ona verdi. «Seni ben götürürüm.»</p>

  <p class="calibre3">Johnny başını kaldırıp Şam’a baktı. «Bunu yapar mısın?»</p>

  <p class="calibre3">«Küçük bir yatıştırıcı alman koşuluyla, evet.»</p>

  <p class="calibre3">«Ama karın...» Johnny, Şam’ın özel yaşamıyla ilgili somut olarak bildiği tek şeyin annesinin California’da yaşadığı olduğunu farketti.</p>

  <p class="calibre3">Weizak, «Boşandım,» dedi. «Bir doktor gecenin hangi saatinde olursa olsun yataktan kalkıp gitmek zorunda kalabiliyor. Karım da yalnız yatmayı sevmediğinden yatağın boş kalan yarısını bir sürü adamla doldurmuştu.»</p>

  <p class="calibre3">Johnny, «Üzüldüm,» dedi sıkılarak.</p>

  <p class="calibre3">«Bütün zamanını üzülmekle geçiriyorsun, John.» Şam’ın gözleri sevecen ama güçlü bakıyordu. «Haydi, ayakkabılarını giy.»</p>

  <div class="mbppagebreak" id="calibre_pb_13"></div>
</body>
</html>
