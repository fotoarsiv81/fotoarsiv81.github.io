<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos789609" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">25</span></span></h2>

  <p class="calibre3">1978 sonbaharı geldiğinde Johnny’nin çalışma mesasındaki defterlerin sayısı yediyi bulmuştu. 1978 sonbaharında iki Papa’ nin peş peşe ölmesinden sonra Greg Stillson ulus çapında tanınır olmuştu.</p>

  <p class="calibre3">Temsilciler meclisine yine büyük oy farkıyla seçilmiş, halkın tutuculuğa olan eğilimini değerlendirerek «Artık Amerika Partisini kurmuştu. İşin garip yanı, birçok meclis üyesinin de bulundukları partiden ayrılıp Stillson’a katılmalarıydı. Çoğunun inançları aynıydı: Son derece tutucu. Artık Amerika Partisi bundan böyle kentlerin kendi yağlarıyla kavrulmalarını istiyordu. «Bütün gün didinen bir çiftçinin vergileriyle New York kentinin süslenmesine son vereceğiz,» diye demeç vermişti Greg. Parti ayrıca fahişelerin, godoşların, serserilerin ve sabıkalıların sosyal yardım fonlarından yararlanmamalarını öngörüyordu. Sosyal yardımlar için ayrılan bütçeyi kaldırarak büyük bir vergi reformu yapmayı amaçlıyordu. Bu söylenenlerin tümü daha önceden de söylenmiş eski bir şarkı gibiydi, gelgelelim Greg’in Artık Amerika Partisi bu şarkıyı her zamankinden güzel söylüyordu.</p>

  <p class="calibre3">Greg’in hatırı sayılır bir güç olduğu söylentileri başlamıştı artık. Gerçi dünyadaki hava kirliliğini Jüpiter’e ya da Satürn’e göndermiş değildi, ama adları kirli işlere karışan iki kongre üyesini koltuklarından attırmayı başarmıştı. Bunlardan biri hileli bir otopark yapımı işine bulaşmış, diğeriyse eşcinsellerin barlarına dadanmakla suçlanmıştı. Petrol tavan ücreti konusunda verdiği önerge ve bunun oylanması sırasında gösterdiği köy çocuğu kurnazlığı herkesin dikkatini çekmişti. 1988 yılına dek yerini sağlamlaştırır ve gereğinden büyük adımlar atmaya kalkışmazsa ve de değişim rüzgârları partisini dağıtacak biçimde esmezse, kimbilir, her şey olabilirdi. Hatta 1992 bile çok geç sayılmazdı. Daha genç sayılırdı. Evet, evet, 1992’de galiba bu iş tamamdı.</p>

  <p class="calibre3">Johnny’nin tuttuğu defterlerde siyasi karikatürler de vardı. Bunlardan biri, başında miğferiyle meclis merdiveninden aşağı, üzerinde Tavan Fiyat yazılı bir petrol varili yuvarlayan Greg’i gösteriyordu. Merdivenlerin sonundaysa Greg’in varlığından habersiz görünen Jimmy Carter durmuş, başını kaşıyordu. Karikatürün altında şöyle yazılmıştı: ÇEKİL YOLUMDAN JIMMY!</p>

  <p class="calibre3">Miğfer. Nedense bu miğfer Johnny’i çok rahatsız ediyordu. Cumhuriyetçilerin simgesi fil, Demokratlarınki eşek, Greg Stillson’in simgesiyse miğferdi. Ancak Johnny’nin düşlerinde bu inşaatçı miğferi motosiklet miğferine dönüşüyordu.</p>

  <p class="calibre2">***</p>

  <p class="calibre3">Ayrı bir defterde Johnny, babasının lokantada çıkan yangınla ilgili olarak gazetelerden kesip gönderdiği kupürleri saklıyordu. Bunun nedenini ne Sam, ne Roger, ne de babası tahmin edebilirdi. MEDYUM YANGINI SEZDİ, GÖZLERİ YAŞLI ANNE. «KIZIM DA ONLAR GİBİ ÖLEBİLİRDİ» DİYOR (o gözleri yaşlı anne Patty Strachan’ın annesiydi.) <span class="bold">«Castle Rock Cinayetlerini Aydınlatan Medyum Yangını Sezdi.</span> YANGINDA ÖLENLERİN SAYISI DOKSANI BULDU. BABASI JOHNNY SMITH’IN NEREDE OLDUĞUNU AÇIKLAMIYOR. Ve resimleri vardı. Babasının resimleri. Tâ bir zamanlar Sarah Bracknell’le çıktığı günlerdeki resimleri, şimdi Sarah iki çocuk annesi bir kadın olmuştu. Son mektubunda Heri?, Sarah’nın saçlarında gri tellerin sıklaştığını yazıyordu. Johnny’nin kendisi de otuz bir yaşına gelmişti. İnanası gelmiyordu, ama gerçekti işte.</p>

  <p class="calibre3">Bu yangının Johnny için taşıdığı önemi kimse anlayamazdı. İşin en can alıcı yanı, bu yangının, çok daha büyük bir sorun olan Greg Stillson hakkında ne yapacağına karar vermesiyle olan ilişkisiydi.</p>

  <p class="calibre3">Şöyle yazmıştı deftere: «Stillson konusunda bir şeyler yapmalıyım. Yapmam gerek. Lokanta yangınını önceden bildim, bunu da biliyorum. Kafamda en küçük bir kuşku yok. Stillson devlet başkanı olacak ve bir savaş başlatacak... ya da beceriksizliği yüzünden savaşa neden olacak.</p>

  <p class="calibre3">«Sorun şu: <span class="bold">«Alınması gereken önlemler ne derece radikal olmalı?</span></p>

  <p class="calibre3">«Lokanta yangınını bir deney olarak ele alalım. Sanki bana bir uyarı işareti gibi gönderildi. Eyvah, galiba annem gibi düşünmeye başladım, ama ne yapayım ki gerçek bu. Bir yangın çıkacağını ve birçok insanın öleceğini önceden bildim. Bu ön bilgi onları kurtarmaya yetti mi? Yanıt: Tümünü kurtarmaya yetmedi, çünkü insanlar ancak olgulara tam olarak inanıyorlar. Lokantaya gitmek yerine Chatsworth’ların evine gelenler kurtuldu ama Roger Chatsworth’un o partiyi benim kehanetime inandığı için vermediğini de unutmamak gerekir. Salt beni rahatlatmak için evinde parti verdi. Beni üzmemek için. Her şey olduktan sonra inandı. Patty Strachan’ın annesi de her şey olup bittikten sonra inandı. Hep sonra, sonra, sonra. Ama o zaman da ölenler ve yananlar için çok geç olmuştu.</p>

  <p class="calibre3">«Soru 2: Ben bu sonucu değiştirebilir miydim?</p>

  <p class="calibre3">«Evet. Otomobile binip lokantanın ön kapısından içeri girebilirdim. Ya da o öğleden sonra kimse yokken orada kendim bir yangın çıkarabilirdim.</p>

  <p class="calibre3">«Soru 3: Peki, bu iki önlemden birini alsaydım, sonucu beni nasıl etkilerdi?</p>

  <p class="calibre3">«Büyük olasılıkla tutuklanırdım. Gerçi benim yaptığım hasar üzerine o gece bir yıldırımın düşmesi savunmamda işime yarardı ama... yok canım. Belki insanların medyumlara inanma eğilimleri olabilir ama yasalar karşısında böyle bir şeyin sözü bile edilemez. Ama şimdi düşünüyorum da, yeniden böyle bir şey olacak olsaydı, bana neye mal olursa olsun, bu önlemlerden birini alırdım. Yoksa kendi kehanetime yeterince inanmamış mıydım?</p>

  <p class="calibre3">«Stillson sorunu da bu işe korkunç derecede benziyor, ama neyse ki daha epey zaman var.</p>

  <p class="calibre3">«Gelelim ana soruna. Greg Stillson’un başkan olmasını istemiyorum. Nasıl engel olabilirim?</p>

  <p class="calibre3">«1. NeW Hampshire’e gidip partisine katılırım ve onu içerden yıkmaya çalışırım. Belki ortaya çıkarabileceğim pislikler vardır.</p>

  <p class="calibre3">«2. Onun kirli çamaşırlarını ortaya çıkaracak birini parayla tutabilirim. Roger’in vermiş olduğu paranın kalanıyla iyi bir adam tutabilirim. Ama Lanete de oldukça iyiydi. Oysa şimdi ölmüş bir adam o.</p>

  <p class="calibre3">«3. Onu yaralayıp sakat bırakabilirim. Arthur Bremmer’in George Wallace’i sakat bıraktığı gibi.</p>

  <p class="calibre3">«4. Onu öldürebilirim.</p>

  <p class="calibre3">«Birinci olasılık pek sağlam değil. Partiye girersem onu yıkmak yerine katkıda bulunmam tehlikesi var. Ayrıca Trimbull’daki toplantıda beni mimlemiş olabilirler.</p>

  <p class="calibre3">«İkinci seçenek. Ya adamın bütün kirli çamaşırları zaten ortadaysa? Ya onları çoktan temizlemişse? Unutmamalı ki, bu kirli çamaşırlar ancak basın yoluyla ortaya dökülebilir. Basın ise Stillson’u tutuyor. Eğer Lancte’yle ilgili bir şeyler bulabilsem belki işe yarayabilir. Ama Stillson bu çeşit görevleri Sonny Elliman’a vermiyor mu? Dahası, Lancte’nin öldürüldüğü zaman Stillson’un peşinde olup olmadığından bile emin değilim. Zaten Sonny Elliman’ı idam ettirsem bile Stillson yine sapasağlam ayakta kalır.</p>

  <p class="calibre3">«Hep düşünüyorum, acaba bir numara yapıp Stillson’u uyuşturucu madde kullanıyor diye yakalatamaz mıyım diye. Ama bu da çok zor.</p>

  <p class="calibre3">«Onu yaralayıp sakat bırakmak seçeneği var. Bunu yapabileceğimden emin değilim. Ama sanırım yapabilirim. George Wallace sakat kaldıktan sonra tüm siyasal etkinliğini yitirmişti. Ama tekerlekli koltuğunu büyük bir siyasal koz olarak kullanan Roosvelt’i de unutmamak gerek.</p>

  <p class="calibre3">«O halde tek sağlam yol suikast oluyor. Tartışmasız, temiz bir sonuç. Hiç bir ceset başkan olamaz.</p>

  <p class="calibre3">«Eğer tetiği çekebilirsem.</p>

  <p class="calibre3">«Çektiğimi varsayalım, bana ne yaparlar?</p>

  <p class="calibre3">«Bir şarkısında Bob Dylan’ın dediği gibi, ‘Yavrum, bunu sormasan olmaz mı’?»</p>

  <p class="calibre3">Johnny’nin defterlerinde daha birçok karalama vardı. Ama bunlardan yalnız bir tanesi kutu içine alınmıştı. «Onu öldürmenin tek yol olduğunu varsayalım. Tetiği de çektim diyelim. Cinayet yanlış bir iş olur. Cinayet yanlıştır. Başka çözümler çıkabilir. Neyse ki, daha yıllarca zaman var.»</p>

  <p class="calibre2">***</p>

  <p class="calibre3">Ama Johnny’nin öyle çok zamanı yoktu.</p>

  <p class="calibre3">1978 Aralık başlarında California’lı bir kongre üyesinin öldürülmesinden sonra Johnny neredeyse hiç zamanı kalmadığını farketti.</p>

  <div class="mbppagebreak" id="calibre_pb_27"></div>
</body>
</html>
