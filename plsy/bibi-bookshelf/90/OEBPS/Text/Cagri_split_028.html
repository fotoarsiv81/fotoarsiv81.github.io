<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos799670" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">26</span></span></h2>

  <p class="calibre3">26 Aralık 1978 günü öğleden sonra, Bud Prescett’un tezgâhtarlık yaptığı Phoenix Spor Araç ve Gereçleri Mağazasına uzun boylu, bitkin görünüşlü, saçları kırlaşmış ve gözleri kanlı genç bir adam geldi. Peşin para ödeyerek iyi bir tüfek satın aldı. Kayıt defterine adını John Smith olarak yazdırdı.</p>

  <p class="calibre3">Smith dükkândan ayrıldıktan sonra Bud kendi kendine düşündü. İlerde böyle bir tüfek satın alanı tanıtlaması istenirse hiç zorluk çekmeyecekti. Adamın boynundaki yara izleri ve bir bacağının aksaması kolay kolay aklından çıkmazdı.</p>

  <p class="calibre3">27 Aralık günü aksayarak yürüyen uzun boylu, zayıf bir adam Phoenix Büro Araç ve Gereçleri Mağazasına gelerek bir evrak çantası satın aldı. Tezgâhtar daha sonra verdiği ifadesinde adamın bir gözünde sanki ateşten bir nokta gördüğünü belirtti.</p>

  <p class="calibre3">6 Ocak 1979 günü NeW York Biltmore Oteli önünde müşteri bekleyen George Clements’in taksisine kır saçlı bir adam bindi. Hareket ederken acı çekiyormuş gibi bir görünüşü vardı.</p>

  <p class="calibre3">Müşterisi adresi verdikten sonra George biraz konuşmak istedi. «Rengin çok solmuş, ahbap. Kayınbiraderim de senin gibi olmuştu bir zamanlar ama o sırada böbrek taşı vardı. Sende de taş mı var?»</p>

  <p class="calibre3">«Hayır,»</p>

  <p class="calibre3">«Kayınbiraderim hiçbir şeyin böbrek taşı kadar acı vermeyeceğini söylüyor. Ben de ona dedim ki, ‘Bak, Andy, iyisin, hoşsun ama boktan adamın birisin. Sen hiç kanser diye bir şey duydun mu?’ dedim. ‘Yahu, herkes bilir ki kanser kadar kötüsü yoktur bu hastalıkların.’» George dikiz aynasında müşterisine baktı. «Bak ahbap, içtenlikle soruyorum... iyi misin? Ölüyor gibi bir halin var.»</p>

  <p class="calibre3">«İyiyim,» diye karşılık verdi müşteri. «Aklıma yıllar önce yaptığım başka bir taksi yolculuğu geldi de...»</p>

  <p class="calibre3">«Anlıyorum,» dedi George, gerçekten anlamış gibi. Sonra yine kayınbiraderini anlatmaya devam etti.</p>

  <p class="calibre2">***</p>

  <p class="calibre3">«Anne, bu adam hasta mı?»</p>

  <p class="calibre3">«Şişş.»</p>

  <p class="calibre3">«Peki, sustum, ama hasta mı?»</p>

  <p class="calibre3">«Danny, sus bakayım.»</p>

  <p class="calibre3">Kadın yan sırada oturan adama bakıp özür diler gibi, «çocuk işte, ne bilsin,» anlamında gülümsedi, ama adam konuşmaları duymamış gibiydi. Ne var ki, zavallı adam gerçekten de çok hasta görünüyordu. Yüzü sapsarı, bir deri bir kemik kalmış, boynundaysa çenesinin altına kadar çıkan yara iziyle Frankenstein’i andırıyordu.</p>

  <p class="calibre3">Otobüs Portsmouth, NeW Hampshire’a doğru yol alıyordu.</p>

  <p class="calibre3">«Yanına gidip bakmak istiyorum.»</p>

  <p class="calibre3">«Olmaz, Danny.»</p>

  <p class="calibre3">«Gerçekten hasta mı diye bakmak istiyorum.»</p>

  <p class="calibre3">«Hayır.»</p>

  <p class="calibre3">«İyi ama, ya şimdi ölüyorsa, anne?» Danny bu olasılığı aklına getirince gözleri parladı. «Şu anda ölüyor olabilir.»</p>

  <p class="calibre3">«Danny, kes sesini.»</p>

  <p class="calibre3">«Hey, bayım! Ölüyor musunuz yoksa?»</p>

  <p class="calibre3">«Danny, susacak mısın sen!» diye tısladı kadın. Yanakları utancından kıpkırmızı olmuştu.</p>

  <p class="calibre3">Danny şımarık şımarık zırlamaya başladı. İşte o zaman yan sırada oturan adam başını çevirdi ve yüzünde bitkin, acı dolu ama dostça gülümseme belirdi. Kadın da bu gülümsemeye karşılık vermek istedi. Dudakları uyumsuz, yapay bir biçimde kıvrıldı. Adamın kanlı sol gözü ve boynundaki yara iziyle yüzünün o yanı uğursuz, korkunç bir maskeye benziyordu.</p>

  <p class="calibre2">***</p>

  <p class="calibre3">New Hampshire’in küçük ilçesi Timmesdale’da, karlı bir akşam, saçları biraz erken kırlaşmış genç bir adam aksak yürüyüşüyle Dick O’Donnel’in bira salonuna girdi. Dışarda beş altı santim kalınlığında kar vardı. Genç adam bar amerikana gelip oturdu ve bira ısmarladı. Üst üste iki bardak daha söyledi ve barın üstündeki televizyonu izleyerek ağır ağır içti. O’Donnel bu adamı daha önce gördüğünü anımsıyordu.</p>

  <p class="calibre3">«Bir tane daha ister misiniz?» diye sordu O’Donnel.</p>

  <p class="calibre3">«İçerim ya,» dedi adam. Eliyle televizyonun üstünde bir şeyi gösterdi. «Onunla tanışıyorsun, herhalde.»</p>

  <p class="calibre3">Gösterdiği şey, büyütülerek çerçeve içine alınmış siyasal bir karikatürdü. Greg Stillson başında inşaatçı miğferi, meclis merdivenlerinden takım giysileri içinde bir adamı yuvarlıyordu. Yuvarlanan adam hileli otopark yapımına adı karışan Louis Ouinn’di. Karikatürün altında geniş bir elyazısıyla şunlar yazılmıştı: «Üçüncü bölgenin en kral salonunu işleten Dick O’Donnel’e sevgilerle! Hep böyle çiz. Dic Greg Stillson.»</p>

  <p class="calibre3">«Hem de çok iyi tanışırız,» dedi O’Donnel. «Geçen seçimlerden önce burada bir konuşma yapmıştı. O günkü gibi iş yapmadım daha bu salonda. Önce herkes onu gırgıra alıyordu, ama sonra herkese kabul ettirdi kendini.</p>

  <p class="calibre3">«Sence çok sıkı bir adam, öyle mi?»</p>

  <p class="calibre3">O’Donnel, «Evet, öyle,» dedi. «Bunun tersini söyleyecek olanın da alnını karışlarım.»</p>

  <p class="calibre3">«Ben söylemem.» Genç adam tezgâhın üzerine üç tane çeyrek dolarlık koydu. «Benden bir bira içer misin?»</p>

  <p class="calibre3">«Eh, fena olmaz sanırım. Sağolun, bay...»</p>

  <p class="calibre3">«Adım Johnny Smith.»</p>

  <p class="calibre3">«Tanıştığımıza sevindim, Johnny. Ben Dick O’Donnel.» Barmen kendine de bir bardak doldurdu. «Ya, işte böyle. Greg NeW Hampshire’in bu kesimine çok hizmet yaptı. Ama buradakilerin çoğu ortaya çıkıp da bunu söylemeye cesaret edemez. Ama ben söylüyorum işte. Greg Stillson başkan olacak adamdır.»</p>

  <p class="calibre3">«Öyle mi dersin?»</p>

  <p class="calibre3">O’Donnel, «Evet,» dedi. «NeW Hampshire, Greg için çok dar bir yer. Adam dört dörtlük politikacı. Ben kolay kolay bunu söylemem. Belki tayfasında iş yok ama Greg bambaşka. Dediğini yapıyor. Beş yıl önce biri gelip bana bunları söyleseydi katıla katıla gülerdim. Ama şimdi görüyorum ki, herif sağlam mı sağlam.»</p>

  <p class="calibre3">Johnny, «Bu adamların çoğu seçilinceye dek dost olurlar,» dedi. «Ama işleri bittikten sonra bir dahaki seçimlere dek yüzüne bile bakmazlar. Ben Maine’liyim, bir kez Ed Muskie’ye bir mektup yazacak oldum, karşılık olarak ne geldi dersin? Teksir edilmiş bir yazı!»</p>

  <p class="calibre3">O’Donnel, «O PolonyalIdan ne beklenir zaten,» dedi. «Ama, dinle bak, Greg her haftasonu kendi bölgesine gelir? Buna ne dersin?»</p>

  <p class="calibre3">«Her haftasonu, ha?» Johnny birasını yudumladı. «Nereye? Trimbull’a mı? RidgeWay’e mi? Büyük ilçelere mi?»</p>

  <p class="calibre3">«Bir sistem kurmuş. En büyüğünden en küçüğüne on beş ilçeye de gidiyor. Baştan aşağı bir kez bitirdikten sonra en baştan bir kez daha başlıyor. Bu ilçelerden Coorter’s Notch’un ne kadar büyük olduğunu bilir misin? Topu topu sekiz yüz kişiliktir. Washington’da kalkıp haftasonunu Coorter’s Notch’un buz gibi bir salonunda konuşmak için gelen bir adam hakkında ne düşünürsün? Seçimden sonra yüzüme bakmıyor, diyebilir misin?»</p>

  <p class="calibre3">Johnny, «Haklısın, diyemem,» diye itiraf etti. «Ne yapıyor, peki? Gelip tokalaşıyor mu yalnızca?»</p>

  <p class="calibre3">«Her ilçede bir salonu var. Cumartesi günleri için bu salonları kapatır. Sabahın onunda gelip oturur, isteyen gelip onunla konuşabilir. Gelip ona fikirlerini söylerler. Soruları varsa sorarlar, o da yanıtlar. Eğer yanıtlayamazsa Washington’a döndüğünde o sorunun yanıtını bulur!» O’Donnel, Johnny’e zafer dolu bir bakış attı.</p>

  <p class="calibre3">«Timmesdale’e en son ne zaman geldi?»</p>

  <p class="calibre3">«Birkaç ay önce,» dedi O’Donnel. Kasanın başına gidip oradaki kâğıt yığını arasından köşeleri yırtılmış bir sayfa çıkardı ve Johnny’e getirdi. «İşte liste, bak.»</p>

  <p class="calibre3">Johnny listeye bir göz attı. Stillson mart ortalarına dek Timmesdale’e gelmeyecekti.</p>

  <p class="calibre3">Johnny, «Bayağı iyi.» dedi. «Bu listeye göre, daha geçen hafta Coorter’s Notch’daymış.»</p>

  <p class="calibre3">«Doğru,» dedi O’Donnel ve güldü. «Bir bira daha ister misin, Johnny?»</p>

  <p class="calibre3">«Olur, ama sen de benimle içersen,» dedi Johnny. Tezgâhın üzerine birkaç dolar bıraktı.</p>

  <p class="calibre3">«Eh, içsem fena olmaz.»</p>

  <p class="calibre3">O’Donel müşterilerin çağrısına bakmak için Johnny’nin yanından ayrıldı. Bira salonu radyatörlerin yaydığı kupkuru ısıyla pişerken dışarda lapa lapa kar yağıyordu. Johnny şakaklarını ovaladı. Buna benzer en az yüz tane bar görmüştü. O’DonnePle el sıkıştığı zaman, barmenin iri bir köpeği olduğunu, vereceği emirle bu köpeği herhangi bir kimsenin üzerine saldırtmak için eğittiğini anlamıştı. O’Donnel’in en büyük isteği bir gece evine bir hırsızın girmeye kalkışması ve köpeğini kullanabilmesi için yasal bir fırsat doğmasıydı. Böylece bir tane daha sapık hipi yeryüzünden eksik olurdu.<br class="calibre1" /></p>

  <p class="calibre3">Johnny’nin başı fena ağrımaya başlamıştı.</p>

  <p class="calibre3">O’Donnel işini görüp yeniden yanına geldi. «Biralar için sağol,» dedi.</p>

  <p class="calibre3">Johnny, «Afiyet olsun,» dedi ve listeyi bir kez daha gözden geçirdi. «Demek ki bu haftasonu Jackson’a gidiyor. Hiç duymamıştım bu adı. Çok küçük bir yer olmalı.»</p>

  <p class="calibre3">«Evet. Eskiden kayak merkezi olarak kullanılırdı ama şimdi bıraktılar. Çok kişi işsiz kaldı. Sen de kayak yapmaya mı geldin, Johnny?»</p>

  <p class="calibre3">«Hayır. Bir süre önce bacağım sakatlandı artık kaymıyorum. Listeyi gösterdiğin için sağol. Gerçekten ilginç.»</p>

  <p class="calibre3">O’Donnel listeyi alıp özenle eski yerine yerleştirdi.</p>

  <p class="calibre3">Johnny’nin içinden ansızın ölmek geldi. Eğer bu yeteneği gerçekten bir Tanrı vergisiyse, o zaman Tanrı içeri tıkılası tehlike</p>

  <p class="calibre3">li bir deliydi. Eğer Tanrı Greg Stillson’un öldürülmesini istiyorsa, neden doğumu sırasında göbek kordonunu boğazına dolayıp onu boğmamıştı? Ya da elektrik çarpmasıyla öldürmedi? Yüzerken boğulmasını sağlamadı? Neden Tanrı kirli işlerini yapmak için Johnny Smith’i kullanıyordu? Dünyayı kurtarmak ona mı kalmıştı? Bu işi yapmaya gönüllü bir dolu kaçık vardı zaten dünyada. Birden içinden Greg Stillson’u öldürmeyerek Tanrıya bir oyun oynamak geldi.</p>

  <p class="calibre3">O’Donnel, «İyi misin, Johnny?» diye sordu.</p>

  <p class="calibre3">«Efendim? Ha, evet, iyiyim, iyiyim.»</p>

  <p class="calibre3">«Bir an yüzün çok tuhaf oldu da.»</p>

  <p class="calibre3">Chuck Chatsworth ne demişti: <span class="bold">Eğer onu öldürmezsem, ölen onca insanın gelip mezarımda beni bulacaklarından korkarım.</span></p>

  <p class="calibre3">Johnny, «Dalmış olacağım,» dedi. «Ama seninle içmek çok zevkli oldu benim için, bunu bilmeni isterim.»</p>

  <p class="calibre3">O’Donnel, «Benim için de öyle oldu,» dedi hoşlanarak. «Keşke buradan geçip gidenler de senin gibi düşünseler biraz. Buradan geçip doğru kayak yerlerine gidiyorlar. Büyük gösterişli yerlere. Paralarını oralarda harcıyorlar. Buraya uğrayacaklarını bilsem ben de salonuma bir çeki düzen verirdim elbet. Ne bileyim, afişler... İsviçre’nin, Colorado’nun... Bir şömine yaptırırdım. En yeni rock müziği plaklarıyla bir de müzik dolabı kurardım, bu boktan zırıltı yerine. Daha... ne bileyim, birçok şey yapardım işte.» Mahzun mahzun omuzlarını silkti. «O kadar kötü bir herif değilim, yahu.»</p>

  <p class="calibre3">Johnny, «Tabii değilsin,» dedi, bir yandan ayağa kalkarken, bir yandan da O’Donnel’in saldırıp parçalamak için eğitilmiş köpeğini ve pençesine bir hırsız düşmesi için nasıl istekli olduğunu düşündü.</p>

  <p class="calibre3">O’Donnel, «Artık dostlarına buradan söz edersin,» dedi.</p>

  <p class="calibre3">«Hiç merak etme.»</p>

  <p class="calibre3">O’Donnel çağıran müşterilerine doğru ayrıldığı sırada Johnny de kapıyı açıp kendini karlı havanın içine bıraktı.</p>

  <p class="calibre2">***</p>

  <p class="calibre3">Portsmouth’da bir otelde kalıyordu. O akşam döndüğünde danışma görevlisine hesabını çıkarmasını, ertesi sabah ayrılacağını bildirdi.</p>

  <p class="calibre3">Odasına geldiği zaman masanın başına oturdu. Tüm baş ağrısına karşın yazmak zorunda olduğu mektuplar vardı. O bir anlık isyan duygusu geçmişti. Stillson’la olan hesabını kapatacaktı.</p>

  <p class="calibre3"><span class="bold">Keçileri kaçırdım,</span> diye düşündü. <span class="bold">Başka bir şey olamaz. İyice kafayı üşüttüm.</span> Gazete başlıklarını görür gibi oluyordu. NEW HAMPSHIRE TEMSİLCİSİ MEDYUM TARAFINDAN VURULDU. ABD MECLİS ÜYESİ KURŞUNLAR ALTINDA CAN VERDİ. Tabii <span class="bold">Inside Wiew</span> da bu durumu kaçırmazdı. MEDYUM BOZUNTUSU STİLLSON’U ÖLDÜRDÜ, 12 TANINMIŞ RUHBİLİMCİ, SMITH’İN NEDEN ÖLDÜRDÜĞÜNÜ AÇIKLIYOR.</p>

  <p class="calibre3">Hastane faturaları ödenmişti artık, ama yine de bu olay geriye yeni faturalar kalmasına yol açacaktı. Gerek babasını, gerekse yeni eşini çok zor günler bekliyordu. Tanıdığı herkesi sorguya çekerlerdi. Chatsworth’ları, Şam’ı, Şerif George Bannerman’ı. ya Sarah’yı? Belki iş Sarah’ya dek uzamazdı. Vuracağı adam devlet başkanı değildi ya? Yani en azından şimdilik. <span class="bold">Ama ben söylüyorum işte, Stillson başkan olacak adamdır.</span></p>

  <p class="calibre3">Johnny şakaklarını ovuşturdu. Baş ağrısı ağır ağır yerleşiyordu ve mektuplardan daha birine bile başlayamamıştı. Kalemi eline aldı ve önündeki kâğıda yazmaya başladı. <span class="bold">Sevgili Baba.</span> Dışarda kar taneleri pencere camına çarparken Johnny’nin kalemi önce ağır, sonra gitgide hızlanarak kâğıdın üstünü taramaya başladı.</p>

  <div class="mbppagebreak" id="calibre_pb_28"></div>
</body>
</html>
