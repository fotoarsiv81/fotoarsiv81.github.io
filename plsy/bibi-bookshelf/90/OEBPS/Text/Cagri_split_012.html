<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos321604" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">10</span></span></h2>

  <p class="calibre3">Doktor, Vera Smith’in tansiyonu için bir ilaç verdi. Bu ilaç tansiyonunu düşürmeye yetmediği gibi onun daha güçsüz ve hasta olmasına yol açtı. En küçük bir hareket yaptıktan sonra soluk soluğa oturup dinlenmek zorunda kalıyordu. Johnny ısrar etmese, hapların tümünü pencereden fırlatıp atmıştı' Sile.</p>

  <p class="calibre3">Doktor başka bir ilaç denedi ama o da öyle bir çarpıntı yaptı ki, hemen bırakmak zorunda kaldı.</p>

  <p class="calibre3">«Daha ‘sınama yanılma’ sürecindeyiz, Vera,» dedi doktor. «Ama eninde sonunda seni iyileştireceğiz, merak ötme.»</p>

  <p class="calibre3">Vera, «Merak etmiyorum,» dedi. «Tanrıya inancım tamdır.»</p>

  <p class="calibre3">«Tabii, tabii öyle olması da gerek zaten.»</p>

  <p class="calibre3">Haziran sonu geldiğinde doktor hydrodiurol ve aldomet adında iki ilaç üzerinde karar kılmıştı. Bu ilaçlar pahalı ve tatsız şeylerdi. On beş dakikada bir helaya gitmesini gerektiriyordu. Doktor Vera’ya artık tansiyonunun normale indiğini söylemişti anria o buna inanmıyordu. Doktorlar ne bilirlerdi ki zaten? Bak Johnny’i kese biçe ne hale getirmişlerdi. Üç ameliyat yapmışlar, her yanı dikişler içinde kalmıştı ama hâlâ koltuk değnekleri olmadan yürüyemiyordu. Eğer tansiyonu düştüyse, neden hâlâ öyle kötü hissediyordu kendini?</p>

  <p class="calibre3">, Johnny, «Bu ilaçlara alışman için biraz süre gerek, anne,» dedi. Temmuzun ilk haftasıydı, annesiyle babası haftasonu ziyaretine gelmişlerdi. Johnny tedaviden yeni çıkmış, her bir elinde tuttuğu kurşun toplarla kas çalıştırması yapıyordu. Ağırlık bulunan ellerini kaldırıp indirdikçe dirseklerinde ve kollarının önündeki yara izleri kızarıp şişiyordu.</p>

  <p class="calibre3">Herb, «Vera...» diye söze karışmak istedi.</p>

  <p class="calibre3">Ama karısı hemen savunuya geçti. «Başlama yine Vera diye. Bu <span class="bold">saçmalıktır!</span> İstersen istediğin şey verilir, demez mi İncil? Ne benim o pis ilaçları almama, ne de oğlumun bu işkenceyi çekmesine gerek var. Yanlış işte, hiçbir işe yaramıyor, üstelik de <span class="bold">günahtır!»</span></p>

  <p class="calibre3">Johnny elindeki kurşun topları yatağın üstüne bıraktı. Kol kasları titriyor, kendini yorgun ve hasta hissediyordu. Annesine birden müthiş öfkelenmişti. «Tanrı ancak kendine yardım etmek isteyenlere yardım eder,» dedi. «Senin Hıristiyan Tanrısıyla hiçbir ilişkin yok, anne. Senin istediğin Tanrı, masallardaki cinler gibi şişenin içinden çıkıp senden dilek tutmanı isteyecek olandır.»</p>

  <p class="calibre3">«Johnny!»</p>

  <p class="calibre3">«Gerçek bu.»</p>

  <p class="calibre3">«O doktorlar soktu bunları aklına değil mi? Bu kaçık fikirleri!» Vera’nın dudakları titriyordu; gözleri irileşmişti ama kuruydu. «Seni komadan Tanrı çıkardı, Johnny, iradesini yerine getiresin diye. Öbürleri, tümü birden...»</p>

  <p class="calibre3">«Beni ayağa kaldırmaya uğraşıyorlar, Tanrının iradesini ömrümün sonuna dek tekerlekli iskemleden yerine getirmeyim diye.»</p>

  <p class="calibre3">Herb, «N’olur, tartışmaya girmeyelim,» dedi. «Aile içinde böyle şeyler olmamalı.» Herb’in söyleyeceği hiçbir şey başlamak üzere olan atışmayı durduramazdı.</p>

  <p class="calibre3">Vera, «Eğer Tanrıya güvenirsen, Johnny...» diye başladı Herb’i duymazlıktan gelerek.</p>

  <p class="calibre3">«Artık hiçbir şeye güvenim kalmadı.»</p>

  <p class="calibre3">«Senden bunu işittiğime çok üzüldüm,» dedi annesi. Sesi soğumuştu. «Şeytanın her yerde adamları var. Seni yazından saptırmaya çalışacaklar. Gördüğüm kadarıyla fena çalışmamışlar doğrusu.»</p>

  <p class="calibre3">«Her şeyi tanrısal boyutlara çıkarmasan olmaz, değil mi? Sana ne olup bittiğini anlatayım, anne. Salakça bir kaza oldu, iki genç yarış yapıyordu, ben de aralarında söğüş oldum. <span class="bold">Ne istiyorum,</span> biliyor musun, anne? Buradan çıkıp gitmek istiyorum. Tüm istediğim bu işte.»</p>

  <p class="calibre3">«Ben gidiyorum.» Vera ayağa kalktı. Yüzü renksiz ve asıktı. «Senin için dua edeceğim, Johnny.»</p>

  <p class="calibre3">Johnny annesinin mutsuz, çaresiz ve düş kırıklığı dolu görünüşüne baktı. Öfkesi geçmişti artık. Annesinde boşaltmıştı. «İlacını almaya devam et!» dedi.</p>

  <p class="calibre3">«Dilerim gerçek yolu görmeye başlarsın.»</p>

  <p class="calibre3">Vera taş gibi bir yüzle odadan çıktı.</p>

  <p class="calibre3">Johnny ne yapacağını bilemeden babasına baktı.</p>

  <p class="calibre3">Herb, «John, keşke böyle davranmasaydın,» dedi.</p>

  <p class="calibre3">«Çok yorgunum. Böyle olunca doğru dürüst düşünüp kendimi tutamıyorum.»</p>

  <p class="calibre3">«Anlıyorum,» dedi Herb. Bir şey daha söyleyecek gibi olduysa da vazgeçti.</p>

  <p class="calibre3">«Hâlâ California’daki o uçan daire sempozyumu mu her neyse, oraya gitmeyi düşünüyor mu?»</p>

  <p class="calibre3">«Evet. Ama fikir değiştirebilir. Bir gün sonra bile ne yapacağını kestiremezsin. Hem zaten daha bir ay var.»</p>

  <p class="calibre3">«Bir şeyler yapman gerek.»</p>

  <p class="calibre3">«Öyle mi? Ne? Onu bir yere mi kapatayım? Akıl hastanesine mi teslim edeyim?»</p>

  <p class="calibre3">Johnny umutsuzca başını salladı. «Bilemiyorum. Ama bu saydıkların hiç sözkonusu olamazmış gibi davranmayı bırakıp da ciddi olarak düşünmeye başlasan iyi olur. Bayağı hasta. Bunu görmen gerek.»</p>

  <p class="calibre3">Herb ansızın yüksek sesle konuştu. «Senin kazana dek hiçbir şeyi yo...»</p>

  <p class="calibre3">Johnny tokat yemiş gibi irkildi.</p>

  <p class="calibre3">«Kusura bakma, Johnny, öyle demek istemedim.»</p>

  <p class="calibre3">«Tamam, baba.»</p>

  <p class="calibre3">«Gerçekten öyle demek istemedim.» Herb’in yüzünden çok üzüldüğü belliydi. «Annenin peşinden gitsem iyi olacak. Koridorda önüne gelene risale saçıyordur.»</p>

  <p class="calibre3">«Oldu, baba.»</p>

  <p class="calibre3">Herb, Johnny’nin yanağını öptü. «Johnny bugün olanları unut ve iyileşmene bak. Annenin de, benim de seni nasıl sevdiğimizi bilirsin. Bizi anlamaya çalış.»</p>

  <p class="calibre3">«Hiç merak etme, baba.»</p>

  <p class="calibre3">Herb gittikten sonra Johnny ayağa kalkıp koltukla yatak arasındaki üç adımlık yerde yürümeye çalıştı. Yapabiliyordu. Büyük bir şey sayılmazdı ama ne de olsa başlangıçtı. Annesine öyle çıkışmış olmamayı aslında babasından da çok isterdi. İsterdi, çünkü içinde bir sezgi, annesinin kesinlikle çok yaşamayacağını söylüyordu.</p>

  <p class="calibre2">***</p>

  <p class="calibre3">Vera ilaçlarını bıraktı. Herb’in ısrarları, bağırıp çağırması da bir işe yaramadı. Vera’nın sürekli mektuplaştığı bağnazlar da onu destekliyorlardı. İçlerinden biri doktorların Tanrıyla boy ölçüşmeye kalktığını, Tanrının yerini almak için uğraştıklarını yazmıştı. Kanser de onların yüzünden ortaya çıkmıştı zaten.</p>

  <p class="calibre3">Herb, Johnny’e telefon edip durumu anlattı. Ertesi gun Johnny annesini arayıp özür diledi ve ilaçlarını almasını rica etti. Vera oğlunun özürünü kabul etti ama ilaçları almaya yanaşmadı. Eğer Tanrı dünyada kalmasını istiyorsa, nasıl olsa kalırdı. Eğer dünyadan ayrılmasını istemişse, günde bir fıçı dolusu ilaç alsa yine bir işe yaramazdı.</p>

  <p class="calibre3">«Anne,» dedi Johnny. «Bir doktorun çıkıp senin ömrünü uzatabilecek ilacı bulması da Tanrının buyruğu değil mi? Neden bunu düşünmüyorsun?»</p>

  <p class="calibre3">Şehirlerarası telefon görüşmesi, dinsel konuların tartışılacağı ortam değildi. Annesi telefonu kapadı.</p>

  <p class="calibre3">Ertesi gün Marie Michaud, Johnny’nin odasına geldi, başını yatağın üzerine koyup ağlamaya başladı.</p>

  <p class="calibre3">Johnny, «Sakin ol, sakin ol,» dedi şaşırıp telaşlanarak, «Ne oldu? Neden ağlıyorsun?»</p>

  <p class="calibre3">«Oğlum,» dedi Marie, ağlamaya devam ederek. «Oğlum Mark. Gözünü ameliyat ettiler ve.dediğiniz gibi oldu. Şimdi çok iyi. Sakat gözüyle bundan sonra yine görebilecek. Tanrıya şükür.»</p>

  <p class="calibre3">Marie, Johnny’e sarıldı, Johnny de gücü yettiğince karşılık verdi. Kadının ılık gözyaşları yanağına değince Johnny bu işin o denli de kötü bir şey olmadığını düşündü. Belki de bazı şeylerin söylenmesi, sezilmesi ve yitik şeylerin ortaya çıkarılması gerekiyordu. Gerçi Johnny’nin Tanrı için düşündükleri biraz belirsiz ve belki de pek öyle ağza alınacak gibi değildi, ama kimbilir belki de gerçekten Tanrı onun aracılığıyla bir şeyler gösteriyordu. Marie’ye çok sevindiğini söyledi ve ameliyatı yapanın kendisi olmadığını unutmamasını istedi. Az sonra Marie odadan çıkıp Johnny’i düşünceleriyle baş başa bıraktı.</p>

  <p class="calibre2">***</p>

  <p class="calibre3">Ağustos başlarında Dave Pelsen, Johnny’i görmeye geldi. Lise müdür yardımcısı ufak tefek, kalın gözlüklü ve spor giyinmesini seven bir adamdı. Johnny kendisini görmeye gelen eski tanışları arasında en az değişenin Pelsen olduğuna karar verdi.</p>

  <p class="calibre3">«Nasılsın bakalım, Johnny? Gerçekten nasıl hissediyorsun kendini?» diye sordu Dave bir süre sonra.</p>

  <p class="calibre3">Johnny, «O denli kötü değil,» dedi. «Yakın mesafeleri tek başıma yürüyebiliyorum. Havuzda beş altı kulaç yüzebiliyorum. Arada sırada baş ağrılarım oluyor, bayağı kötü ağrılar. Doktorlar bunun daha bir süre devam edeceğini söylüyorlar. Belki de ömrümün sonuna dek.»</p>

  <p class="calibre3">«Kişisel bir soru sorabilir miyim?»</p>

  <p class="calibre3">«Eğer hâlâ kuşumu kaldırabiliyor muyum, diye sormayı düşünüyorsan,» dedi Johnny gülerek. «Yanıtı olumlu.»</p>

  <p class="calibre3">«Buna sevindim, ama asıl öğrenmek istediğim şey para konusu. Bütün bunları ödeyebiliyor musun?»</p>

  <p class="calibre3">Johnny hayır anlamında başını salladı. «Beş yıldan bu yana hastanedeyim. Ödeyebilmek için Rockefeller filan olmak gerek. Annemle babam beni şu devlet yardımı fonlarından birine sokmuşlar. Felaket yardımı ya da ona benzer bir şey galiba.»</p>

  <p class="calibre3">David ne olduğunu anladı. «Olağanüstü Felaket Yardımı. Tahmin etmiştim. Ama nasıl oldu da seni devlet hastanesine göndermediler, Johnny? Burası para çukurudur.»</p>

  <p class="calibre3">«Dr. Weizak ve Dr. Brown sayesinde. Aslında bugünkü durumumu da onlara borçluyum. Dr. Weizak’ın dediğine göre kobay olmuşum. Bu koma hastasını bitkileşmeden ne kadar süre tutabiliriz, diye öğrenmek istemişler. Komada olduğum son iki yıl fizik tedavi uygulanmış. Sürekli vitamin iğneleri vurulmuş. Popom hâlâ çiçek bozuğu gibi. Komadan çıkmamı bekledikleri için filan da değil bu yaptıkları. Daha işin başından beri umutsuz olaymışım. Dr. Weizak ve Brown umutsuz durumdaki hastaları yaşatma çabalarına gelen eleştirileri yanıtlamak için benimle uğraşmışlar. Yani eğer devlet hastanesinde olaydım, beni kullanamayacaklardı, onun için de burda tutmuşlar. Ama benimle işleri bittiği anda devlet hastanesine gönderileceğim herhalde.»</p>

  <p class="calibre3">Dave, «Orada da görebileceğin en iyi bakım, sırtın yara olmasın diye altı saatte bir yatağında çevrilmek olurdu,» dedi.</p>

  <p class="calibre3">Johnny, «Ama bir ameliyat daha olacaksın deseler, aklımı kaçırırım herhalde,» dedi. «Bundan sonra hep sekerek yürüyeceğim ve artık başımı sola çeviremeyeceğim.»</p>

  <p class="calibre3">«Ne zaman bırakıyorlar seni?»</p>

  <p class="calibre3">«Üç haftaya kadar. Tanrı izin verirse.»</p>

  <p class="calibre3">«Sonra ne yapacaksın?»</p>

  <p class="calibre3">Johnny omuzlarını silkti. «Sanırım eve dönerim. Pownal’a. Annem bir süre için California’ya gidiyor... dinsel bir iş için. Bu arada babamla birlikte oturup birbirimizi daha iyi tanımaya çalışırız. New York’taki büyük yayınevlerinden birinin temsilcisi başımdan geçenleri yazmamı öneriyor. Ben de şöyle kısa bir şey yazayım diyorum. Kimbilir belki kitap bir miktar satış sağlayabilir. Bu işten birkaç kuruş çıkarsa bayağı iyi olur, durum kötü çünkü.»</p>

  <p class="calibre3">«Başka yayın organlarından ilgilenen oldu mu?»</p>

  <p class="calibre3"><span class="bold">«Bangor Daiy. News</span> gazetesinden o adam var, bir de hani şu gazetedeki makaleyi yazan...»</p>

  <p class="calibre3">«Bright mı? İyidir o.»</p>

  <p class="calibre3">«Buradan çıktıktan sonra Pownal’a gelip beni bulmak istiyor. Şöyle doğru dürüst bir dizi yazmak için. İyi bir çocuk ama şimdilik uzak duruyorum. O işten para çıkacak gibi görünmüyor. Doğrusunu istersen şu anda aradığım tek şey para. İki yüz dolar versinler. ‘Peygamberlik’ bile yapabilirim. Babamların tüm birikmiş parası tükendi. Adam tam emekli olup rahat edeceği sırada eve ikinci ipoteği koydurmak zorunda kaldı.»</p>

  <p class="calibre3">«Öğretmenliğe dönmeyi hiç düşündün mü?»</p>

  <p class="calibre3">Johnny başını kaldırıp baktı. «Bu bir öneri mi?»</p>

  <p class="calibre3">«Ciğer salatası değil herhalde.»</p>

  <p class="calibre3">Johnny, «Sağol,» dedi. «Ama eylüle dek hazır olamam, Dave.»</p>

  <p class="calibre3">«Eylül sözkonusu değil, zaten. Sarah’nın arkadaşı Anne Strafford’u anımsarsın, işte o artık Anne Beatty oldu ve aralık ayında doğum yapacak. Bu yüzden biz de ikinci dönem için bir İngilizce öğretmeni arıyoruz. Ders programı yüklü değil. Günde dört saat, iki boş ders.»</p>

  <p class="calibre3">«Gerçek bir öneri mi bu, Dave?»</p>

  <p class="calibre3">«Evet.»</p>

  <p class="calibre3">«Çok naziksin, Dave,» dedi Johnny sesi kısılarak.</p>

  <p class="calibre3">«Bırak şimdi bunları,» dedi Dave. «Sen de bayağı iyi öğretmendin.»</p>

  <p class="calibre3">«Birkaç hafta düşünebilir miyim?»</p>

  <p class="calibre3">Daved, «Ekime dek düşünebilirsin,» dedi. «Bu arada kitap işinle de uğraşacak zamanın olur. Eğer gerçekleşirse.»</p>

  <p class="calibre3">Johnny başını salladı.</p>

  <p class="calibre3">Dave, «Sonra, Pownal’da uzun süre kalmak istemeyebilirsin,» dedi. «Biraz rahatsız olabilirsin...»</p>

  <p class="calibre3">Johnny bir şey diyecek gibi oldu, sonra yutkundu.</p>

  <p class="calibre3">Fazla uzun sürmeyecek, Dave. Annem beynini dağıtmak üzere. Bunun için de tabanca filan kullanacak değil. Önce felç gelecek. Eğer babam ve ben ilaçlarını almaya razı edemezsek Noel’e kalmadan ölecek. Bunun nedenlerinden biri de benim. Yüi?de kaç payım olduğunu bilmiyorum. Bilmek istediğimi de hiç sanmıyorum.</p>

  <p class="calibre3">Bunlar; diyecekken yutkundu ve «Sen de biliyorsun, demek?» dĞdi.</p>

  <p class="calibre3">David omuz silkti. «Sarah’dan duyduğuma göre annenin bazı sorunları varmış. Nasıl olsa iyileşir o, Johnny. Sen bu arada işi düşün.»</p>

  <p class="calibre3">«Düşüneceğim. Aslında şimdiden sana titrek bir evet diyebilirim. Yeniden ders vermek iyi olacak. Normale dönmek demek bu.»</p>

  <p class="calibre3">Dave, «Anlaştık,» dedi.</p>

  <p class="calibre3">Dave ayrıldıktan sonra Johnny yatağına uzanıp pencereden dışarı baktı bir süre. Çok yorgundu. <span class="bold">Normale dönmek.</span> Her nedense bunun gerçekten olabileceğini hiç sanmıyordu.</p>

  <p class="calibre3">Baş ağrılarından birinin başlamakta olduğunu hissetti.</p>

  <p class="calibre2">***</p>

  <p class="calibre3">Johnny Smith’in komadan çıkarken yeni bir özelliğe sahip olması, hastaneden taburcu olmadan bir hafta önce gazetelere geçti. Haber birinci sayfada David Bright’in imzasıyla çıkmıştı.</p>

  <p class="calibre3">Fizik tedavi salonunda Johnny yerde yatmış, karnında altı kiloluk sağlık topuyla mekik hareketini yapmaya çalışıyordu. Terapist Eileen Magown başında dikilmiş, sayı tutuyordu. Johnny’nin bu hareketi on kez yapması gerekliydi ama sekizincide duraklamış, soluk soluğa çabalamaktaydı. Ter içinde kalmıştı.</p>

  <p class="calibre3">Eileen kısa boylu, sırım gibi bir kadındı. Gür kızıl saçları ve koyu yeşil gözleri vardı. Tam bir asker gibi verdiği buyruklarla düne dek bastonsuz yürüyemeyen, bir bardak su tutmasını beceremeyen Johnny’i ayağa kaldırmış, türlü jimnastik hareketleri yapmasını sağlamış, havuzun çevresini elli iki saniyede yüzebilecek duruma getirmişti. Eileen evlenmemişti ve büyük bir evde dört kedisiyle birlikte kalıyordu. Hastasından gelecek «yapamam» sözcüğüne hiç kulak aşmazdı.</p>

  <p class="calibre3">Johnny sırtüstü çöktü. «Yapamıyorum. Daha fazla çıkmıyor, Eileen.»</p>

  <p class="calibre3">«Kalk! Kalk!» diye bağırdı Eileen, sevimii bir sadistlikle. «Kalk haydi! Üç kez daha yaptıktan sonra bir coca-cola içebilirsin.»</p>

  <p class="calibre3">«İki kez daha yaparım.»</p>

  <p class="calibre3">«Üç yapmazsan benden çekeceğin var.»</p>

  <p class="calibre3">«Urrrrrrrgrah!» diye inleyerek Johnny sekizinci kez kalktı. Yeniden sırtüstü yatıp doğrulmaya uğraştı.</p>

  <p class="calibre3">Eileen, «Çok iyi!» dedi. «Bir daha bir daha.»</p>

  <p class="calibre3">«OOORRRRRRUNÇ!» diye çığlık atarak Johnny onuncuyu tamamladı. Kendini sırtüstü bırakıp sağlık topunu bir yana attı. «Her yanımı paraladım, mutlu musun? Tüm bağırsaklarım filan içimde yüzüyor. Seni mahkemeye vereceğim, canavar kadın.»</p>

  <p class="calibre3">Eileen kalkması için ona elini uzatarak, «Bebek gibisin,» dedi. «Bundan sonraki hareketin yanında, bu yaptığın çocuk oyunu kalır.»</p>

  <p class="calibre3">Johnny, «Boşversene,» dedi. «Bundan sonra yapacağım tek şey havuza girip...»</p>

  <p class="calibre3">Johnny, yüzünde bir şaşkınlık bulutu dolaşarak Eileen’e baktı. Kadının elini neredeyse acıtacak denli sıktı.</p>

  <p class="calibre3">«Johnny? Ne oldu?»</p>

  <p class="calibre3">«Tanrım,» dedi Johnny hafifçe.</p>

  <p class="calibre3">«Johnny?»</p>

  <p class="calibre3">Eli hâlâ elinde kadının yüzüne bakıyordu. Garip bakışı Eileen’i ürkütmüştü. Johnny hakkında konuşulanları duymamış değildi ama kendi İskoç kafasına çok ters düştüğü için üzerinde hiç durmamıştı. Daha doktorlar bile tehlikeli bir ameliyat için yüzde yüz emin olmadıkları halde, Marie Michaud’un oğlu hakkında doğru bir kehanet yaptığı söyleniyordu. Başka bir söylenti de Dr. Weizak’ın ölü sandığı annesinin Batı Kıyısında bir yerde yaşadığı hakkındaydı. Eileen için bu söylenenlerin tümü palavra, ancak romantik hemşirelerin inanacağı türden masallardı. Ama şu anda Johnny’nin kendisine bakışı onu korkutmuştu. Gözleriyle içine işliyormuş gibiydi.</p>

  <p class="calibre3">«Johnjny, iyi misin?» Fizik tedavi salonunda yalnız ikisi vardı.</p>

  <p class="calibre3">«Çabük,» dedi Johnny. «Hemen... hâlâ zaman var. Ancak yetişirsin.»</p>

  <p class="calibre3">«Ne diyorsun, sen?»</p>

  <p class="calibre3">Johnny kendine gelir gibi oldu. Kadının elini bıraktı... Öyle sıkmıştı ki, elin üzerinde beyaz izler kalmıştı.</p>

  <p class="calibre3">«Çabuk itfaiyeye haber ver,» dedi. «Ocağı kapatmayı unutmuşsun. Perdelerin alev alıyor.»</p>

  <p class="calibre3">«Ne?..»</p>

  <p class="calibre3">«Ocağın ateşinden bulaşık bezin alev aldı, o da perdeyi tutuşturuyor,» dedi Johnny sabırsızca. «Çabuk ol, telefon et. Evin yansın mı istiyorsun?»</p>

  <p class="calibre3">«Johnny, nereden biliyorsun...»</p>

  <p class="calibre3">«Bırak şimdi nereden bildiğimi,» dedi Johnny, kadının dirseğini kavrayarak. Onu sürükleyip kapıdan çıkardı. Johnny yorgunluktan sol bacağının üstünde fena halde sekiyordu. Yüzme havuzunun bulunduğu bölümden geçip hemşire odasına vardılar. İçerde iki hemşire kahve içiyor, bir tanesiyse telefonda konuşuyordu.</p>

  <p class="calibre3">Johnny, «Telefonu açıyor musun, yoksa bu işi ben mi yapayım?» diye sordu.</p>

  <p class="calibre3">Eileen’in başı dönmeye başlamıştı. Her sabah yaptığı işleri aklından geçirdi. Kendine bir yumurta haşlamış, greyfurt yemiş, sonra da evden çıkmıştı. Ocağı kapatmış mıydı? Tabii kapatmıştı. Tam olarak nasıl kapattığını anımsamıyordu ama ne de olsa alışkanlıktı bu. Kapatmış olmalıydı...</p>

  <p class="calibre3">«Johnny, dinle bak, nereden aklına geldi bilmiyorum, ama...»</p>

  <p class="calibre3">«Peki, o zaman ben ararım.»</p>

  <p class="calibre3">Hemşire odası cam duvarlarla kaplıydı. Hastalardan gelen çağrılar için bir dizi küçük kırmızı lamba vardı. Bunlardan üç tanesi yanmaktaydı. İki hemşire kahvelerini içerken, içkiyi fazla kaçıran bir doktoru çekiştiriyorlar, telefondakiyse bir güzellik uzmanıyla konuşuyordu.</p>

  <p class="calibre3">Johnny, «Özür dilerim, telefon etmem gerek,» dedi.</p>

  <p class="calibre3">Hemşire bir eliyle telefonun ağzını kapayıp, «Lobide bir jetonla telefon...»</p>

  <p class="calibre3">Johnny, «Sağol,» deyip telefonu elinden aldı. Açık hatlardan birinin düğmesine basıp O’ı çevirdi. Meşgul sesi geliyordu. «Nesi var bunun?»</p>

  <p class="calibre3">«Hey!» Telefonu elinden alınan hemşire bağırdı. «Sen ne yaptığını sanıyorsun? Ver onu bana!»</p>

  <p class="calibre3">Johnny hastanede olduğunu anımsayıp önce 9’u çevirmek gerektiğini anladı. Sonra O’ı çevirdi.</p>

  <p class="calibre3">Yanakları öfkeyle kızarmış olan hemşire telefona uzanıp yakaladı. Johnny kadını geri itti. Öfkesi daha da artan hemşire Eileen’e döndü. «Eileen, bu kaçık herife ne oluyor?» Diğer iki hemşire de kahvelerini bırakmışlar, ağızları açık Johnny’e bakıyorlardı.</p>

  <p class="calibre3">«Santral. Santral, OldtoWn’da bir yangını bildirmek istiyorum, hangi numarayı aramam gerek?»</p>

  <p class="calibre3">«Hey,» dedi hemşirelerden biri, «Kimin evi yanıyor?»</p>

  <p class="calibre3">Eileen dikildiği yerde huzursuzca kıpırdanarak, «Benim evim olduğunu söylüyor,» dedi.</p>

  <p class="calibre3">Telefonda konuşan hemşire, «Aman Tanrım, demek o adam.»</p>

  <p class="calibre3">Johnny parmağıyla çağrı panelini gösterdi. Altı tane lamba birden yanıyordu. «Gidip baksanıza, ne istiyorlar diye.»</p>

  <p class="calibre3">Bu sırada santral OldtoWn İtfaiyesini bağlamıştı.</p>

  <p class="calibre3">«Adım John Smith, bir yangını bildirmek istiyorum. Adres.» Eileen’e baktı. «Adresin ne?»</p>

  <p class="calibre3">Johnny bir an için Eileen’in yanıt vermeyeceğini sandı. Kadının ağzı kıpırdadı ama ses çıkmadı. Kahve içen hemşireler odanın bir köşesine büzülmüşler, ilkokul helasındaki iki kız çocuğu örneği fısıldaşıyorlardı. İkisinin de gözleri faltaşı gibi açılmıştı.</p>

  <p class="calibre3">Telefonun öbür ucundaki ses, «Evet, efendim?» diye sordu.</p>

  <p class="calibre3">Johnny, «Haydisene, Eileen,» dedi. «Kedilerin kebap mı olsun istiyorsun?»</p>

  <p class="calibre3">Eileen, «624 Çenter Sokağı,» dedi isteksizce. «Johnn' sen aklını kaçırmışsın.»</p>

  <p class="calibre3">Johnny adresi telefonda yineledi. «Yangın mutfakta çıktı.»</p>

  <p class="calibre3">«Sizin adınızı öğrenebilir miyim?»</p>

  <p class="calibre3">«John Smith. Eastern Maine Hastanesinden arıyorum.»</p>

  <p class="calibre3">«Bu bilgiyi nasıl edindiniz acaba?»</p>

  <p class="calibre3">«Bakın bütün günü telefonda geçirmeyelim. Verdiğim bilgi doğrudur. Gidip söndürün lütfen.» Telefonu çarparak kapattı.</p>

  <p class="calibre3">«... sonra Sam Weizak’ın annesi gerçekten...»</p>

  <p class="calibre3">Hemşire konuşmasını kesip Johnny’e baktı. Bir an hepsi birden kendisine bakıyormuş gibi geldi Johnny’e ve etine batıyormuşcasına bu gözlerden rahatsız oldu.</p>

  <p class="calibre3">«Eileen,» dedi.</p>

  <p class="calibre3">«Ne istiyorsun?»</p>

  <p class="calibre3">«Kapı komşun var mı?»</p>

  <p class="calibre3">«Evet... bitişikte Burt ve Jannice oturuyor...»</p>

  <p class="calibre3">«Evde midirler?»</p>

  <p class="calibre3">«Jannice evde olmalı.»</p>

  <p class="calibre3">«Neden onu aramıyorsun?»</p>

  <p class="calibre3">Eileen onun ne demek istediğini anlayıp davrandı. Telefonu Johnny’nin elinden alıp numarayı çevirdi. Hemşireler çok heyecanlı bir televizyon programının çekimine yanlışlıkla girmiş gibi olanları izliyorlardı.</p>

  <p class="calibre3">«Alo? Jan? Ben Eileen. Mutfakta mısın?.. Pencereden uzanıp benim eve bir bakar mısın, her şey yolunda mı diye?.. Şey, burada bir arkadaşım diyor ki... Neyse, sen git bak da sonra söylerim, tamam mı?» Eileen’in yüzü kızarmıştı. «Bekliyorum.» Bir kez daha Johnny’e bakıp, «Sen aklını kaçırmışsın, Johnny,» diye yineledi.</p>

  <p class="calibre3">Herkese çok uzun gelen bir duraklama oldu. Sonra Eileen yeniden kulak kesildi. Uzun bir süre dinledikten sonra her zamankinden çok farklı bir sesle konuşmaya başladı. «Yok, yok,</p>

  <p class="calibre3">o iş tamam, Jan. Haber verildi. Hayır... Şu anda sana anlatamam... sonra, olur mu?» Johnny’e baktı. «Evet, nasıl bilebilirim, değil mi? Tuhaf, ama açıklaması var. En azından açıklayabileceğimi sanıyorum. Hoşçakal.»</p>

  <p class="calibre3">Eileen telefonu kapattı. Hemşireler büyük bir merakla, Johnny ise sonuçtan emin, ona bakıyorlardı.</p>

  <p class="calibre3">Eileen, «Jan mutfak penceremden duman püskürdüğünü söylüyor,» dedi ve üç hemşire aynı anda iç çektiler. İrileşmiş ve suçlar gibi bakan gözleri yeniden Johnny’nin üstünde toplandı.</p>

  <p class="calibre3">Eileen, «Eve gitsem iyi olacak,» dedi. Azarlayan, bağırıp çağıran şirret terapist gitmiş, yerini kaygı dolu ufak tefek bir kadın almıştı. «Sana nasıl teşekkür edeceğimi bilemiyorum, Johnny... Önce inanmadığım için bağışla beni, ama...» Ağlamaya başladı.</p>

  <p class="calibre3">Hemşirelerden biri ona doğru davrandı ama Johnny daha öpce yanına varmıştı. Kolunu omzuna atıp onu koridora doğru götürdü.</p>

  <p class="calibre3">Eileen, «Demek gerçekten de sen...» diye fısıldadı. «Söyledikleri gibi...</p>

  <p class="calibre3">«Haydi, evine git,» dedi Johnny. «Her şey yoluna girecek, eminim. Çok az bir hasarla biter bu iş. Hani şu duvarda asılı olan sinema afişin var ya, işte onu yitireceksin, ama başka zararın da olmayacak.»</p>

  <p class="calibre3">«Peki, Johnny. Sağol. Tanrı senden razı olsun.» Eileen uzanıp Johnny’i yanağından öptü ve hızlı adımlarla uzaklaştı.</p>

  <p class="calibre3">Johnny başını çevirdiğinde, cam duvarların arkasında hemşirelerin sıra olmuş, kendisini izlemekte olduklarını gördü. Birden onların bu duruşlarını telefon telleri üzerine dizilmiş kargaların tünemesine benzetti. Yerde parçalayacak, gagalayacak bir şey görüp de gözlerini ayırmadan bakan kargalara.</p>

  <p class="calibre3">«Haydi bakalım, gidip sizi çağıran hastalara kulak verin biraz da,» diye azarlar gibi çıkıştı. Hemşireler irkildi. Johnny onları birazdan başlayacak dedikodularıyla baş başa bırakıp seke seke asansöre doğru yürüdü. Yorgun olduğu zamanlarda sekmesi artıyordu. Bacakları ve kalça eklemleri sızılar içindeydi Yatağı gözünde tütüyordu.</p>

  <div class="mbppagebreak" id="calibre_pb_12"></div>
</body>
</html>
