<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Cagri</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos99292" style="margin:0pt; border:0pt; height:1em">&nbsp;</p>

  <h2 class="calibre2"><span class="calibre5"><span class="bold">2</span></span></h2>

  <p class="calibre3">Johnny arabayı Sarah’nın evinin önünde durdurduğu zaman neredeyse gece yarısı olmuştu. Sarah uyukluyordu.</p>

  <p class="calibre3">Johnny motoru durdurup, «Hey,» diyerek Sarah’yı hafifçe sarstı. «Geldik.»</p>

  <p class="calibre3">«Hı... geldik mi?» Oturduğu yerde doğrulup paltosuna sarındı.</p>

  <p class="calibre3">«Nasıl oldun?»</p>

  <p class="calibre3">«Daha iyiyim. Midem yanıyor ve sırtım ağrıyor ama yine de daha iyiyim, Johnny. Cleaves’e giderken arabayı da alsana.»</p>

  <p class="calibre3">Johnny, «Almasam daha iyi olur,» dedi. «Biri evimin önünde park edildiğini görür bütün gece. Bir sürü dedikodunun çıkmasına hiç gerek yok.»</p>

  <p class="calibre3">«Ama nasıl olsa seninle gelmeyecek miydim?»</p>

  <p class="calibre3">Johnny güldü. «O zaman değerdi, ama yine de üç sokak ötede bırakırdık. Her şey bir yana, belki acil servise gitmen gerekir diye araba senin yanında olsun istiyorum.»</p>

  <p class="calibre3">«Hiç gerekmez.»</p>

  <p class="calibre3">«Belli olmaz. İçeri gelip telefonla bir taksi çağırabilir miyim?»</p>

  <p class="calibre3">«Bak işte, bunu yapabilirsin.»</p>

  <p class="calibre3">İçeri girince Sarah lambanın düğmesini çevirdi ve yeni bir titreme nöbetiyle sarsıldı.</p>

  <p class="calibre3">«Telefon oturma odasında. Ben hemen yatıp üstüme bir battaniye çekeceğim.» Sarah kanepenin üstüne uzandı ve battaniyesini çenesine kadar çekti. Johnny ona içten bir ilgiyle baktı. Gözlerinin altındaki mor halkaların dışında yüzü kâğıt gibi beyazdı. Bir insan bundan daha hasta görünemezdi.</p>

  <p class="calibre3">Johnny, «Geceyi burada geçirsem mi acaba?» dedi. «Belki daha kötü olabilirsin.»</p>

  <p class="calibre3">«Belkemiğimde bir çatlak filan gibi mi?» diyerek Johnny’ye gülen gözlerle baktı.</p>

  <p class="calibre3">«Kim bilir... Her türlü şey olabilir.»</p>

  <p class="calibre3">Sarah bu gece Johnny’le yatmaya kesin kararlıydı. Ama görünüşe bakılırsa bunu gerçekleştiremeyecekti. Bu yetmiyormuş gibi bir de başında bekleyip kusmasını, ikide bir helaya koşturmasını görmesini isteyemezdi.</p>

  <p class="calibre3">Sarah, «Beni merak etme,» dedi. «Önemli değil, Johnny, yalnızca bayat bir sosisli sandviç olayı. Benim yerime senin de başına gelebilirdi. Yarın dersin olmadığı saatte bana bir telefon açıver.»</p>

  <p class="calibre3">«Emin misin?»</p>

  <p class="calibre3">«Eminim.»</p>

  <p class="calibre3">«Dediğin gibi olsun.» Johnny daha fazla ısrar etmeden telefonu açtı ve taksisini çağırdı. Sesi Sarah’ya ninni gibi geldi, rahatladı ve gözlerini kapadı. Johnny’nin en beğendiği yanlarından biri, hiçbir zaman fazla özverili ve gösterişli olmaması ve hep yapılacak en iyi şey neyse, onu hemen anlamasıydı. İyi ki böyleydi, yoksa Sarah şu anda kibarlık oyunları oynayacak durumda değildi.</p>

  <p class="calibre3">«Bu iş tamam,» dedi Johnny telefonu kaparken. «Beş dakikaya kalmaz birini yollarlar.»</p>

  <p class="calibre3">Sarah, «Neyse, hiç olmazsa taksi paran çıktı,» dedi gülerek.</p>

  <p class="calibre3">«İyi bir bahşiş vermeyi düşünüyorum sürücüye,» Johnny kanepeye gelip Sarah’nın yanına çöktü ve elini tuttu.</p>

  <p class="calibre3">«Johnny, nasıl yaptın bu işi?»</p>

  <p class="calibre3">«Neyi?»</p>

  <p class="calibre3">«Şans Tekerinde. Nasıl bildin hep?»</p>

  <p class="calibre3">«Hiç, içime doğdu işte,» dedi Johnny açıklamakta zorluk çekerek. «Herkesin ara sıra içine böyle şeyler doğar, yarışlarda olsun, rulette olsun.»</p>

  <p class="calibre3">«Hayır,» dedi Sarah.</p>

  <p class="calibre3">«Ne?»</p>

  <p class="calibre3">«Herkesin ara sıra içine böyle şeyler doğduğuna inanmıyorum. Tuhaf bir şeydi bu. Doğrusu... biraz korkuttu beni.»</p>

  <p class="calibre3">«Ciddi mi?»</p>

  <p class="calibre3">«Evet.»</p>

  <p class="calibre3">Johnny içini çekti. «Bazı zamanlar bir şeyler duyduğum oluyor. Ta küçüklüğümden bu yana. Sonra, birisi bir şeyini kaybettiği zaman bulmakta üstüme yoktur. Şu bizim okuldaki Usa Schumann’la olduğu gibi. Hangi kızdan söz ettiğimi anımsadın mı?»</p>

  <p class="calibre3">«Şu küçük, üzgün bakışlı fare gibi Lisa mı?» Sarah güldü. «Tanırım. Benim gramer derslerime girer.»</p>

  <p class="calibre3">Johnny, «Okul yüzüğünü kaybetmişti,» dedi. «Ağlaya ağlaya bana gelip anlattı. ‘Dolabında en üst rafının arka köşelerine baktın mı?’ diye sordum. Yalnızca bir varsayımda bulunmuştum. Ama doğru çıktı, yüzük oradaydı.»</p>

  <p class="calibre3">«Her zaman bunu yapabiliyor musun?»</p>

  <p class="calibre3">Johnny gülüp başını salladı. «Pek değil.» Gülüşü biraz duruldu. «Ama bu gece sezgim çok güçlüydü, Sarah. O teker sanki...» Ellerini yumruk yapıp baktı, suratı asılmıştı. «Elimin içindeydi. Üstelik bir sürü çağrışım da birlikte gelmişti.»</p>

  <p class="calibre3">«Ne gibi?»</p>

  <p class="calibre3">Johnny, «Lastik,» dedi hafif bir sesle. «Yanan lastik. Ve soğuk. Ve buz. Kara buz. Aklımın içinde, geri planda hep bunlar vardı. Neden, Tanrı bilir. Ve de kötü bir sezi. Sanki uyarıyor gibi.»</p>

  <p class="calibre3">Sarah biraz daha yaklaşıp Johnny’nin yüzüne baktı. Johnny’nin yüzü toparlanır gibi olmuştu.</p>

  <p class="calibre3">«Ama, her neydiyse, şimdi geçti. Önemli bir şey değildi sanırım.»</p>

  <p class="calibre3">Sarah, «Ne olduğunu ben söyleyeyim, beş yüz dolar değerinde bir şans gülümsemesiydi,» diyerek güldü. Johnny de gülüp başıyla onayladı. Sonra başka bir şey söylemedi, Sarah da uykuya daldı, Johnny’nin orada olmasından hoşnuttu. Gelen otomobilin farları duvarda yansıyınca gözlerini açtı. Johnny’nin taksisi gelmişti.</p>

  <p class="calibre3">Johnny, «Seni ararım,» diyerek yüzünü hafifçe öptü. «Kalmamı istemediğinden emin misin?»</p>

  <p class="calibre3">Sarah birden bunu çok istedi ama hayır anlamında başını salladı.</p>

  <p class="calibre3">«Beni ararsın,» dedi yalnızca.</p>

  <p class="calibre3">Johnny, «Üçüncü derste,» dedi ve kapıya gitti.</p>

  <p class="calibre3">«Johnny?»,</p>

  <p class="calibre3">Johnny döndü.</p>

  <p class="calibre3">«Seni seviyorum,» dedi Sarah ve Johnny’nin yüzü bir ampul gibi aydınlandı.</p>

  <p class="calibre3">Eliyle bir öpücük gönderirken, «Hele bir iyileş,» dedi. «Bu konuyu konuşuruz.»</p>

  <p class="calibre3">Sarah gülümseyerek karşılık verdi, ama Johnny Smith’le bir daha ancak dört buçuk yıl sonra konuşabilecekti.</p>

  <p class="calibre2">***</p>

  <p class="calibre3">Johnny, «Önde oturmamda bir sakınca var mı?» diye sordu taksi sürücüsüne.</p>

  <p class="calibre3">«Yoo. Ama dizinizi taksimetreye çarpmayın. Hemen bozuluyor.»</p>

  <p class="calibre3">Johnny biraz zorlanarak uzun bacaklarını taksimetrenin altına yerleştirip kapıyı kapadı.</p>

  <p class="calibre3">Şoför orta yaşlı, saçları dökülmüş bir adamdı. «Nereye?» diye sordu.</p>

  <p class="calibre3">Johnny, «Cleaves Mills,» dedi. «Anacaddede. Oraya gelince ben gösteririm.»</p>

  <p class="calibre3">Sürücü, «Sizden ücretin yarısı kadar fazla istemek zorundayım,» dedi. «İstemezdim, ama oradan boş döneceğim.»</p>

  <p class="calibre3">Johnny’nin eli farkında olmadan cebindeki para tomarını yokladı. Hiç üstümde bu denli çok para taşımış mıydım, diye düşündü. Bir kez olmuştu, bin iki yüz dolara eski bir Chevrolet aldığında. Aklına esmiş, çek yerine bankadan nakit para çekmişti. Onca parayı elinde tutmak ve otomobil satıcısına peşin ödeme yapınca adamın yüzünün ne duruma geldiğini görmek çok hoş olmuştu. Ama şimdi cebinde duran tomar nedense onu huzursuz ediyordu. Annesinin deyişi aklına geldi. <span class="bold">Bulunmuş para uğursuzluk getirir.</span></p>

  <p class="calibre3">«Anlaştık,» dedi sürücüye.</p>

  <p class="calibre3">«Baştan söyleyim de...» dedi sürücü. «Az önce Riverside’ dan çağırdılar, gittim ama kimse üstlenmedi.»</p>

  <p class="calibre3">«Öyle mi?» diye sordu Johnny pek ilgilenmeden. Işıksız evler birbiri ardına pencerenin önünden kayıp geçiyordu. Bu gece beş yüz dolar kazanmıştı, bugüne dek başına hiç gelmemiş bir olaydı bu. Hayal meyal burnuna gelen yanmış lastik kokusu... küçükken başından geçen bir şeyi yeniden yaşıyormuş duygusu... ve sonra sanki açılan şansını dengelemek ister gibi gelen bir uğursuzluk sezgisi.</p>

  <p class="calibre3">Sürücü, «Sarhoş herifler, önce çağırırlar, sonra da cayarlar,» dedi. «Pis sarhoşlar, hepsinin canı cehenneme. Hem çağırırlar, hem de birkaç kadeh daha içmeye karar verirler. Ya da sen gelinceye dek taksiye verecekleri parayı da içkiye yatırıp sonra ‘Kim taksi çağırdı yahu?’ diyerek üstlerine almazlar.»</p>

  <p class="calibre3">Johnny, «Haklısın,» dedi. Sol yanda Penobscot Nehri akıyordu, karanlık ve yağ içinde. Sonra Sarah hastalanmış ve her şeyden önemlisi onu sevdiğini söylemişti. Ama herhalde o güçsüz anında söylemiş olmalıydı, ama vay be! Ya bir de ciddiyse! Daha ilk çıktıkları günden beri Johnny ona tutkundu. Bu gecenin asıl şanslı olayı buydu, teker filan değil. Ama teker ikide bir aklına gelip onu kaygılandırıyordu. Karanlığın içinde hâlâ tekerin dönüşünü görüyor, tahta bilyanın çıkardığı tika-tika-tika sesi sanki daha önce tatsız bir uykuda düşüne giren sesi andırıyordu. <span class="bold">Bulunmuş para uğursuzluk getirir.</span></p>

  <p class="calibre3">Taksi sürücüsü iyiden iyiye kendi anlattıklarına dalmıştı. «Ben de dedim ki, ‘Cehenneme kadar yolun var.’ Ne ukala velet, değil mi? Kimse bana böyle posta koyamaz, oğlum bile olsa. Yirmi altı yıldan beri taksi sürüyorum. Bu arada tam altı kez soyguna uğradım. Başımdan neler geçmedi neler... Çok şükür, bugüne dek öyle büyük bir kaza yapmadım. Ve onca yıl her hafta, o hafta ne denli az kazanmış olursam olayım, beş dolar ayırıp bir köşeye koydum, oğlanın üniversite parası diye. Ta bu serseri ağzında biberonla uyuduğu günden beri. Ne için? Sonra bir gün gelip bana. ‘ABD Başkanı domuzun biridir,’ desin diye. Boka bak! Bu velet herhalde benim de domuz olduğumu düşünüyor, ama öyle bir şey söylemeye kalksa tüm dişlerini dökeceğimi de biliyor. Al işte sana bugünün gençliği. Ben de ona, ‘Cehenneme kadar yolun var,’ dedim.</p>

  <p class="calibre3">«Evet,» dedi Johnny. Şimdi bir koruluğun önünden geçiyorlardı. Cleaves Mills’e aşağı yukarı yedi mil kalmıştı. Taksimetre bir on sent daha yazdı.</p>

  <p class="calibre3">Sürücü, «Siz ne iş tutarsınız, sorabilir miyim?» dedi.</p>

  <p class="calibre3">«Cleaves’deki lisede öğretmenim.»</p>

  <p class="calibre3">«Öyle mi? O halde ne demek istediğimi daha iyi anlarsınız. Yahu, bu çocukların nesi var, kuzum?»</p>

  <p class="calibre3">Her şeyden önce, adına Vietnam dedikleri bozuk bir sosisli sandviç yemişler ve midelerini bozmuşlardı. Sandviçi satan da Lyndon Johnson adında biriydi. Onlar da gidip öbür adamı buldular ve, «Aman bayım, hastalandık, ölüyoruz,» dediler. Adı Nixon olan öbür adam da, «Ben bunun ilacını biliyorum,» dedi. «Birkaç sosisli sandviç daha yiyin.» İşte Amerikan gençliğinin «nesi var» sorusuna yanıt.</p>

  <p class="calibre3">Johnny, «Bilmem,» dedi.</p>

  <p class="calibre3">Sürücü, «Yaşamın boyunca planlar kurup, elinden geleni yapıyorsun,» diyordu ve artık sesinde içten bir şaşkınlık vardı; ama bu şaşkınlık çok sürmeyecekti, çünkü sürücü son dakikasını yaşamaktaydı. Johnny de bunu bilmediği için adama acımaya başlamıştı, gerçekleri bir türlü anlayamıyor diye.</p>

  <p class="calibre3">«Sen onun için her şeyin en iyisi olsun istiyorsun ve bir de bakıyorsun, herif gelmiş, saçı kıçında, ABD Başkanı için ‘domuzdur’ diyor. Domuzmuş! Boka bak be! Bana kalsa...»</p>

  <p class="calibre3">«Dikkat!» diye haykırdı Johnny.</p>

  <p class="calibre3">Sürücü yüzünü Johnny’e dönmüştü o sırada. Yaklaşan farların ışığında parlayan yüzü öfkeli ve üzgündü. Hemen yola çevirdi bakışlarını ama geç kalmıştı.</p>

  <p class="calibre3">«Eyvaah...»</p>

  <p class="calibre3">Yolun her iki yarısını kaplayan iki araba geliyordu karşıdan. Burun buruna yarış durumundaydılar, rampayı yeni çıkmışlardı. Biri Mustang, diğeri Dodge Charger. Johnny motorlarının sesini duyar gibi oldu. Charger tam üstlerine geliyordu. Kaçınmak için hiçbir girişim yapmadı. Sürücü oturduğu yerde donmuş gibiydi.</p>

  <p class="calibre3">«Tanrım!»</p>

  <p class="calibre3">Johnny, Mustang’ın soldan yıldırım gibi geçtiğini hayal meyal farketti. Sonra taksiyle Charger kafa kafaya çarpıştılar. Johnny sanki biri tarafından yerinden kaldırılıp havaya fırlatıldığını hissetti. Acı duymamıştı ama baldırlarının taksimetreye takılıp onu yerinden söktüğünü farketti.</p>

  <p class="calibre3">Parçalanan cam sesi geldi. Büyük bir alev bulutu gecenin içine doldu. Johnny’nin başı taksinin ön camını parçaladı. Tüm gövdesi kırık camın arasından fırlarken hafif bir acı duyar gibi oldu. Artık uçuyordu. Ekim gecesinin karanlığında havalanıyordu.</p>

  <p class="calibre3"><span class="bold">Ölüyor muyum?</span> diye geçti aklından. <span class="bold">Bu kaza beni öldürür mü?</span></p>

  <p class="calibre3">Sonra içinden bir ses karşılık verdi. <span class="bold">Evet, herhalde yolun sonuna geldin.</span></p>

  <p class="calibre3">Uçuş. Gecenin içine serpiştirilmiş ekim yıldızları. Benzin deposu gürültüyle patladı. Portakal rengi bir parıltı. Sonra yine karanlık.</p>

  <p class="calibre3">Boşluğa yaptığı yolculuk sert bir düşmeyle son buldu. Birbirine geçmiş gibi görünen taksi ve Charger alevler içinde yanarken, Johnny on metre ötede, yattığı yerde soğuk bir ıslaklık hissetti.</p>

  <p class="calibre3">Karanlık.</p>

  <p class="calibre3">Yavaştan bir uzaklaşıp, kaybolma duygusu...</p>

  <p class="calibre3">Sonra görünen tek şey siyah ve kırmızı renklerde dev bir teker, büyük bir boşluk içinde dönüyor, bir kez kazanınca şans denmez, İkinciyi dene, hey-hey-hey. Teker dönedursun, Johnny kendini zorlayıp acaba çift sıfır mı gelecek, diye görmeye çalışıyor. Çift sıfır gelince yalnız kasa kazanır. Yine görmek için zorlanıyor ama teker artık yok. Yalnızca karanlık ve o evrensel boşluk. Dipsiz kuyu. Koyu uyku.</p>

  <p class="calibre3">Johnny Smith orada uzun zaman kaldı.</p>

  <div class="mbppagebreak" id="calibre_pb_4"></div>
</body>
</html>
