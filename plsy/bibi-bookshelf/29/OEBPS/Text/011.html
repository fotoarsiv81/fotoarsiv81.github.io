<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>5 Mayıs</title>
</head>

<body>
  <h2 class="h21">5 Mayıs</h2>

  <p class="p5">"Bavan Strange, hanımefendi."</p>

  <p class="p5">Audrey Strange büyük yatak odasma girdi. Geniş karyolaya vassal egjld' LadV Camilla Tressilian', yanağmdan optu. Sonra onun için yatağ.n yan.na çekilmiş olan koltuğa oturdu.</p>

  <p class="p5">Yaşlı kadın, "Seni görmek çok hoşuma gitti, yavrum," dedi.</p>

  <p class="p5">Genç kadın, "Benim de seni," diye cevap verdi.</p>

  <p class="p5">Audrey Strange kolay kolay anlaşılamayan bir kadındı. Orta boyluydu. Elleri ayakları ufak, saçları kül sarısı, teni de beyazdı. Parlak, uçuk gri gözlerinin arası oldukça açıktı. Yüz hatları düzgün, ufak yüzü oval biçimli, burnu da küçüktü. Çehresi güzel değildi, ama hoştu. Audrey'de bütün o renksizliğine rağmen yine de insanın dikkatini çeken bir şeyler vardı. Biraz bir hayalete benziyordu o. Fakat insan Audrey'e bakarken, bazen bir hayalet bir insandan daha gerçek olabilir, diye de düşünüyordu.</p>

  <p class="p5">Genç kadının sesi pek hoştu. Yumuşak ve berraktı. Gümüş bir çıngırağın sesini andırıyordu.</p>

  <p class="p5">" Audrey'le yaşlı kadın bir süre ahbaplarından ve son olaylardan söz ettiler.</p>

  <p class="p5">Sonra Lady Tressilian, "Seni görmeyi çok istiyordum, Audrey," dedi. "Ama seni çağırmamın başka bir nedeni daha vardı. Nevile'den biraz acayip bir mektup aldım."</p>

  <p class="p5">Audrey başını kaldırdı. İri gözleri sakin ve kayıtsızdı. "Öyle mi?"</p>

  <p class="p5">"O bir şey istiyor... Bence çok saçma bir istek bu! Nevile, Kay'le birlikte eylülde buraya gelmeyi düşünüyor. Senin Kay'le dost olacağını umuyor. Ayrıca senin de bu fikri beğendiğini yazıyor." Bekledi.</p>

  <p class="p5">Audrey o sakin ve yumuşak sesiyle, "Bu o kadar saçma bir fikir mi?" dedi.</p>

  <p class="p5">"Yavrum, bunu gerçekten istiyor musun?"</p>

  <p class="p5">Audrey bir süre bir şey söylemedi. Sonra usulca, "Belki de bu iyi bir şey olur," diye mırıldandı. "Yani sen o... yani sen Kay'le tanışmayı istiyor musun?"</p>

  <p class="p5">"Camilla, belki bu... her şeyi kolaylaştırır."</p>

  <p class="p5">Lady Tressilian aciz bir tavırla tekrarladı. "Her şeyi kolaylaştırır mı?"</p>

  <p class="p5">Audrey'in sesi daha da yumuşadı. "Sevgili Camilla. Sen bana her zaman iyi davrandın. Eğer Neviie bunu istiyorsa..."</p>

  <p class="p5">Lady Tressilian öfkeyle bağırdı. "Nevile'in isteklerine kim aldırıyor? Önemli olan şu: Sen de bu karşılaşmayı istiyor musun?" Audrey'in yanakları hafifçe pembeleşti. "Evet... istiyorum." Lady Tressilian, "Ya..." dedi. "Ya..." Durakladı. Audrey, "Ama son karar sizin," diye ekledi. "Ev sizin ve..." Lady Tressilian gözlerini kapattı. Ben yaşlı bir kadınım... Artık hiçbir şeyi anlayamıyorum...</p>

  <p class="p5">"Fakat tabii ben başka zaman gelebilirim. Herhangi bir ay benim için uygun."</p>

  <p class="p5">Yaşlı kadın bağırdı. "Sen her zamanki gibi eylülde geleceksin. Nevile'le Kay'i de çağıracağım. Ben belki ihtiyarım ama herhalde çok kimse gibi modern hayatın değişikliklerine ayak uydu-rabilirim. Başka bir şey söyleme. Her şey kararlaştırıldı artık."</p>

  <p class="p5">Lady Tressilian gözlerini tekrar kapattı. Bir iki dakika sonra kirpiklerinin altından yanında oturan genç kadına bakarak, "Eh, istediğini elde edebildin mi?" dedi.</p>

  <p class="p5">Audrey irkildi. "Ah, evet, evet. Teşekkür ederim." "Yavrum, bu karşılaşmanın seni üzmeyeceğinden emin misin?" Yaşlı kadının sesi endişeliydi. "Bildiğin gibi sen bir zamanlar Nevile'i çok severdin. Eski yaralar kanamasın..."</p>

  <p class="p5">Audrey başını kaldırdı. Bakışları sakin ve endişesizdi. "Bütün o şeyler sona erdi artık. Tamamıyla..." Ama Lady Tressilian genç kadının yumruğunu sıkmış olduğunu fark etmişti.</p>

  <p class="p5">Yaşlı kadın ağır ağır yastıklarına dayandı. "Neyse... Sen bilirsin. Yoruldum. Artık beni yalnız bırak, çocuğum. Mary aşağıda seni bekliyor. Söyle bana Barrett'i yollasın."</p>

  <p class="p5">Barrett, Lady Tressilian'a çok bağlı olan oda hizmetçisiydi. Yaşlıca bir kadın olan Barrett yatak odasına girdiği zaman hanımının arkasıüstü yattığın) gördü. Lady Tressilian gözlerini de kapatmıştı.</p>

  <p class="p5">"Ah, Barrett... Bu dünyadan ne kadar çabuk kurtulursam, o kadar iyi olur. Artık ben olayları da, insanları da anlayamıyorum."</p>

  <p class="p5">"Böyle söylemeyin, hanımefendi. Siz sadece yorgunsunuz."</p>

  <p class="p5">"Evet, yorgunum. Şu örtüyü ayağımın üzerinden kaldır. Bana ilacımı ver."</p>

  <p class="p5">"Bayan Strange'in gelişi sizi sarstı. İyi bir hanım o. Fakat ona da bir iştah ilacı gerekli sanırım. Sağlığı yerinde değil. Çoğu zaman sanki başkalarının fark edemedikleri bir şeyi görüyormuş gibi bir hali var. Ama kişilik sahibi. İnsan onun etkisini hissediyor."</p>

  <p class="p5">Lady Tressilian, "Çok doğru, Barrett," dedi. "Evet, bu çok doğru."</p>

  <p class="p5">"Ayrıca insan onu kolay kolay da unutamıyor. Bazen kendi kendime, 'Acaba Bay Neviie, Bayan Audrey'i zaman zaman hatırlıyor mu?' diye düşünüyorum. Yeni Bayan Strange gerçekten çok güzel. Pek güzel o. Yalnız Bayan Audrey yokken insan onu sık sık hatırlıyor."</p>

  <p class="p5">Lady Tressilian birdenbire güldü. "Neviie o iki kadını bir araya getirmeye kalkışmakla aptallık ediyor. Ama sonunda yine o pişman olacak!"</p>

  <p class="p5">&nbsp;</p>
</body>
</html>
