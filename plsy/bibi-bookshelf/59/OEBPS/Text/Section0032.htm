<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h2>ON SEKİZ</h2>

    <p>Nikolay dinlenmek için durdu, kolları yorgunluktan titriyordu. Aylarca uzayda yaşadıktan sonra vücudu güçsüz kalmış, fiziksel çalışma alışkanlığını yitirmişti. Ağırlıksız ortamda ağırlık kaldırmak söz konusu değildi ve insanın kaslarını kullanmasına pek ihtiyaç olmuyordu. Son beş saattir Luther'la ikisi hiç durmaksızın çalışmış. S-bandı antenlerini onarmış, gimbali söküp tekraı birleştirmişleri. Artık bitkin düşmüştü. Şişkin EVA giysisinin içinde kollarını bükmek için harcadığı fazladan çaba bile basit işleri zorlaştırıyordu</p>

    <p>Giysinin içinde çalışmak başlı başına bir çileydi. Giysi, insan vücudunı -250 ile 250 Fahrenheit arasında değişen uç sıcaklıklardan yalıtmak ve uzayın boşluğuna karşı basıncı korumak için, alüminyum alaşımlı Mylar yalıtımı, yırtılmaz naylon tabaka, ortopedik tabaka ve basınç kesesinden oluşan çeşitli katmanlardan yapılmıştı. Astronot, elbisenin altına su soğutma tüpleriyle donatılmış bir iç giysi giyiyordu. Ayrıca sırtına, içinde su, oksijen kurtarma roketi ve telsiz donanımı bulunan bir yaşam destek çantası takmak zorundaydı. Aslında EVA giysisi çok büyük ve içinde manevra yapılması zor kişisel bir uzay gemisiydi ve bir vidayı sıkıştırmak bile güç ve konsantrasyon gerektiriyordu.</p>

    <p>İş Nikolay'ın gücünü tüketmişti. Hantal uzay giysisinin eldivenler içindeki ellerine kramp giriyordu ve Nikolay ter içinde kalmıştı.</p>

    <p>Acıkmıştı da.</p>

    <p>Giysisinin içine monte edilmiş tüpten bir yudum su aldı ve derin bir nefes aldı. Suyun tadı garip, neredeyse balık tadı gibiydi ,ama bunu dert etmedi. Ağırlıksız ortamda her şeyin tadı garipti. Bir yudum daha aldı ve çenesinin ıslandığın hissetti. Başlığının içine elini sokup silemezdi, o yüzden aldırmayıp bakışlarını aşağıdaki yeryüzüne çevirdi. Nefes kesici görkemiyle altında serilmiş güzelliğin bu ani görüntüsü biraz başını döndürdü, hafif bir mide bulantısı duydu. Gözlerini kapayıp bu duygunun geçmesini bekledi. Yalnızca hareket yüzündendi; beklenmedik bir anda dünyaya baktığınızda sık sık olurdu. Midesi yatışınca, başka bir şey hissetti: Dökülen su şimdi yanağından yukarı kayıyordu. Damlacıktan kurtulmak için yüzünü oynattı, fakat cildinde süzülmeye devam ediyordu.</p>

    <p>Ama ağırlıksız ortamdayım, burada aşağı veya yukarı diye bir şey yoktur ki. Suyun hiç akmaması gerekir.</p>

    <p>Başını sallamaya, eldivenli eliyle kaskına vurmaya başladı.</p>

    <p>Damlacığın hâla yüzünde kaydığını, çenesinden yukarı doğru ıslak bir çizgi oluşturduğunu hissediyordu. Kulağına doğru gittiğini. Şimdi kulaklığının kenarına varmıştı. Kumaş elbette nemi emecek, ilerlemesini önleyecekti...</p>

    <p>Birden vücudu gerildi. Islaklık kulaklığın altına sızmıştı. Şimdi de kulağına doğru gidiyordu. Su damlası değildi, rastgele süzülmüyor, amaçlı bir şekilde hareket ediyordu. Canlı bir şeydi.</p>

    <p>Düşürmek için önce bir yana, sonra öbür yana çırpındı. Kaskına sertçe vurdu. Hâlâ hareket ettiğini, kulaklığının altında kıpırdadığını hissediyordu.</p>

    <p>Havayı döver, çılgınca kıvranırken, bir dünyayı, bir kapkara uzayı görüyor, başı dönüyordu.</p>

    <p>Islaklık kulağının içine kaydı.</p>

    <p>"Nikolay? Nikolay, lütfen cevap ver! "dedi Emma onu televizyon ekranından seyrederek. Durmadan dönüyor, eldivenli elleriyle kaskını yumrukluyordu "Luther, sanki kasılıyor gibi!"</p>

    <p>Luther görüntüye girip hızla EVA ortağına yardıma koştu. Nikolay çırpınmayı sürdürüyor, başını sağa sola sallıyordu. Emma Luther'ın deli gibi, "Ne var. ne oldu?" diye sorduğunu UHF den duyabiliyordu.</p>

    <p>"Kulağım -kulağımda"</p>

    <p>"Ağrı mı? Kulağın mı ağrıyor? Bana bak!"</p>

    <p>Nikolay yine başlığına vurdu. "Derine gidiyor!" diye haykırdı. "Çıkarın! Çıkarın! "</p>

    <p>"Nesi var?" diye bağırdı Emma.</p>

    <p>"Bilmiyorum. Tanrım, paniklemiş durumda -"</p>

    <p>"Alet direğine çok yaklaştı. Giysisine zarar vermeden onu uzaklaştır!"</p>

    <p>Ekranda Luther'ın ortağının kolunu kavradığını gördüler. "Hadi, Nikolay! Çıkış kabinine dönüyoruz."</p>

    <p>Birdenbire Nikolay sanki çıkarıp atmak istermişçesine Luther'ın kaskına yapıştı.</p>

    <p>"Hayır! Yapma!" diye haykırdı Luther, engel olmak için umutsuz bir çabayla arkadaşının kollarını tutarak. Karınlarına bağlı güvenlik kordonları birbirine dolanmış çırpınıyorlardı.</p>

    <p>Griggs'le Diana da ekranın karşısındaki Emma'nın yanma gelmişlerdi ve üçü birden dehşetle istasyonun dışında yaşanan dramı seyrediyorlardı.</p>

    <p>"Luther, alet direği!" dedi Griggs. "Giysilerinize dikkat edin!"</p>

    <p>Daha o bunları söylerken, Nikolay birdenbire Luther'ın elinden kurtulmaya çalışarak şiddetle çırpındı. Kaskı alet direğine çarptı. Ansızın, kaskının siperliğinden pusa benzer beyaz bir şey, ince bir şerit halinde sızmaya başladı.</p>

    <p>"Luther!" diye bağırdı Emma. "Başlığına bak! Başlığına bak!"</p>

    <p>Luther dikkatle Nikolay'ın siperliğine baktı. "Kahretsin, çatlamış!" diye haykırdı. "Havanın dışarı sızdığını görebiliyorum! Basıncı düşüyor!"</p>

    <p>"Acil durum oksijenini aç ve onu hemen içeri getir!"</p>

    <p>Luther uzanıp acil durum oksijen kaynağının düğmesine bastı. Ekstra hava akımı giysiyi, Nikolay'ın içeri girene dek yaşaması na yetecek kadar şişkin tutabilirdi. Luther, arkadaşını, kontrol altına almaya çabalayarak, çıkış kabinine doğru sürüklemeye başladı.</p>

    <p>"Acele et," diye mırıldanıyordu Griggs. "Tanrım, acele et."</p>

    <p>Luther'ın arkadaşını mürettebat kabinine çekip kapıyı kapaması ve atmosferin basıncının yeniden yükselmesi bir kaç değerli dakika aldı. Her zamanki çıkış kabini sağlamlık kontrolü için beklemeyip basıncı doğrudan bir atmosfere yükselttiler.</p>

    <p>Kapı açıldı ve Emma ekipman kabinine daldı.</p>

    <p>Luther Nikolay'ın kaskını çıkarmıştı bile ve deli gibi giysinin üst kısmını çıkarmaya çalışıyordu. İkisi birlikte karşı koyan Nikolay'ı soydular. Emma ve Griggs, onu istasyon boyunca sürükleyerek daha fazla enerjinin ve ışığın olduğu RSMye götürdüler. Nikolay yol boyunca çığlıklar atarak kulaklığının sol tarafını tırmalıyordu, iki gözü de şişip kapanmış, göz kapakları dışarı fırlamıştı. Emma yanaklarına dokundu ve krepitusu düşük basınçta kalmaktan cilt altı dokularında biriken havayı hissetti. Salyası çenesinde parlak bir çizgi oluşturmuştu.</p>

    <p>"Nikolay, sakin ol!" dedi Emma. "Bir şeyin yok, beni duyuyor musun? İyi olacaksın!"</p>

    <p>Adam canhıraş bir çığlık attı ve kulaklığını çekip attı. Kulaklık uçup gitti.</p>

    <p>"Onu yatırmama yardım edin!" dedi Emma.</p>

    <p>Hep birlikte hasta sabitleme tahtasını hazırladılar ve Nikolay' ı, pantolonunu çıkardıktan sonra yatırıp bağladılar. Artık tamamen kontrol altına alınmıştı. Emma kalbini, akciğerlerini kontrol edip karnını muayene ederken bile inlemeye ve başını bir o yana bir bu yana savurmaya devam etti.</p>

    <p>"Sorun kulağı," dedi Luther. Hantal EVA giysisini çıkarmış, kocaman açılmış gözlerle azap içindeki Nikolay'a bakıyordu. "Kulağında bir şey olduğunu söyledi."</p>

    <p>Emma Nikolay'ın yüzüne daha yakından baktı. Çenesinden yukarı, sol yanağına yönelen salya çizgisine. Islaklık kulağına doğ ru gidiyordu. Pinnaya bir damlacık bulaşmıştı.</p>

    <p>Pilli otoskopu açtı ve probunu Nikolay'ın kulağına soktu.</p>

    <p>Gördüğü ilk şey kan oldu. Otoskopun ışığında bir damla kan parıldıyordu Sonra kulak zarına odaklandı.</p>

    <p>Zar delinmişti. Timpanik zarın pırıltısı yerine geniş, kara bir boşluk görüyordu. Basınç travması, diye düşündü ilk önce. Ani basınç düşüşü kulak zarını mı yırtmıştı? Diğer kulak zarına baktı, ama sağlamdı.</p>

    <p>Kafası karışmış bir halde otoskopu kapattı ve Luther a baktı."Orada neler oldu?"</p>

    <p>"Bilmiyorum. Küçük bir mola vermiştik. Aletleri içeri getirmeden önce biraz dinleniyorduk. Bir dakika önce iyiydi, sonra birden kendini kaybetti."</p>

    <p>"Kaskına bakmam gerek."</p>

    <p>RSMden çıktı ve tekrar çıkış kabinine yöneldi. Kapıyı açıp içeri, Luther'ın duvara geri astığı iki EVA giysisine baktı.</p>

    <p>"Ne yapıyorsun, Watson?" dedi peşinden gelen Griggs.</p>

    <p>"Kasktaki çatlağın büyüklüğünü görmek istiyorum. Basınç düşüşünün ne kadar hızlı olduğunu."</p>

    <p>Üzerinde "Rudenko" yazan küçük EVA giysisine yaklaştı ve başlığını çıkardı. İçeriye baktığında çatlamış siperliğe yapışmış nemli bir şey gördü. Üniformasının cebinden ucu pamuklu bir çubuk çıkardı ve ucunu sıvıya değdirdi. Kıvamı koyu ve jelatinimsiydi. Mavimsi yeşil.</p>

    <p>Sırtından yukarı bir ürperti yayıldı.</p>

    <p>Kenichi buradaydı, diye hatırladı birdenbire. Öldüğü gece, onu bu kabinde bulmuştuk. Bir şekilde buraya hastalık bulaştırmış..</p>

    <p>Panik içinde, hızla geri geri çıkarken kapıda Griggs'le çarpıştı. "Dışarı!" diye bağırdı. "Hemen dışarı çık!"</p>

    <p>"Ne oldu?"</p>

    <p>"Galiba biyolojik tehlike var! Kapıyı kapa! Kapa!"</p>

    <p>Aceleyle kabinden çıkıp bağlantı noktasına girdiler. İkisi birlikte iterek kapıyı sıkı sıkı kapadılar. Birbirlerine gergin bakışlarla baktılar.</p>

    <p>"Sence dışarı sızdı mı?" dedi Griggs.</p>

    <p>Emma, havada dönen bir damlacık arayarak gözleriyle bağlantı noktasını taradı. İlk bakışta hiç bir şey görmedi. Sonra görüntünün en uc unda, aniden bir kımıldanma; sanki havada dans eden ispiyoncu bir pırıltı gözüne çarpar gibi oldu.</p>

    <p>Hızla başını çevirdi. Pırıltı gitmişti.</p>

    <p>Jack, önündeki ekranın saatine bakarken gerginliği geçen her dakikayla birlikte artarak, Özel Uzay Taşıt Operasyonları (SVO) Bölümü'nün doktor kontol masasının başında oturuyordu. Kontrolörlerle ISS Uçuş Direktörü Woody Ellis arasında durum raporları gidip gelirken, kulaklığından duyduğu aceleci konuşmalardan, yeni bir acil durum olduğu anlaşılıyordu. Planı mekik Uçuş Kontrol Odası'na benzeyen ve onunla aynı binada bulunan SVO odası, yalnızca uzay istasyonuyla ilgili işlemlere adanmış bir ekibin çalıştığı, daha küçük ve daha az sayıda fonksiyon üzerinde yoğunlaşmış bir kontrol odasıydı. Discovery'yle ISS'nin çarpışmasından sonraki otuz altı saat boyunca, bu oda hiç durmaksızın artan endişeye ve arada bir de panik havasına sahne olmuştu. Odada o kadar çok kişi ve hiç bitmeyen bir stres varken, havanın kendisi bile, birbirine karışan ter ve bayatlamış kahve kokularıyla, krizin habercisiydi.</p>

    <p>Nikolay Rudenko dekompresyon sonucu yaralanmıştı ve tahliye edilmesi gerektiği açıktı. Tek bir can kurtaran aracı -Mürettebat Geri Dönüş Aracı olduğu için bütün mürettebat dünyaya dönüyordu. Bu, kontrollü bir tahliye olacaktı. Baştan savmaya, hata yapmaya izin yoktu. Panik olmayacaktı. NASA bu simülasyonu daha önce defalarca tekrarlamıştı, ama CRV tahliyesi, gerçek anlamda, içerde beş canlı, nefes alan insanla, hiç yapılmamıştı.</p>

    <p>İçinde sevdiğim insan varken hiç yapılmadı.</p>

    <p>Jack terliyordu, korkudan neredeyse midesindekileri çıkaracaktı.</p>

    <p>Kol saatiyle karşılaştırarak, ekrandaki saate bakmayı sürdürdü. Aracın istasyondan ayrılabilmesi için, ISS'nin yörüngedeki rotasının uygun pozisyona gelmesini beklemişlerdi. Amaç, CRV yi mümkün olan en direkt biçimde, sağlık personelinin onlara anında müdahale edebileceği bir piste indirmekti. Bütün mürettebatın yardıma ihtiyacı olacaktı. Haftalarca uzayda yaşadıktan sonra, kedi yavrusu kadar güçsüz, kasları onları ayakta tutamaz durumda olacaklardı.</p>

    <p>Aynlma anı yaklaşıyordu. ISS'den uzaklaşıp GPS güdümü kazanmaları yirmi beş dakika, yörüngeden ayrılma hazırlıkları da on beş dakika alacaktı. İnişse bir saat sürecekti.</p>

    <p>İki saatten daha az bir süre sonra Emma dünyaya dönmüş olacaktı. Şöyle veya böyle Düşünce, engellemeye fırsat bulamadan aklına gelivermişt Jill Hewitt'in otopsi masasında yatan, derisi yüzülmüş bedeninin korkun görüntüsünü anımsamaktan kendini alamadan.</p>

    <p>Yumruklarını sıkıp dikkatini Nikolay Rudenko'nun biyotelemel değerlerine vermek için kendini zorladı. Nabzı hızlı fakat düzenli; kan basıncı sabitti. Haydi. Haydi. Onları hemen eve getirelim.</p>

    <p>Griggs'in ISS'den yaptığı bildiriyi duydu; "Capcom, mürettebatımın tüm CRV de ve kapı kapalı. Burası biraz dar, ama siz ne zaman hazırsanız biz d hazırız. "</p>

    <p>"Harekete geçmek için bekleyin." dedi Capcom.</p>

    <p>"Bekliyoruz."</p>

    <p>"Hastanın durumu nasıl?"</p>

    <p>Emma'nın sesini hatta duyduğunda Jack'in yüreği hopladı. "Haya göstergeleri sabit, ama oryente değil. Krepitus boynuna ve gövdesinin ust kısımlarına indi, onu biraz rahatsız ediyor. Bir doz daha morfin verdim."</p>

    <p>Ani dekompresyon yüzünden, yumuşak dokularında hava kabarcıkla, oluşmuştu. Zararsız fakat acı veren bir durumdu. Jack'i endişelendiren sinir sistemindeki hava kabarcıklarıydı. Nikolay'in zihni bu yüzden karışmış olabil; miydi?</p>

    <p>Woody Ellis, "Motoru çalıştırmaya geçin. ECCLES kapaklarını açın."</p>

    <p>"ISS;" dedi Capcom. "Artık harekete geçe…</p>

    <p>"Durun!" diye bir ses araya girdi.</p>

    <p>Jack şaşkınlıkla Uçuş Direktörü Ellis'e baktı. Ellis de en az onun kadar şaşırmış görünüyordu. Yanında takım elbiseli, siyah saçlı bir adam ve Hav Kuvvetleri'nden birkaç subayla içeri giren JSC direktörü Ken Blankenship' döndü.</p>

    <p>"Üzgünüm, Woody," dedi Blankenship. "İnan bana, bu kararı ben vermedim. "</p>

    <p>"Ne kararı?" dedi Ellis.</p>

    <p>"Tahliye iptal edildi."</p>

    <p>&nbsp;&nbsp;&nbsp;&nbsp;&nbsp; "Orada hasta bir adamımız var! CRV gitmeye hazır " "Dünyaya dönemez. " "Bu kimin kararı?"</p>

    <p>&nbsp;&nbsp;&nbsp; Siyah saçlı adam öne çıktı. Neredeyse özür dilermiş gibi bir ses tonuyla, "Bu, benim kararım," dedi. "Ben, Beyaz Saray Güvenlik Konseyi'nden Jared.&nbsp; Profitt cevap vermedi.</p>

    <p>&nbsp;&nbsp;&nbsp;&nbsp; Jack öfkeyle adamın üzerine atıldı, ama iki asker tarafından geri çekild "Neyle enfekte oldular?" diye bağırdı Jack. "Yeni bir canlı," dedi Profitt. "Bir kimera<a href="../Text/Section0050.htm#_ftn28" title="">[28]</a>."</p>

    <p>&nbsp;&nbsp;&nbsp;&nbsp; &nbsp;Jack Blankenship'in allak bullak olmuş yüzüne baktı. Konsolların&nbsp; denetimini eline geçirmek için dikilmiş bekleyen Hava Kuvvetleri askerlerin baktı. Sonra başka bir tanıdık yüz fark etti: az önce odaya girmiş olan Leroy Cornell'ın yüzünü. Cornell solgun ve sarsılmış görünüyordu. Jack işte o anda bu kararın en tepeden geldiğini anladı. Onun, Blankenship'in, ya da Wood' Ellis' in söyleyeceklerinin hiçbir şeyi değiştirmeyeceğini.</p>

    <p>Rota Belirleme araya girdi. "Flight, eğer hedefe inmelerini istiyorsak, ayrılma işlemini başlatmamız gerek."</p>

    <p>&nbsp;&nbsp;&nbsp;&nbsp;&nbsp;&nbsp;&nbsp; Profitt. Lütfen mürettebatınıza kapıları açıp CRV den çıkmalarını söyleyin." "Mürettebatımın başı dertte," dedi Ellis. "Onları geri getiriyoruz.”</p>

    <p>Ellis Capcom'a başını salladı. "CRV motorları çalıştırılsın. Ayrılma işlemine geçiyoruz."</p>

    <p>Capcom tek bir kelime edemeden kulaklığı başından çekip alındı ve iskemlesinden sürüklenip kenara itildi. Capcom'un konsoldaki yerine Hava Kuvvetleri'nden subay geçti.</p>

    <p>"Hey!" diye bağırdı Ellis. "Hey!"</p>

    <p>Diğer askerler odanın her tarafına dağılırken bütün uçuş kontrolörleri oldukları yerde donakalmışlardı. Silah çekilmemişti, ama tehdit açıktı.</p>

    <p>"ISS, motorları çalıştırmayın," dedi yeni Capcom. "Tahliye iptal edildi. Kapıları yeniden açıp CRV den çıkın."</p>

    <p>Şaşkına dönen Griggs yanıtladı, "Bunu anladığımı sanmıyorum, Houston."</p>

    <p>"Tahliye iptal edildi. CRVden çıkın. Hem TOPO, hem de GNC bilgisayarlarıyla ilgili sorunlar yaşıyoruz. Flight, tahliyenin durdurulmasının doğru olacağına karar verdi."</p>

    <p>"Ne kadar süreyle?"</p>

    <p>"Belirsiz."</p>

    <p>Jack, Capcom'un kulaklığını kapmak için ayağa fırladı.</p>

    <p>Jared Profitt birden önüne dikilip yolunu kesti. "Durumu an­lamıyorsunuz, bayım."</p>

    <p>"Karım o istasyonda. Onu evine getireceğiz."</p>

    <p>"Eve dönemezler. Hastalık hepsine bulaşmış olmuş olabilir."</p>

    <p>"Neyle?"</p>

    <p>&nbsp;&nbsp;&nbsp;&nbsp;&nbsp;&nbsp;&nbsp; Artık kontrol NASA'da değildi.</p>

    <p>&nbsp;</p>
  </div>
</body>
</html>
