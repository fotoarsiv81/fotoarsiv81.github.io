<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <p class="MsoNormal" style="text-align:right"><i>4 Ağustos</i></p>

    <p>Sanki beynindeki saat otomatik olarak kendini yeniden ayarlamış. uyuma ve uyanma döngüleri öyle değişmişti ki, sabahın birinde cin gibi olmuştu. Jack, başucundaki fosforlu saatin hafif aydınlığında gözleri açık yatıyordu. Uzay mekiği Discovery gibi ISS'ye yetişmeye çabalıyorum, diye düşündü Jack. Emma ile. Şimdiden vücudu onunkiyle senkronize oluyordu. Emma bir saat içinde uyanacak ve iş günü başlayacaktı. Ve Jack de burada, şimdiden uyanmış, ritmleri neredeyse paralel hale gelmişti.</p>

    <p>Tekrar uyumaya çalışmadı, kalkıp giyindi.</p>

    <p>Saat bir buçukta, Uçuş Kontrol'de, uğultulu bir hareketlilik vardı. İlk önce mekik kontrolörlerinin oturduğu FCR'ye baktı. Şimdiye kadar Discovery'de hiçbir sorun çıkmamıştı.</p>

    <p>ISS'nin ayrı bir kontrol odası olan. koridorun ucundaki Özel Taşıt Operasyonları Bölümü'ne girdi. Kendi konsolları ve personeliyle mekiğin Uçuş Kontrol Odası'ndan çok daha küçüktü. Jack doğrudan uçuş doktorunun masasına yöneldi ve görevdeki hekim Roy Bloomfeld'in yanındaki iskemleye çöktü. Bloomfeld şaşkınlıkla ona baktı.</p>

    <p>"Hey, Jack. Galiba gerçekten de programa geri döndün."</p>

    <p>"Uzak duramadım."</p>

    <p>"Nedeni para olamaz. Öyleyse, işin heyecanı olmalı." Geriye yaslanıp esnedi. "Bu gece pek heyecan yok."</p>

    <p>"Hastanın durumu aynı mı?"</p>

    <p>"Son on iki saattir öyle." Bloomfeld başıyla konsolundaki biyotelemetri değerlerini gösterdi. Ekranda Kenichi Hirai'nin EKG ve kan basıncı değerleri belirdi. "Ritmi kaya gibi sabit."</p>

    <p>"Yeni bir gelişme yok mu?"</p>

    <p>"Son durum raporu dört saat önce verildi. Başağrısı kötüleşti, hâlâ ateşi var. Antibiyotiklerin pek etkisi olmamış gibi. Hepimiz bunun için kafa patlatıyoruz."</p>

    <p>"Emma'nın bir fikri var mı?"</p>

    <p>"Şu anda, bir şey düşünemeyecek kadar bitkindir herhalde. Nasıl olsa ekrandan izlediğimiz için ona biraz uyumasını söyledim. Şimdiye kadar, oldukça sıkıcıydı." Bloomfeld yine esnedi. "Dinle, tuvalete gitmem gerek. Bir kaç dakika konsolun başında durabilir misin?"</p>

    <p>"Sorun değil."</p>

    <p>Bloomfeld odadan çıktı ve Jack kulaklığı taktı. Kontrol masasının başında oturmak, tanıdık ve güzel bir duyguydu. Diğer kontrolörlerin alçak sesle konuştuklannı dinlemek. ekrana bakıp uzay istasyonunun haritada sinüs dalgasına benzer bir yörünge çizişini izlemek. Bu, belki, mekikteki koltuk değildi, ama ona en çok yaklaşabileceği yerdi. Asla yıldızlara dokunamayacağım, ama burada oturup başkalarının dokunduğunu görebilirim. Bu, çok şaşırtıcı bir olaydı, yaşamındaki acı dönemeci kabullendiğinin işaretiydi. Eski düşünün kenarında durup, manzarayı uzaktan da olsa hayranlıkla izleyebileceğini kabullendiğinin.</p>

    <p>Ansızın gözü Kenichi Hirai'nin EKGsine ilişti ve öne doğru eğildi. Kalp çizgisi bir kaç hızlı osilasyon halinde inip çıkmıştı. Şimdiyse ekranın tepesinde dümdüz bir çizgiye dönüşmüştü.</p>

    <p>Jack rahatladı. Bu, kaygılanılacak bir şey değildi; elektriksel bir anomali muhtemelen gevşemiş bir EKG elektrodu olduğunu düşündü. Ekrandaki kan basıncı göstergesi değişmemişti. Belki de hasta hareket ederken kazayla elektrodlardan biri yerinden çıkmıştı. Ya da belki Emma Kenichi'nin tuvalete gidebilmesi için monitörle bağlantıyı kesmişti. Şimdi de kan basıncı göstergesi aniden kaybolmuştu. Kenichi'nin monitörle bağlantısının koptuğuna dair bir işaret daha. Bir süre ekranı izleyip değerlerin yeniden belirmesini bekledi.</p>

    <p>Bu olmayınca, haberleşmeye geçti.</p>

    <p>"Capcom, ben Doktor. Hastanın EKG' sinde gevşek bir elektrod paterni görüyorum. "</p>

    <p>"Gevşek elektrod mu?"</p>

    <p>"Monitörle bağlantısı kesilmiş gibi görünüyor. Hiç çizgi geçmiyor. Doğrulaması için Emma'yla görüşebilir misin?"</p>

    <p>"Anlaşıldı, Doktor. Ona bir sesleneyim."</p>

    <p>Hafif bir vızıltı, Emma'yı derin uykusundan çekip aldı ve yüzünü yalayan soğuk, nemli havayla uyandı. Aslında uyumak istememişti. Uçuş Kontrolün Kenichi'nin biyottelemetrideki EKGsini sürekli izlemesine ve durumunda herhangi bir değişiklik olduğunda onu uyandıracaklarını bilmesine rağmen, mürettebatın uyuması için ayrılan süreyi uyanık geçirmeyi planlamıştı. Ama son iki gündür yalnızca kısa süreli şekerlemelerle dinlenmişti ve bunlar da, arkadaşlarının sık sık hastasının durumuyla ilgili sorularıyla kesilmişti. Bitkinliğe ve ağırlıksız ortamın verdiği gevşekliğe sonunda yenik düşmüştü. Son hatırladığı şey, Kenichi'nin ekrandaki hipnotize edici, kargacık burgacık kalp ritmini izleyişi, çizginin yeşil bir lekeye dönüşmesiydi. Ve sonra da karanlığa.</p>

    <p>Yanağına değen ıslaklığın farkına vararak gözlerini açtı ve gökkuşağı gibi yansımalarla dönen bir damlacığın ona doğru yüzdüğünü gördü. Bir an sersemlemiş bir halde, baktığı şeyin ne olduğunu anlamaya çalıştı, çevresinde Noel süsleri gibi danseden yüzlerce başka globülü fark etmesi bir kaç saniye daha sürdü.</p>

    <p>Haberleşme ünitesinden önce bir cızırtı, sonra da bir ses duyuldu. "Ee, Watson, ben Capcom. Seni usandırmaktan nefret ediyorum, ama hastanın EKG elektrodlarının durumunu doğrulaman gerekiyor''</p>

    <p>Emma bitkinlikten kısılan sesiyle yanıt verdi. "Uyandım, Capcom. Sanırım. "</p>

    <p>"Biyotelemetri hastanın EKGsinde bir anormallik olduğunu gösteriyor. Doktor, ledlerden birinin gevşediğini düşünüyor."</p>

    <p>Uyurken havada sürüklenip dönmüştü ve şimdi modülün neresinde olduğunu anlayıp hastanın olması gereken yere baktı.</p>

    <p>Kenichi'nin uyku tulumu boştu. Yerinden sökülmüş serum borusu başıboş yüzüyor. kateterin ucundan parlak tuzlu çözelti dam laları akıyordu. Serbest kalan elektrod telleri düğüm olmuş sürükleniyorlardı.</p>

    <p>Hemen enfüzyon pompasını kapadı ve hızla etrafta göz gezdirdi. "Capcom, Kenichi burada değil. Modülden çıkmış! Hatta kalın." Duvara tutunarak NASDA ve ESA laboratuvarlarına giden bağlantı noktasına gitti. Kapılardan içeri göz atınca Kenichi'nin orada olmadığını gördü.</p>

    <p>"Onu buldun mu?" diye sordu Capcom.</p>

    <p>"Olumsuz. Hâlâ arıyorum."</p>

    <p>Acaba Kenichi nerede olduğunu anlayamayıp şaşkınlık içinde uzaklaşmış mıydı? Tekrar Birleşik Devletler laboratuvarından geçerek hızla kapıya yöneldi. Yüzüne bir damlacık çarptı. Eliyle nemli noktaya dokundu ve dehşet içinde parmağının kanla kaplandığını gördü.</p>

    <p>"Capcom, 1 &nbsp;bağlantı noktasından geçmiş. Serumun takıldığı yer kanıyor. "</p>

    <p>"Modüller arasındaki hava akımını kapatmanızı öneriyorum."</p>

    <p>"Anlaşıldı." Yaşam modülünün kapısından içeri süzüldü. Işıkların şiddeti azaltılmıştı ve odanın loşluğunda Griggs'le Luther'ın uyku tulumlarında uyuduklarını gördü. Kenichi yoktu.</p>

    <p>Paniğe kapılma, diye düşündü modüller arasındaki hava akımını kaparken. Düşün. Nereye gidebilir?</p>

    <p>ISS'nin Ruslara ait ucundaki kendi uyku bölümüne.</p>

    <p>Griggs'le Luther'» uyandırmadan modülden çıktı, kaçak hastasını bulmak için sağa sola göz atarak birbirleriyle kesişen bağlantı noktaları ve modüllerden oluşan tünele doğru seyirtti. "Capcom, onu hala bulamadım. Zarya'dan RSMye doğru ilerliyorum."</p>

    <p>Kenichi'nin normalde uyuduğu Rus hizmet modülüne süzüldü. Yarı karanlıkta, uyuyan Diana'yla Nikolay'ı gördü, ikisi de kollarını uyku tulumlarından çıkarmış, sanki suda boğulmuş gibi yüzüyorlardı. Kenichi'nin uyku bölümü boştu.</p>

    <p>Endişesi gerçek bir korkuya dönüşmüştü.</p>

    <p>Nikolay'ı sarstı. Adamın uyanması epey zaman aldı, ve gözlerini açtıktan sonra Emma'nın ona söylediklerini anlayana dek bir süre daha geçti.</p>

    <p>"Kenichi'yi bulamıyorum," diye yineledi Emma. "'Bütün modülleri aramamız gerek. "</p>

    <p>"Watson," dedi Capcom telsizden. "Mühendislik bölümü birinci Bağlantı Noktası'nın çıkış kabininde düzensiz bir anomali bildirdi. Lütfen durumu kontrol edin."</p>

    <p>"Ne tür bir anomali?"</p>

    <p>"Açılma kapanma değerleri ekipman ve mürettebat kabinleri arasındaki kapının tam kapanmamış olabileceğini gösteriyor."</p>

    <p>Kenichi Çıkış kabininde.</p>

    <p>Hemen arkasından gelen Nikolay'la birlikte, istasyonu boydan boya, uçan bir kuş gibi geçip birinci Bağlantı Noktası'na daldı. Açık kapıdan ekipman kabinine çılgınca bir bakış fırlattı ve dehşet içinde, ilk anda üç gövde gibi görünen bir manzarayla karşılaştı. İkisi, yalnızca, kalın koruyucu tabakalı gövdeleri kolayca giyilmeleri için çıkış kabininin duvarına monte edilmiş, bir çift EVA giysisiydi.</p>

    <p>Vücudu bir kasılmayla geriye doğru bükülmüş havada duransa Kenichi'ydi.</p>

    <p>"Onu buradan çıkarmama yardım et!" dedi Emma. Kenichi'nin arkasına dolanıp dış kapıdan güç alarak adamı Nikolay'a doğru itti. Nikolay Kenichi'yi kabinden çıkardı. Birlikte, onu tıbbi ekipmanın kurulu olduğu laboratuar modülüne doğru çektiler.</p>

    <p>"Capcom, hastayı bulduk," dedi Emma. "Nöbet geçiriyor. Çok şiddetli. Bana doktoru bağlayın!"</p>

    <p>"Hatta kal, Watson. Sıra sende, doktor."</p>

    <p>Emma kulaklığından şaşırtıcı derecede tanıdık bir ses duydu. "Hey, Em. Orada bir problemin olduğunu duydum."</p>

    <p>"Jack? Senin orada ne -"</p>

    <p>"Hastan nasıl?"</p>

    <p>Emma hâlâ şok içinde, dikkatini Kenich'ye verdi. Serumu takıp EKG kablolarını bağlarken bile Jack'in Uçuş Kontrol'de ne aradığını merak ediyordu. Bir yıldır Uçuş Doktoru'nun kontrol masasında oturmamıştı; şimdi de telsizden sakin, hatta kaygısız sesiyle Kenichi'nin durumunu soruyordu.</p>

    <p>"Nöbet devam ediyor mu?"</p>

    <p>"Hayır. Hayır, şimdi amaçlı hareketlerde bulunuyor: Bize karşı koyuyor."</p>

    <p>"Yaşamsal göstergeler?"</p>

    <p>"Nabız hızlı 120, 130. Hava akımı yaratıyor."</p>

    <p>"İyi. Demek ki nefes alıyor."</p>

    <p>"Şimdi EKG'yi bağlıyoruz." Monitöre, ekrandan hızla geçen kalp ritmine baktı. "Sinüs tach, nabız yüz yirmi dört. Aralıklı ventriküler ekstra sistoller."</p>

    <p>"Biyoteletride görüyorum."</p>

    <p>"Şimdi kan basıncına bakıyorum..." Kenichi'nin kolunu sıyırdı, tansiyon aletindeki basınç yavaşça çıkarken nabzı dinledi. "Doksan beşe altmış. Pek de</p>

    <p>Darbe onu gafil avladı. Kenichi'nin eli havaya doğru kalkıp Emma'nın ağzına inince, kadın acıyla bir çığlık attı. Darbenin etkisiyle uzağa savruldu, modül boyunca uçup karşı duvara çarptı.</p>

    <p>"Emma?" dedi Jack. "Emma?"</p>

    <p>Emma, sersemlemiş bir halde acıyan dudağına dokundu.</p>

    <p>"Dudağın kanıyor!" dedi Nikolay.</p>

    <p>Telsizden Jack'in çılgına dönmüş sesi geldi, "Tanrı aşkına, orada neler olup bitiyor?"</p>

    <p>"İyiyim," diye mırıldandı ve sinirlenerek yineledi, "İyiyim, Jack.Yaygara yapma. "</p>

    <p>Ama başı yumruğun etkisiyle hâlâ uğulduyordu Nikolay Kenichi'yi hasta sabitleme yatağına bağlarken Emma geriye çekilip baş dönmesinin geçmesini bekledi. İlk anda Nikolayin ne söylediğini algılayamadı.</p>

    <p>Sonra adamın bakışlarındaki hayreti gördü. "Midesine bak," diye fısıldıyordu Nikolay. "Bak!"</p>

    <p>Emma daha yakına geldi. "Bu da ne?" diye fısıldadı.</p>

    <p>"Konuş benimle Emma," dedi Jack. "Bana neler olduğunu anlat."</p>

    <p>Emma Kenichi'nin karnına bakakalmıştı, deri dalgalanıyor, kaynıyor gibiydi. "Derisinin altında hareket eden bir şey var.."</p>

    <p>"Hareket eden bir şey mi, nasıl yani?"</p>

    <p>"Kas fasikülasyonlarına benziyor. Ama göbek boyunca ilerliyor..."</p>

    <p>"Peristalsis değil mi?"</p>

    <p>"Hayır. Hayır, yukarı doğru çıkıyor. Bağırsak yolunu izlemiyor." Durakladı. Seyirmeler ansızın kesilmişti ve artık Kenichi'nin karnının düzgün gevşemiş yüzeyine bakıyordu.</p>

    <p>Fasiktülasyonlar, diye düşündü.' Kas demetlerinin düzensiz kasılmaları. En mantıklı açıklama buydu, bir ayrıntı sayılmazsa: Fasikülasyonlar dalgalar halinde yer değiştirmezdi.</p>

    <p>Birden Kenichi'nin gözleri açıldı, Emma'ya bakıyordu.</p>

    <p>Kalp alarmı çalmaya başladı. Emma dönüp EKG'nin ekranda bir aşağı bir yukarı titreştiğini gördü.</p>

    <p>"V tach<a href="../Text/Section0050.htm#_ftn23" title="">[23]</a>!" dedi Jack.</p>

    <p>"Görüyorum, görüyorum!" Emma defibrilatörün şarj düğmesine bastı, sonra karotid nabzını aradı.</p>

    <p>Nabız vardı. Çok hafifti, zorlukla hissediliyordu.</p>

    <p>Gözleri devrilmiş ve sadece kan kırmızısı aklan görünüyordu. Hâlâ nefes alıyordu.</p>

    <p>Emma defibrilatör pedlerini takıp elektrodları göğsün üzerine yerleştirdi ve deşarj düğmelerine bastı. Kenichi'nin gövdesinden yüz jullük bir elektrik yükü geçti.</p>

    <p>Aynı anda. kasları şiddetli bir spazmla gerildi. Bacakları sabitleme tahtasının üzerinde çırpınıyordu. Modülün içinde uçmasını engelleyen tek şey kayışlardı.</p>

    <p>"Hala V tach'te!" dedi Emma.</p>

    <p>Diana uçarak modüle girdi. "Ne yapabilirim?" diye sordu.</p>

    <p>"Lidocaine'i hazırla!" dedi Emma. "CDK çekmecesinde, sağ da!"</p>

    <p>"Buldum."</p>

    <p>"Nefes almıyor!" dedi Nikolay.</p>

    <p>Emma ambuyu kaptı ve "Nikolay, bana destek ol!" diye bağırdı.</p>

    <p>Nikolay ayaklarını karşı duvara dayayıp pozisyon aldı. Emma oksijen maskesini takarken, onu olduğu yerde tutmak için sırtıyla destek oldu. Dünyada bile kardiyopulmoner resusitasyon uygulamak yeterince güç bir işti; yer çekimsiz ortamda, malzemeler sürüklenir, türler birbirine dolanır, değerli ilaçlarla dolu şırıngalar başıboş yüzerken, zorlu bir akrobasi kabusuna dönüşüyordu. Ellerinizle hastanın göğsüne bastırmak gibi basil bir iş bile. sizi odanın öbür ucuna savurabilirdi. Mürettebat bu senaryoyu çalışmıştı, fakat hiç bir prova, kapalı bir alanda, ölmekte olein bir kalbin saatiyle yarışarak, çılgınca dönüp duran gövdelerin yarattığı gerçek kaosa canlandıramazdı.</p>

    <p>Maskeyi Kenichi'nin ağzı ve burnuna yerleştirip ambuyu sıkarak akciğerlere oksijen pompaladı. EKG çizgisi ekranda titreşmeye devam ediyordu.</p>

    <p>"Damardan bir ampul Lidocaine veriyorum." dedi Diana.</p>

    <p>"Nikolay, tekrar şok ver!" dedi Emma.</p>

    <p>Nikolay, olabildiğince hızla elektrodlara uzanıp onları göğse yerleştirdi ve deşarj düğmelerine bastı. Bu kez, iki yüz jül Kenichi'nin kalbine atladı.</p>

    <p>Emma monitöre baktı. "Ventriküler fibrilasyona girdi! Nikolay kalp masasına başla. Ben de entübe edeceğim!"</p>

    <p>Nikolay elinden bırakınca, defibrilatör elektrodları kabloların ucunda sallanmaya başladılar. Ayaklarını modülün diğer duvarına dayadı, tam avuçlarını Kenichi'nin göğüs kemiğine koymak üzereydi ki, birden ellerini geri çekti.</p>

    <p>Emma ona baktı. "Ne var?"</p>

    <p>"Göğsü. Göğsüne bak!"</p>

    <p>İkisi de gözlerini Kenichi'nin göğsüne diktiler.</p>

    <p>Göğsünün derisi sanki kaynıyor, seyiriyordu Defibrilatör elektrodlarının elektrik yüklerini boşalttıkları temas noktalarında, daire şeklinde iki iz oluşmuştu ve şimdi suya atılan bir taşın oluşturduğu kırışıklıkları andıran dalgalar halinde yayılıyorlardı.</p>

    <p>Jack'in "Asistol!" diyen sesi duyuldu.</p>

    <p>Nikolay'ın gözleri hâlâ Kenichi'nin göğsüne dikili donup kalmıştı.</p>

    <p>Pozisyon alıp sırtını Nikolay'a yaslayan Emma oldu.</p>

    <p>Asıstol. Kalp durdu. Kalp masajı yapmazsak ölecek.</p>

    <p>Kıpırdayan bir şey, olağandışı bir şey hissetmiyordu. Sadece göğüs kemiğinin üstündeki deri geriliyordu. Kas fasikülasyonları, diye düşündü. Öyle olmak zorunda. Başka bir açıklaması olamaz. Bütün vücuduyla pozisyonunu koruyarak kalp masajına başladı, Kenichi'nin kalbinin görevini elleri üstlenmiş, onun yaşamsal organlarına kan pompalıyordu.</p>

    <p>"Diana, damardan bir ampul epinefrin!" dedi.</p>

    <p>Diana ilacı damar yoluna enjekte etti.</p>

    <p>Hepsi birlikte, bir bipleme duymayı umarak, bunun için içlerinden dua ederek, ekrana baktılar.</p>
  </div>
</body>
</html>
