<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h2><a id="bookmark41">ON BEŞ</a></h2>

    <p>Deniz seviyesinden bin iki yüz metre yukarıdaki White Sands Füze Atış Sahası'nda hava kuru ve açıktı. Fist, doğuda Sacramento ve Guadalupe dağ sırasıyla, batıda San Andres Dağları arasında oluşmuş bir çöl vadisinde yer alan, çok eski devirlerde kurumuş bir deniz yatağı boyunca uzanıyordu. En yakın kent New Mexico, Alamogordo'ydu Arazi çok çıplak ve kuraldı, yalnızca en dayanıklı çöl bitkileri yaşayabiliyordu.</p>

    <p>Bölge uzun süre savaş pilotu eğitim üssü olarak kullanılmıştı. Yıllar önce başka amaçlara da hizmet etmişti. İkinci Dünya Savaşı sırasında Alman savaş esirlerinin tutulduğu bir savaş kampıydı. Aynı zamanda, Üçlemenin gerçekleştiği New Mexico, Los Alamos'a da çok yakın ve Birleşik Devletlerin ilk atom bombasını patlattığı yerdi. Tel örgülerle çevrili, tabelasız hükümet binaları bu çöl vadisinde bitivermişti ve ne işe yaradıkları, yanı başlarındaki Alamorgo sakinleri için bile bir sır olarak kalmıştı.</p>

    <p>Jack, dürbünle, uzaktaki pistin üzerindeki havanın sıcaktan titreştiğini görebiliyordu. 16/34 numaralı pist kuzey-güney doğrultusunun biraz uzağında yer alıyordu. Bin beş yüz feet uzunluğunda ve üç yüz feet genişliğindeydi: En ağır uçakları, uzun kalkış ve iniş mesafesi gerektiren, o oksijen düzeyi düşük havada bile kabul edecek kadar büyüktü.</p>

    <p>Jack'le sağlık ekibi, NASA ve Birleşik Uzay ittifakı araçlarından oluşan ufak bir konvoyla birlikte, iniş noktasının hemen batısında Discovery'yi bekliyorlardı. Yanlarında sedyeler, oksijen tüp­leri, defibrilatörler ve ACLS killeri, modern bir ambulansta bulunabilecek her şey, hatta daha fazlası vardı. Kennedy'ye yapılan inişlerde, mekiği karşılamak için hazırlanan yüz ellinin üstünde yer ekibi üyesi olurdu. Burada, bu çöl şeridinde, yalnızca kırk kişi kadardılar ve içlerinden sadece sekizi sağlık personeliydi. Yer mürettebatından bazıları, roket yakıtı kaçağından korunmak için atmosferik izolasyon giysileri giymişlerdi. Mekiği ilk karşılayan onlar olacaklardı ve doktorlarla hemşirelerin yaklaşmasına izin vermeden önce, atmosferik sensörlerle patlama olasılığını hemen saptayacaklardı.</p>

    <p>Uzaklardan gelen bir gümbürtü Jack'in dürbününü indirip gözlerini doğuya dikmesine neden oldu. Helikopterler yaklaşıyordu, sayıları o kadar çoktu ki, uğursuz, kapkara bir eşekarısı sürüsüne benziyorlardı.</p>

    <p>"Bu da ne?" dedi helikopterleri fark eden Bloomfeld. Artık bütün yer mürettebatı gökyüzüne bakakalmış, içlerinden bazıları şaşkınlıkla söyleniyorlardı.</p>

    <p>"Belki de yedek kuvvetlerdir," dedi Jack.</p>

    <p>Telsizinden konuşmaları dinleyen konvoy lideri başını salladı. "Uçuş Kontrol bizim olmadıklarını söylüyor."</p>

    <p>"Bu bölgenin boş kalması gerek," dedi Bloomfeld.</p>

    <p>"Helikopterlerle bağlantı kurmaya çalışıyoruz, ama cevap vermiyorlar."</p>

    <p>Gümbürtü iyice artmıştı, Jack artık onu kemiklerinde hissedebiliyordu, göğsünün içinde derin ve sabit bir sarsıntı haline gelmişti. Mekiğin iniş pistini işgal edeceklerdi. On beş dakika içinde Discovery gökyüzünde belirecek ve o helikopterleri uçuş güzergahı üzerinde bulacaktı. Konvoy liderinin kulaklıklarına eğilip acele acele konuştuğunu duyabiliyor, yer mürettebatı arasında yayılmaya başlayan panik dalgasını hissedebiliyordu.</p>

    <p>"Pozisyon alıyorlar,"dedi Bloomfeld.</p>

    <p>Jack dürbününü kaldırdı. Bir düzineye yakın helikopter saydı. Gerçekten de ilerlemeyi bırakıp bir akbaba sürüsü gibi mekiğin ineceği yerinin tam doğusuna iniyorlardı.</p>

    <p>"Sence bütün bunlar ne dernek oluyor?" dedi Bloomfeld.</p>

    <p>Telsiz körleşmesinin bitmesine iki dakika kalmıştı. İnişe ise onbeş dakika.</p>

    <p>Randy Carpenter ilk kez iyimserlik hissine kapılmıştı. Discovery'yi sapasağlam yere indirebileceklerini biliyordu. Çok ciddi bir bilgisayar arızası olmadıkça, o kuşu yerden de uçurabilirlerdi. Anahtar kişi Hewitt'ti. Ayık kalmak, iki düğmeye aynı anda basmayı başarmak zorundaydı. Basit fakat çok önemli bir iş. On dakika önceki son telsiz bağlantılarında, Hewilt'in sesi bilinçli fakat acı dolu geliyordu. İyi bir pilottu. Birleşik Devletler Donanmasının ayıklayıcı ateşiyle yoğurulmuş çelik karakterli bir kadındı. Tek yapması gereken ayık kalmaktı.</p>

    <p>"Flight, NASCOMdan iyi haberler aldık," dedi Yer Kontrol. "Moskova Uçuş Kontrol, Regul S-bandından ISS'yle telsiz bağlantısı kurmuş."</p>

    <p>Regul, Rusların ISS'deki S-bandı telsiz sistemiydi. Birleşik Devletler sisteminden tamamen ayrı ve bağımsızdı ve Rus yer istasyonlarıyla onların LUCH uyduları aracılığıyla çalışıyordu.</p>

    <p>"Bağlantı kısa sürmüş. LUCH uydusunun etki alanının ucundalarmış," dedi Yer Kontrol. "Ama mürettebatın tümü hayatta ve iyi."</p>

    <p>Carpenter'ın iyimserliği daha da alevlendi ve tombul ellerini zafer sevinciyle yumruk yaptı. "Hasar raporu?"</p>

    <p>"NASDA modülünde bir delik varmış ve 2 numaralı bağlantı noktasıyla onun ön tarafındaki her yeri kapatmak zorunda kalmışlar. Ayrıca en azından iki güneş paneli ve birkaç kiriş parçası kaybetmişler. Ama kimseye bir şey olmamış. "</p>

    <p>"Flight, telsiz körleşme bölgesinden çıkıyor olmalıyız," dedi Capcom.</p>

    <p>Carpentr'ın dikkati derhal Discovery ye döndü. ISS'den gelen haberlere sevinmişti ama önde gelen sorumluluğu uzay mekiğiydi.</p>

    <p>"Discovery, beni duyuyor musun?" dedi Capcom. "Disco</p>

    <p>Kılavuz, "İkinci S-dönüşü tamamlandı," dedi. "Bütün sistemler iyi görünüyor. "</p>

    <p>Öyleyse Hewitt neden yanıt vermiyordu?</p>

    <p>"Discovery," diye yineledi Capcom, bu kez telaşlı bir sesle. "Beni duyuyor musun?"</p>

    <p>"Üçüncü S-dönüşüne giriliyor," dedi Kılavuz.</p>

    <p>Onu kaybettik, diye düşündü Carpenter.</p>

    <p>Sonra Jill'in sesini duydular. Hafif ve titrekti. "Burası Discovery."</p>

    <p>Capcom'un rahat bir soluk aldığı duyuldu. "Discovery, hoşgeldin! Sesini duymak çok güzel! Artık hava veri problarını devreye sokman gerek."</p>

    <p>"Ben düğmeleri bulmaya çalışıyorum.",</p>

    <p>"Hava veri probların," diye tekrarladı Capcom.</p>

    <p>"Biliyorum, biliyorum! Paneli göremiyorum!"</p>

    <p>Carpenter, kanının damarlarında donduğunu hissetti. Yüce Tanrım, kör olmuş! Ve kumanda koltuğunda oturuyor. Hem de tek başına.</p>

    <p>"Discovery, hemen devreye sokman gerek!" dedi Capcom. "Panel C-3</p>

    <p>"Hangi panel olduğunu biliyorum!" diye bağırdı Jill. Bir sessizlik oldu. Sonra acı içinde bıraktığı nefesinin sesi duyuldu.</p>

    <p>"Problar devrede," dedi MMACS. "Başardı. Düğmeyi buldu!"</p>

    <p>Carpenter uzun zamandır tuttuğu soluğu bıraktı. Ve yeniden umutlanmaya başladı.</p>

    <p>"Dördüncü S-dönüşü," dedi Kılavuz. "Şimdi TAEM sınırında"</p>

    <p>"Discovery, nasıl gidiyor?" dedi Capcom.</p>

    <p>İnişe bir dakika otuz saniye. Discovery şimdi saatte altıyüz mille gidiyordu, iki bin dört yüz kilometre yükseklikteydi ve hızla alçalıyordu Pilotlar buna "uçan tuğla" derlerdi ağır, motorları olmadan, üçgen kanat parçalarıyla süzülen bir tuğla. İkinci bir şans olmayacaktı, iniş iptali ve başka bir deneme için atılacak bir tur olmayacaktı. Öyle ya da böyle, iniş yapılacaktı.</p>

    <p>"Discovery?" dedi Capcom.</p>

    <p>Dakikalar geçiyordu. Çok fazla dakika. Carpenter birdenbire kendini yeniden paniğin içinde buluvermişt:.</p>

    <p>«Jack onun gökyüzünde parıldadığını, manevra roketlerinden çıkan dumanları görebiliyordu. Pistle aynı düzleme gelmek için son dönüşünü yaparken parlak bir gümüş parçasına benziyordu.</p>

    <p>"Hadi bebeğim. Nefis görünüyorsun!" diye sevinçle haykırdı Bloomfeld.</p>

    <p>Coşkusu yer mürettebatının kırka yakın üyesi tarafından da paylaşılıyordu. Her uzay mekiği inişi bir kutlamaydı, insanı öyle duygulandıran bir zaferdi ki, yerde izleyenlerin gözlerini yaşattırdı. Şimdi de bütün gözler gökyüzüne çevrilmiş, ö gümüş parçasının, bebeklerinin, piste doğru süzülüşünü izlerlerken bütün yürekler yerinden fırlayacakmışçasına atıyordu.</p>

    <p>"Muhteşem. Tanrım, çok güzel!"</p>

    <p>"Yehhuu!"</p>

    <p>"Çok iyi ortaladı! Evet dostum!"</p>

    <p>Kulaklıklarındn Houston'ı dinlemekte olan konvoy lideri birdenbire endişeyle dikleşti. "Oh, kahretsin," dedi. "İniş takımları açılmamış!"</p>

    <p>Jack ona döndü. "Ne?"</p>

    <p>"Mürettebat iniş takımlarını açmamış!"</p>

    <p>Jack yaklaşan mekiğe bakmak için hızla başını çevirdi. Saatte üç yüz mil hızla uçuyordu ve yerden sadece otuz metre yüksekteydi. Tekerlekleri göremiyordu.</p>

    <p>Kalabalık bir anda sessizliğe büründü. Kutlamaları büyük bir şaşkınlığa dönüşmüştü. Dehşete.</p>

    <p><a id="bookmark42">Aç şunları. Aç şu tekerlekleri!</a> Jack haykırmak istedi.</p>

    <p>Mekik pisti tam ortalamış, yirmi metre yüksekteydi. İnişe on saniye vardı.</p>

    <p>İniş takımlarını yalnızca uçuş mürettebatı açabilirdi. Hiç bir bilgisayar düğmeye basamaz, insan eline göre tasarlanmış görevi yerine getiremezdi. Onları hiç bir bilgisayar kurtaramazdı.</p>

    <p>On beş metre kalmıştı ve hâlâ saatte iki yüz milin üstünde bir hızla gidiyordu.</p>

    <p>Jack sonunu görmek istemiyordu, ama bakmaktan kendini alamıyordu da. Başını çeviremiyordu Discovery'nin, kıvılcımlar ve paramparça olmuş ısı yalıtım kaplamaları saçarak ilk önce kuyru­ğunun yere çarptığını gördü. Ardından Discovery'nin burnu yere çarparken kalabalığın çığlıklarını ve bağırtılarını duydu. Mekik, arkasından bir toz bulutu çıkararak yana doğru kaymaya başladı. Üçgen kanatlardan biri koptu ve havada siyah bir tırpan gibi havaya fırladı. Mekik kulakları sağır eden bir gürültüyle, yan taraflarını sürterek ilerlemeye devam etti.</p>

    <p>Diğer kanat da koptu, yuvarlanıp paramparça oldu.</p>

    <p>Discovery asfalttan çıkıp çöle daldı. Bir toz hortumu yükselerek Jack'in son saniyeleri izlemesine engel oldu. Kulakları kalabalığın çığlıklarıyla çınlıyordu, ama hiç bir ses çıkaramıyordu Kıpırdayamıyordu da; şok onu öyle uyuşturmuştu ki, kendini sanki bedeninden çıkmış, bir hayalet misali, korkunç bir boyutta asılı kalmış gibi hissediyordu.</p>

    <p>Sonra toz bulutu dağılmaya başladı ve mekiğin, parçalanmış döküntülerin oluşturduğu korkunç bir manzaranın ortasında yaralı bir kuş gibi yattığını gördü.</p>

    <p>Konvoy bir anda hareketlendi. Motorlar gürültüyle çalıştığında Jack ve Bloomfeld bir sağlık aracının arkasına atlayıp mekiğin durduğu yere doğru, çöl zeminde sarsıntılı bir yolculuğa başladılar. Konvoy araçlarının motorlarından çıkan homurtuya rağmen, Jack şiddetli ve uğursuz, başka bir ses duydu.</p>

    <p>Helikopterler de hareket ediyorlardı.</p>

    <p>Araçları birden durdu. Jack'le Bloomfeld, ikisi de birer acil surum sağlık çantası kaparak yere, toz bulutunun içine atladılar. Discovery hâlâ yüz metre ilerdeydi. Helikopterler inmiş ve mekiğin etrafında bir çember oluşturmuşlardı. Konvoyun önünü kesmişlerdi.</p>

    <p>Jack, kafasını helikopterlerin, keskin pervane kanatlarının arasına uzatmaya hazır, Discovery'ye doğru koşmaya başladı. Helikopter çemberine varmadan durduruldu.</p>

    <p>"Kahretsin, neler oluyor?" diye bağırdı Bloomfeld, aniden he­likopterlerden üniformalı askerler fırlayıp NASA yer mürettebatının önünde silahlı bir duvar oluştururken.</p>

    <p>"Geri çekilin! Geri çekilin!" diye bağırdı askerlerden biri.</p>

    <p>Konvoy lideri öne çıktı. "Mürettebatımın mekiğe girmesi gerek!"</p>

    <p>"Siz geride duracaksınız!"</p>

    <p>"Burada yetkiniz yok! Bu bir NASA operasyonu!"</p>

    <p>"Herkes hemen geri çekilsin dedim!"</p>

    <p>Ansızın tüfekler yukarı kalktı, namlular silahsız yer mürettebatına çevrildi. NASA personeli, bütün gözleri silahlarda, kitlesel kıyım tehdidinde, gerilemeye başladı.</p>

    <p>Jack askerlerin arkasına baktığında, Discovery'nin kapısının üzerine beyaz bir plastik tente gerilerek dışarıdaki havayla bağlantısının kesildiğini gördü. Parlak turuncu giysilere bürünmüş bir düzine kasklı adam iki helikopterden çıkıp mekiğe yaklaştılar.</p>

    <p>"Bunlar Racal biyolojik uzay giysileri," dedi Bloomfeld.</p>

    <p>Yörünge kapsülünün kapısı artık plastik tenteyle tamamen gizlenmişti. Kapının açılışını göremediler. O uzay giysili adamların orta güverteye girişini göremediler.</p>

    <p>İçerdeki bizim uçuş mürettebatımız, diye düşündü Jack. O kapsülde belki de ölmek üzere olanlar bizim adamlarımız. Ve onlara ulaşamıyoruz. Burada doktorlarımız, hemşirelerimiz ve bir kamyon dolusu sağlık ekipmanımız var ve işimizi yapmamıza izin vermiyorlar.</p>

    <p>Sıralanmış askerleri iterek yüksek rütbeli olduğunu sandığı subayın tam karşısına dikildi. "Sağlık ekibim içeri giriyor," dedi.</p>

    <p>Subay sırıttı. "Hiç sanmıyorum, bayım."</p>

    <p>"Biz NASA çalışanlarıyız. O uçuş mürettebatının sağlığından, iyiliğinden sorumlu doktorlarız. İsterseniz bizi vurabilirsiniz. Ama o zaman buradaki herkesi vurmanız gerekecek, çünkü olaya tanık olacaklar. Ve bunu yapacağınızı da sanmıyorum."</p>

    <p>Tüfek yukarı kalktı, namlusu tam Jack'in göğsüne çevriliydi. Boğazı kurumuştu ve kalbi hızla çarpıyordu, ama askerin etrafından dolaştı, helikopter pervanelerinin altından geçti ve yürümeyi sürdürdü. Asker emrettiğinde dönüp arkasına bakmadı bile:</p>

    <p>"Dur, yoksa vururum!"</p>

    <p>Bakışları önündeki rüzgarla dolmuş tenteye dikili, yürümeye devam etti. Racal uzay giysili adamların dönüp şaşkınlıkla ona baktıklarını gördü. Rüzgarın bir toz bulutu kaldınp yoluna savurduğunu gördü. Bloomfeld'in haykırdığını duyduğunda neredeyse tenteye varmıştı.</p>

    <p>"Jack, dikkat et!"</p>

    <p>Dipçik darbesi kafatasının tam köküne indi. Başındaki korkunç acıyla dizlerinin üzerine çöktü. Bir darbe de böğrüne indi ve yere kapaklandı, yüzü kül kadar sıcak kumlara bulandı. Yuvarlanıp sırtüstü döndü ve askerin, tüfeğin dipçiğini bir kez daha vurmak üzere kaldırmış, tepesinde dikildiğini gördü.</p>

    <p>"Yeter," dedi tuhaf, boğuk bir ses. "Onu rahat bırak."</p>

    <p>Asker geri çekildi. Şimdi başka biri daha görüntüye girmiş, şeffaf bir Racal başlığının ardından Jack'e bakıyordu.</p>

    <p>"Kimsiniz?" dedi adam.</p>

    <p>"Dr. Jack McCallum." Sözcükler Jack'in ağzından ancak bir fısıltı halinde çıktı. Doğrulup oturdu ve gözleri birden kararır gibi oldu. Başını tutup onu pençesine almaya çalışan karanlıkla savaşarak bilincini yitirmemeye çalıştı. "O mekiktekiler benim hastalarım," dedi. "Onları görmek istiyorum."</p>

    <p>"Bu mümkün değil."</p>

    <p>"Tıbbi bakıma ihtiyaçları -"</p>

    <p>"Onlar öldü, McCallum. Hepsi."</p>

    <p>Jack donup kaldı. Yavaşça başını kaldırdı ve adamın şeffaf siperliğin ardındaki gözlerine baktı. Bu gözlerde hiçbir ifade okuyamadı, yitirilen dört hayatın trajedisini yansıtan hiç bir şey göremedi.</p>

    <p>"Astronotlarınız için üzgünüm," dedi adam ve dönüp yürümeye başladı.</p>

    <p>Jack ayağa kalkmaya çabaladı. Sallanıyordu ve sersemlemişti, yine de ayakta kalmayı başardı. "Peki lanet olası, sen kimsin?" diye sordu.</p>

    <p>Adam durdu ve ona döndü. "Ben USAMRllD'den<a href="../Text/Section0050.htm#_ftn26" title="">[26]</a> Dr. Isaac Roman," dedi. "O mekik tehlikeli bölge ilan edildi. Kontrolü Ordu ele aldı."</p>

    <p>USAMRllD. Dr. Roman yalnızca bu tek sözcüğü söylemişti ama Jack harflerin neyi simgelediğini biliyordu. Birleşik Devletler</p>

    <p>Ordusu Bulaşıcı Hastalıklar Tıbbi Araştırmalar Enstitüsü. Ordu neden buradaydı? Bu, ne zamandan beri askeri bir operasyon olmuştu?</p>

    <p>Başı hala darbenin şiddetiyle zonkluyordu, uçuşan tozlar yüzünden gözlerini kıstı ve bu hayret verici habere anlam vermeye çalıştı. Sanki yıllar geçti, gerçeküstü görüntüler birbirini izledi. Mekiğe doğru yürüyen Racal giysilerine bürünmüş adamlar. İfadesiz gözlerle ona bakan asker. Canlı, soluk alan bir organizma gibi rüzgarla şişen izolasyon tentesi. Hala yer mürettebatının yaklaşmasını önleyen asker çemberine baktı. Mekiğe baktı ve uzay giysileri içindeki adamların ilk sedyeyi tenteden dışarı çıkardıklarını gördü. Ceset bir kefene sarılmıştı. Plastiğin her tarafına, cesetlerin üzerine atılan çiçekler gibi, fosforlu kırmızı biyolojik tehlike sembolleri damgalanmıştı.</p>

    <p>O sedyenin görüntüsü Jack'in zihnini normale döndürdü. "Cesetleri nereye götürüyorsunuz?" dedi.</p>

    <p>Dr. Roman ona bakmak için dönmedi bile, sedyeyi bekleyen helikopterlerden birine yönlendirdi. Jack mekiğe doğru yürümeye başladı ve yine önünde, tüfeğinin dipçiğini bir darbe daha indirmek için kaldırmış bir asker buldu.</p>

    <p>"Hey!" diye bir ses geldi yer mürettebatından. "Ona bir kez daha vurmaya kalkarsan otuz tane tanık olacak!"</p>

    <p>Asker döndü ve artık ilerlemeye başlayan, sesleri öfkeyle yükselmiş, kızgın NASA ve Birleşik Uzay İttifakı çalışanlarına görevlilerine baktı.</p>

    <p>"Siz burayı Nazi Almanyası mı sandınız?"</p>

    <p>"Artık sivilleri dövebileceğinizi mi sanıyorsunuz?"</p>

    <p>"Lanet olsun, siz kim oluyorsunuz?"</p>

    <p>Yer mürettebatı bağırarak, ayaklarıyla toz kaldırarak itmeye devam ederken, heyecanlanan askerler safları sıklaştırdılar.</p>

    <p>Bir tüfek sesi duyuldu. Kalabalık olduğu yerde kalakaldı. Burada çok yanlış bir şey var, diye düşündü Jack. Bizim an­lamadığımız bir şey. Bu askerler tamamen ateş etmek için hazır­lanmışlardı. Öldürmek için.</p>

    <p>Konvoy lideri de bunu anlamış olacaktı ki, panik içinde konuşuven: "Houston'la bağlantıdayım! Şu anda Uçuş Kontrol'deki yüz kişi bizi dinliyor!</p>

    <p>Askerler yavaşça tüfeklerini indirdiler ve komutanlarına baktıla Yalnızca rüzgar ve helikopterlere çarpıp dağılan kumların sesiyle bozuk uzun bir sessizlik oldu.</p>

    <p>Dr. Roman Jack'in yanında belirdi. "Sizler durumu anlamıyorsunuz dedi.</p>

    <p>"Açıklayın öyleyse."</p>

    <p>"Ciddi bir biyolojik tehlikeyle karşı karşıyayız. Beyaz Saray Güvenlik Konseyi Ordu'nun Biyolojik Acil Tepki Timi'ni harekete geçirdi. Bu, Kongre tarafından oluşturulan bir ekip, Dr. McCallum. Beyaz Saray'ın emriyle burad bulunuyoruz."</p>

    <p>Ne tür bir biyolojik tehlike?"</p>

    <p>Roman duraksadı. Asker saflarının arkasında toplanmış gerginlik içind bekleyen NASA yer mürettebatına baktı.</p>

    <p>"Hangi organizma?" dedi Jack.</p>

    <p>Roman sonunda plastik maskesinin ardından ona baktı. "Bu bilgi gizli.</p>

    <p>"Biz o uçuş mürettebatının sağlığından sorumlu tıbbi ekibiz. Nede bunlar bize anlatılmadı?"</p>

    <p>"NASA neyle karşı karşıya olduğunun farkında değil."</p>

    <p>"Peki nasıl oluyor da siz farkındasınız?" Çok anlamlı bu soru yanıtsız kaldı.</p>

    <p>Tenteden bir sedye daha çıktı. Peki bu, kimin cesediydi? Jack mera etti. Dört mürettebat üyesinin yüzleri zihninden geçti. Şimdi hepsi ölmüştü. Bu gerçeği bir türlü anlayamıyordu O canlı, sağlıklı insanlardan geriy yalnızca parçalanmış kemikler ve darmadağın olmuş organlar kaldığını düşünemiyordu.</p>

    <p>"Cesetleri nereye götürüyorsunuz?" diye sordu.</p>

    <p>"Otopsi için bir Dördüncü Seviye Karantina tesisine."</p>

    <p>"Otopsiyi kim yapacak?"</p>

    <p>"Ben."</p>

    <p>"Mürettebatta görevli uçuş doktoru olarak benim de bulunma, gerekir. "</p>

    <p>&nbsp;&nbsp;&nbsp;&nbsp;&nbsp;&nbsp;&nbsp; "Neden? Patolog musunuz?"&nbsp;&nbsp; &nbsp;"Hayır."</p>

    <p>"Öyleyse nasıl yararlı olabileceğinizi anlamıyorum." "Kaç tane ölü pilot muayene ettiniz?" diye karşılık verdi Jack. "Kaç tane uçak kazası araştırdınız? Havacılık travması benim eğitim gördüğüm daldır. Benim uzmanlık alanım. Bana ihtiyacınız olabilir."</p>

    <p>"Hiç sanmıyorum," dedi Roman. Ve yürüyüp gitti. Jack öfkeden kaskatı kesilmiş bir halde NASA yer mürettebatının yanına döndü ve Bloomfeld'e, "Bu bölgenin kontrolü ordunun elinde. Cesetleri götürüyorlar." dedi.</p>

    <p>"Hangi yetkiye dayanarak?"</p>

    <p>"Yetkinin doğrudan Beyaz Saray tarafından verildiğini söylüyor. Biyolojik Acil Tepki Timi denen bir şeyi harekete geçirmişler."</p>

    <p>"Bu antiterörist bir timdir," dedi Bloomfeld. "Onları duymuştum. Biyolojik terörle savaşmak için kurulmuşlardı."</p>

    <p>Bir helikopterin iki cesedi taşıyarak kalkışını izlediler. Burada aslında neler dönüyor? diye düşündü Jack. Binden sakladıkları nedir? Konvoy liderine döndü. "Beni JSC'ye bağlayabilir misin?" "İstediğin özel biri var mı?"</p>

    <p>Jack, güvenebileceği ve NASA bürokrasisi içinde kavgayı en üste taşıyabilecek kadar üst düzeyde birini düşündü.</p>

    <p>"Bana Gordon Obie'yi bağla." dedi. "Uçuş Mürettebatı Operasyonlarını."</p>

    <p><a id="bookmark43">&nbsp;</a></p>
  </div>
</body>
</html>
