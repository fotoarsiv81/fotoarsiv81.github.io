<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h2>ON DÖRT</h2>

    <p>Mekik uçuş direktörü Randy Carpenter önündeki ekranda Ölümü izliyordu. Yörünge kapsülünün çarpışma anında, sanki darbeyi kendi göğüs kemiğine yemiş gibi hissetti ve elini kaldırıp göğsüne bastırdı.</p>

    <p>Bir kaç saniye boyunca Uçuş Kontrol Odası tamamen sessizliğe büründü. Afallamış yüzler önlerindeki duvara bakakalmalardı. Ortadaki ekranda mekiğin izlediği yörüngeyi gösteren bir dünya haritası vardı. Sağda ise, Disvovery İle ISS'nin şemalarla temsil edildiği, dondurulmuş RPOP görüntüsü. Şimdi mekik, zavallı bir oyuncak gibi ISS'nin silüetiyle birleşmişti.</p>

    <p>&nbsp;&nbsp;&nbsp;&nbsp; &nbsp;Carpenter ciğerlerinin ansızın genişlediğini hissetti ve dehşetle, soluk almayı unuttuğunun farkına vardı.</p>

    <p>Uçuş kontrol odasında kaos baş gösterdi.</p>

    <p>"Flight, telsiz bağlantısı kesildi," dediğini duydu Capcom un. "Discovery cevap vermiyor."</p>

    <p>"Flight, TCS'den hâlâ veri akışı alıyoruz "</p>

    <p>"Flight, yörünge kapsülü Icabin basıncında düşme yok. Oksijen sızıntısına dair bir işaret yok -"</p>

    <p>"Peki ya ISS?" diye sordu Carpenter. "Onlarla bağlantımız var mı?"</p>

    <p>"Özel Taşıt Operasyonları onlara ulaşmaya çalışıyor. İstasyonun basıncı düşüyor -"</p>

    <p>"Ne kadar düştü?"</p>

    <p>"Yedi yüz on... altı yüz doksan. Kahretsin, basınç hızla düşüyor!"</p>

    <p>İstasyonun gövdesi çatlamış diye düşündü Carpenter. Ama bu onun çözmesi gereken bir problem değildi; koridorun sonundaki Özel Taşıt Operasyonlarıma aitti.</p>

    <p>İtici sistemler mühendisi ansızın haberleşme ağına katıldı. "Flight, RCS ateşlemesi görüyorum, F2U, F3U ve F1U. Biri mekiğin kontrolleriyle oynuyor."</p>

    <p>Carpenter dikkat kesildi. RPOP görüntüsü hâlâ kilitlenmiş ve donmuştu, yeni görüntü gelmiyordu. Ama itici sistemler uzmanının raporundan, Discovery nin manevra motorlarının az önce ateşlendiğini anlamıştı. Bu rastgele bir deşarj olamazdı; mürettebat mekiği ISS'den uzaklaştırmaya çalışıyordu. Ama telsiz bağlantısı kurulana dek mekik mürettebatının durumunu açıklığa kavuşturamayacaklardı. Hayatta olduklarını bilemeyeceklerdi.</p>

    <p>Bu, hepsinden daha korkunç bir senaryoydu, onu en çok korkutanı. Yörüngedeki bir mekikte ölü bir mürettebat. Houston her ne kadar mekiğin manevralarından çoğuna yerden kumanda edebilirdiyse de, mürettebatın yardımı olmadan onu indiremezlerdi. OMS yörüngeden ayrılma ateşlemesi düğmelerine basması için fonksiyonel bir insan olması şarttı. Hava veri problarını yerleştirmek ve iniş sırasında iniş takımlarını açmak için bir insan eli gerekliydi. Bu işlevleri yerine getirecek biri olmazsa, Discovery yö­rüngede kalacak, aylar sonra yörüngesi bozulup bir ateş çizgisi halinde yeryüzüne düşene dek. bir hayalet gemi gibi sessizce dünyanın çevresinde dönüp duracaktı. Saniyeler ilerler, FCR' deki panik yavaş yavaş artarken, Carpinter'ın kafasından geçen kabus buydu. Mürettebatı belki de şimdi dekompresyon yüzünden korkunç acılar içinde can vermekte olan uzay istasyonunu düşünmeye zamanı yoktu. Dikkatini Discovery üzerinde yoğunlaştırmalıydı. Her geçen sessiz saniyeyle hayatta kalma şansları azalan mürettebatı üzerinde.</p>

    <p>Ansızın sesi duydular. Hafif, kesintiliydi.</p>

    <p>"Kontrol, burası Discovery. Houston. Houston..."</p>

    <p>"Bu Hewitt!" dedi Capcom. "Devam et, Discouery!"</p>

    <p>"...büyük bir kaza...çarpışmayı önleyemedik. Yörünge kapsülünün yapısal hasarı minimal düzeyde..."</p>

    <p>&nbsp;&nbsp;&nbsp;&nbsp;&nbsp;&nbsp;&nbsp; "Discovery, ISS'den görüntüye ihtiyacınız var." "Ku antenini çalıştıramıyorum kapalı devre bozuldu "Hasarlarının derecesini biliyor musunuz?"</p>

    <p>"Darbe solar truss iskeletlerini parçaladı. Sanırım gövdelerinde bir delik açtık... "</p>

    <p>Carpenter midesinin bulandığını hissetti. İSS mürettebatından hâlâ haber alamamışlardı. Hayatta olduklarına ilişkin hiçbir bilgi yoktu. "Mürettebatınızın durumu nedir?" diye sordu Capcom. "Kittredge neredeyse hiç tepki vermiyor. Başını kıç tarafındaki kontrol paneline çarptı. Ve orta güvertedeki mürettebatın durumunu bilmiyorum." "Senin durumun nedir, Hewitt?"</p>

    <p>"Çabalıyorum...oh, aman Tanrım, başım..." Hafif bir hıçkırık duyuldu. Sonra da Jill'in sesi; "Bu, canlı." "Tekrar edin."</p>

    <p>"Etrafta yüzen şey, kefenden sızan şey. Her yanımı kapladı. içimde. Derimin altında kıpırdadığını görebiliyorum, o canlı."</p>

    <p>Carpenter'ın sırtından yukarı bir ürperti geçti. Halüsinasyonlar. Kafa yaralanması. Onu kaybediyorlardı, mekiği aşağı tek parça halinde indirmek için tek şanslarını kaybediyorlardı.</p>

    <p>"Right, ateşleme hedefine yaklaşıyoruz," diye uyardı FDO. "Bunu kaçıranlayız." "Ona yörüngeden ayrılmasını söyleyin," diye emretti Carpenter. "Discovery," dedi Capcom. "APUyu çalıştırın." Yanıt yoktu.</p>

    <p>"Discovery!" diye tekrarladı Capcom. "Ateşleme hedefinizi kaçıracaksın!"</p>

    <p>Saniyeler dakikalara dönüşürken, Carperter'ın kasları gerildi, sinirleri elektrik verilmiş teller gibiydi. Hewitt nihayet yanıt verdiğinde rahat bir nefes aldı.</p>

    <p>"Orta güvertedeki mürettebat iniş pozisyonunda. İkisi de baygın. Kemerlerini bağladım. Ama Kittredge'a iniş giysisini giydiremiyorum "</p>

    <p>"İniş giysisinin canı cehenneme!" dedi Carpenter. "Bu hedefi kaçırmayalım. Şu kuşu indir yeter!"</p>

    <p>"Discovery, doğrudan APUyu çalıştırmanızı öneririz. Onu sancak tarafındaki koltuğa bağlayın ve yörüngeden ayrılma geçin."</p>

    <p>Acı dolu, bitkin bir iç çekiş duydular. Ardından Hewitt'in "Başım görmekte güçlük çekiyorum... " dediğini işittiler.</p>

    <p>"Bunu anlıyoruz, Hewitt." Capcom'un sesi tatlılaştı. Neredeyse avutucuydu. "Bak, Jill. Şu anda komutanın sende olduğunu biliyoruz. Acı çektiğini de biliyoruz. Ama otomatik iniş modunda sana yol gösterebiliriz, ta ki yere inip tekerlekler duruncaya dek. Tek yapman gereken bizimle kalmak. "</p>

    <p>Jill azap içinde bir hıçkırık koyverdi. "APU çalıştırıldı," diye fısıldadı.</p>

    <p class="MsoNormal" style="text-align:justify;text-indent:14.2pt">&nbsp; "OPS 3-0-2 yükleniyor. Ne zaman olacağını söyleyin, Houston."</p>

    <p>"Yörüngeden ayrılma ateşlemesine geçin," dedi Carpenter.</p>

    <p>Capcom karan iletti. "Ateşlemeye geç, Discovery." Ve tatlı bir sesle ekledi, "Şimdi seni eve getirelim."</p>

    <p>Cehennem karanlığında Emma kendini dekompresyonun şokuna hazırlamıştı. Tam olarak ne bekleyeceğini biliyordu. Nasıl öleceğini. Gövdeden kaçan havanın gümbürtüsü olacaktı. Kulak zarlarının ani yırtılışı. Akciğerleri genişleyip alveollan patlarken hızla artan acı. Hava basıncı sıfıra yaklaşırken sıvıların kaynama noktaları da düşer ve sonunda donma noktasıyla eşitlenirdi. Bir an kan kaynamaktadır. Bir an sonra damarlarda donar.</p>

    <p>Kırmızı uyarı ışıkları, siren ve en büyük korkularını doğruluyordu. Birinci sınıf bir acil durumdu. Gövde delinmişti ve havaları uzaya sızıyordu.</p>

    <p>Kulaklarının tıkandığını hissetti. Hemen çıkın!</p>

    <p>Diana'yla birlikte, sadece uyarı panellerinin parlak kırmızı ışıklarıyla bozulan karanlıkta, yaşam alanına daldılar. Sirenin sesi öyle yüksekti ki, herkes söylediklerini birbirine duyurmak için bağırıyordu. Emma panik içinde Luther'a doğru yuvarlandı, adam onu, başka bir yöne fırlamadan önce sıkıca tuttu.</p>

    <p>"Nikolay CRV de. Hadi şimdi, sen ve Diana!" diye bağırdı.</p>

    <p>"Bekleyin. Griggs nerede?" dedi Diana.</p>

    <p>"İçeri girin diyorum!"</p>

    <p>Emma döndü. Kırmızı alarmın göz yanıltıcı ışığı altında yaşam alanında kimsenin olmadığını gördü. Griggs peşlerinden gelmemişti. Karanlıkta garip, hafif bir pus var gibiydi, ama onları deliğe doğru çeken havanın yarattığı fırtına filan yoktu.</p>

    <p>Acı da yok, diye farkına vardı birden. Kulaklarının tıkandığını hissetmişti, ama göğüs ağrısı, dekompresif patlama belirtisi yoktu.</p>

    <p>Bu durumdan kurtulabiliriz. Deliği tıkanana zamanımız var.</p>

    <p>Bir yüzücü gibi hızla geri dönüp ayaklarıyla duvardan güç aldı ve yeniden bağlantı noktasına doğru uçtu.</p>

    <p>"Hey! Lanet olsun, n'apıyorsun Watson?" diye haykırdı Lut­her.</p>

    <p>"Gemiyi terketmiyorum!"</p>

    <p>O kadar hızlı gidiyordu ki, dirseğini olanca gücüyle kapının kenarına çarptı. Artık acı vardı, fakat dekompresyondan değil, kendi sakarlığındandı. Bağlantı noktasına doğru atılırken kolu zonkluyordu.</p>

    <p>Griggs orada değildi, ama veri kablosunun ucunda sallanan bilgisayarını gördü. Ekranda parlak kırmızı bir "Dekompresyon" alarmı yanıp sönüyordu. Hava basıncı altı yüz elliye inmişti ve düşmeye devam ediyordu. Hareket etmek için yalnızca bir kaç dakikaları vardı, beyinlerinin fonksiyonlarını yitirmesine bir kaç dakika kalmıştı.</p>

    <p>Kaçağı aramaya gitmiş olmalılar diye döşündü. Hasarlı modülü kapayacak.</p>

    <p>A.B.D. laboratuvarına, o kalınlaşan sis tabakasının içine daldı. Bu sis miydi, yoksa oksijen yetersizliğinden görüşü mü bulanı yordu? Bilinç kaybının başladığına dair bir uyarı mıydı? Karanlıkta hızla ilerledi, çakar ışıklar gibi yanıp sönen alarmlar başını döndürüyordu. Diğer uçtaki kapının kenarına çarptı. Eşgüdümü zayıflamış, sakarlığı artmıştı. Kapıdan 2 numaralı bağlantı noktasına süzüldü.</p>

    <p>Griggs oradaydı. NASDA ve Avrupa modüllerini birleştiren bir kablo düğümünü açmaya çalışıyordu.</p>

    <p>"Kaçak NASDA' da!" diye haykırdı sirenlerin gürültüsü arasından. "Bu kapıdaki kabloları temizleyip kapayabilirsek, modülü izole edebiliriz."</p>

    <p>Kabloları çekmesine yardım etmek için öne atıldı. Sonra birinin ayrılmadığını fark etti. "Bu da nesi?" dedi. Kapılardan geçen bütün kabloların acil bir durumda kolayca yerinden çıkabilmesi gerekiyordu. Bu ise iki modül arasında devam ediyordu: Güvenlik kuralları çiğnenmişti. "Kolay çıkma mekanizması yok!" diye bağırdı.</p>

    <p>"Bana bir bıçak bul, keseyim!"</p>

    <p>Emma geri dönüp tekrar A.B.D. laboratuarına daldı. Bıçak. Lanet olası bıçağı nerde bulabilirim? Kırmızı ışıklar altında ecza dolabını gördü. Neşter. Çekmeceye asılıp alet tepsisine uzandı ve uçarak 2. bağlantı noktasına döndü.</p>

    <p>Griggs neşteri alıp kabloyu kesmeye başladı.</p>

    <p>Luther'ın "Nasıl yardım edebilirim?" diye bağırdığını duydular.</p>

    <p>Emma döndü ve Luther'ın, Nikolay ve Diana'yla birlikte endişe içinde kapının ağzında durduğunu gördü.</p>

    <p>"Delik NASDA'da!" dedi. "Modülü kapayacağız!"</p>

    <p>Birdenbire havaya kıvılcımlar saçıldı. Griggs bir çığlık atıp geriye sıçradı. "Kahretsin! Kabloda elektrik var!"</p>

    <p>"Onu kesmek zorundayız!" dedi Emma.</p>

    <p>"Sonra da cozurdayalım mı? Hiç sanmıyorum."</p>

    <p>"Öyleyse kapıyı nasıl kapayacağız?"</p>

    <p>Luther, "Geri çekilin! Laboratuvara çekilin! Bütün bağlantı noktasını kapayacağız. İstasyonun bu ucunu izole edeceğiz."</p>

    <p>Griggs kıvılcımlar saçan kabloya baktı. 2 numaralı bağlantı noktasını kapamak istemiyordu, çünkü bu, basıncın sıfıra düşüp ulaşılamayacak hale gelecekleri için hem NASDA'yı, hem de Avrupa modüllerini feda etmek anlamına geliyordu. Ve bu da, o noktayla bağlantılı olan mekik yanaşma limanını feda etmek demekti.</p>

    <p>"Basınç düşüyor, millet!" diye seslendi Diana, elindeki basınç ölçeri okuyarak. "Altı yüz yirmi beş milimetreye düştü! Şunu geri çekin de bağlantı noktasını kapayalım!"</p>

    <p>Emma şimdiden daha hızlı soluk almaya başladığını hissediyordu. Hipoksiya. Eğer çabucak bir şey yapmazlarsa hepsi bilinçlerini yitireceklerdi.</p>

    <p>Griggs'in koluna yapıştı. "Geri çekil! İstasyonu kurtarmanın tek yolu bu!"</p>

    <p>Griggs afallamış bir halde başını salladı ve Emma'yla birlikte A.B.D. laboratuvarına çekildi.</p>

    <p>Luther kapıyı kapatmaya çalıştı, ama yerinden oynatamadı. Artık 2. bağlantı noktasının dışında olduklarına göre, kapıyı kapamak için itmeleri değil, çekmeleri gerekiyordu. Ve hızla basıncı düşen bir ortamda, dışarı kaçan havaya karşı uğraşıyorlardı.</p>

    <p>"Bu modülü de terk etmemiz gerek!" diye bağırdı Luther. "Bağlantı noktasına çekilin ve diğer kapıyı kapayın!"</p>

    <p>"Olmaz!" dedi Griggs. "Bu modülü de bırakamam!"</p>

    <p>"Griggs, başka seçeneğimiz yok. Bu kapıyı kapatamıyorum!"</p>

    <p>"O zaman bırak ben yapayım!" Griggs kolu kavrayıp kapatmak için asıldı, ama kapı yerinden ancak bir kaç santim oynamıştı ki, tükenerek bırakmak zorunda kaldı.</p>

    <p>"Bu lanet olası modülü kurtarmak için hepimizi öldüreceksin!" diye bağırdı Luther.</p>

    <p>Ansızın çözümü haykıran Nikolay oldu. "Mir! Kaçağı besleyin! Kaçağı besleyin!" Laboratuvardan fırlayıp istasyonun Rus tarafına yöneldi.</p>

    <p>Mir. Herkes neden söz ettiğini hemen anlamıştı. 1997. Progress'in Mir'in Spektr modülüyle çarpışması. Gövdede bir delik oluşmuş ve Mir'in değerli havası uzaya akmaya başlamıştı. İnsanlı uzay istasyonlarında daha uzun sürelik deneyimleri olduğundan Ruslar'ın acil durum tepkisi hazırdı: Kaçağı beslemek. Basıncı yükseltmek için modüle ekstra oksijen dökmek. Bu, onlara yalnızca zaman kazandırmakla kalmayabilir, basınç eğimini daraltarak kapıyı açmalarına da yarayabilirdi.</p>

    <p>Nikolay elinde iki oksijen tankıyla uçarak laboratuvara geri geldi. Deli gibi, valileri sonuna kadar açtı. Sirenlerin gürültüsüne karşın, tanklardan çıkan havanın ıslığını duyabiliyorlardı. Nikolay tankların ikisini de 2 numaralı bağlantı noktasına fırlattı. Kaçağı besle. Kapının diğer tarafında hava basıncını yükseltiyorlardı.</p>

    <p>Aynı zamanda, içinden elektrik geçen bir kablo bulunan modüle oksijen boşalttıklarını düşündü Emma, kıvılcımları anımsayarak. Bu, bir patlamaya yol açabilirdi.</p>

    <p>"Şimdi!" diye bağırdı Nikolay. "Kapıyı kapatmaya çalışın!"</p>

    <p>Luther'la Griggs aynı anda kapının koluna yapışıp asıldılar. Çılgınca çabalarının birleşimi sayesinde mi, yoksa, oksijen tankları kapının öte yanındaki basınç eğimini düşürmeyi başardığından mı asla bilemeyeceklerdi, ama kapı yavaş yavaş kapanmaya başladı.</p>

    <p>Griggs onu iyice kapatıp kilitledi.</p>

    <p>Bir an Luther'la ikisi, tek kelime edemeyecek kadar bitkin, güçleri tükenmiş bir halde havada asılı kaldılar. Sonra Griggs döndü, yanıp sönen ışıklar altında yüzü terden parlıyordu.</p>

    <p>"Şimdi şu lanet olası roketi kapatalım," dedi.</p>

    <p>Bilgisayarı, 2 numaralı bağlantı noktasında, bıraktığı yerde yüzüyordu. Parıltılı ekrana bakarak çabucak bir dizi komut yazdı. Sirenler durunca herkes rahatladı. Kırmızı uyarı ışıkları da sönmüş, geride sadece dikkat ve uyarı panellerindeki sürekli pırıltı kalmıştı. Nihayet birbirleriyle bağırmadan anlaşabileceklerdi.</p>

    <p>"Hava basıncı altı yüz doksana çıkmış ve yükselmeye devam ediyor." dedi ve rahatlayarak güldü. "Görünüşe göre evsiz kaldık."</p>

    <p>"Neden hola 3. derece alarm durumundayız?" diye sordu Emma ekrandaki sarı ışığı göstererek. 3. derece alarm durumu, üç olasılıktan birini işaret ediyordu: Yedek kılavuz bilgisayarları bozulmuştu, kontrol hareket jiroskoplarından biri çalışmıyordu ya da Uçuş Kontrol'le aralarındaki S bandı telsiz bağlantısını kaybetmişlerdi.</p>

    <p>Griggs bir kaç tuşa daha bastı. "S-bandıymış. Onu kaybettik. Discovery P-l kirişimize çarpıp telsizi koparmış olmalı. İskele tarafndaki solar düzeneklerimize de çarpmış gibi gözüküyor. Fotovoltaik modüllerden birini de kaybetmişiz. Bu yüzden elektrik hâlâ gelmedi."</p>

    <p>"Houston meraktan çıldırıyordur," dedi Emma. "Ve de artık bize ulaşamıyorlar. Ya Discovery? Onlara ne oldu?"</p>

    <p>Mekikle aralarındaki telsiz bağlantısıyla uğraşan Diana, "Discovery cevap vermiyor," dedi. "Belki de UHF menzili dışındadırlar."</p>

    <p>Ya da hepsi ölmüştü ve yanıt veremiyorlardı.</p>

    <p>"Şu ışıkları tekrar yakamaz mıyız?" dedi Luther. "Primer gücü devreye sokamaz mıyız?"</p>

    <p>&nbsp;</p>

    <p>Griggs yeniden klavyenin tuşlarına dokunmaya başladı. ISSnin dizaynının güzelliklerinden biri de, aynı görevi yerine getirebilen birden fazla birim olmasıydı. Güç kanallarından her biri spesifik yüklere elektrik sağlamak için düzenlenmişti, ama bu kanallar -"Cross-strap" diye adlandırılan metodagerektiği gibi yeniden ayarlanabilirlerdi. Bir fotovoltaik modül kaybetmişlerdi, fakat yararlanabilecekleri üç tane daha vardı."</p>

    <p>Griggs, "Bunun klasik bir laf olduğunu biliyorum, ama 'ışık, biraz daha ışık.'" Bir tuşa bastı ve modülün ışıkları hafifçe parıldadı. Ama modüller arasında yol bulmak için yeterliydi. "Gücü yeniden yönlendirdim. Gereksiz kargo fonksiyonları elendi." Derin bir nefes verip Nikolay'a baktı. "Houston'la temas kurmamız gerek. Sıra sende, Nikolay."</p>

    <p>Rus, ne yapması gerektiğini hemen anladı. Moskova'nın Uçuş Kontrol'ü istasyonla kendi ayrı bağlanışını korumuştu. Çarpışma ISS'nin Rus tarafını etkilememiş olmalıydı.</p>

    <p>Nikolay sertçe başını salladı. "Moskova nın elektrik faturasını ödediğini umalım."</p>

    <p><a id="bookmark40">&nbsp;&nbsp;&nbsp;&nbsp;&nbsp;&nbsp;&nbsp; ITEM</a> 3-7-EKEC ITEM 3-8-EXEC GPS 3-0-4 PRO</p>

    <p>Jill Hewitt soluk soluğaydı, kontrol panelindeki düğmelere her basışında, dudaklarından acı dolu küçük iniltiler çıkıyordu. Başı, olgunlaşmaktan patlayacak hale gelmiş bir kavun gibiydi. Görüş alanı öyle daralmıştı ki sanki uzun, karanlık bir tünele bakıyordu ve kontroller ulaşamayacağı kadar geriye çekilmişti. Dokunacağı her şaltere, parmağının ucunda titreşen her düğmeye odaklanmak için tüm dikkatini harcaması gerekiyordu. Şimdi yükseklik-yön göstergesini seçebilmek için adeta savaş veriyor, göstergelerdeki veriler deli gibi dönerken görüşü bulanıyordu Göremiyorum. Hangi eksen etrafında döndüğümüzü bile göremiyorum...</p>

    <p>"Discovery, atmosfere giriş sınırındasın," dedi Capcom. "Ana flapı otomatiğe bağla..."</p>

    <p>Jill gözlerini kısarak panele baktı ve düğmeye uzandı, ama o kadar uzak görünüyordu ki...</p>

    <p>"Discovery?"</p>

    <p>Titreyen parmağı şaltere değdi. "Auto" konumuna getirdi. "Tamam," diye fısıldadı ve vücudu gevşedi. Bilgisayarlar artık kontrolü devralmış, mekiği uçuruyordu. Artık kumandada kendine güveni kalmamıştı. Bilincini yitirmeden daha ne kadar dayanabileceğini bile bilmiyordu. Görüşü şimdiden, ışığı yutan siyah lekelerle kaplanmaya başlamıştı. İlk kez mekiğin içinde hızla akan havanın sesini duyabiliyor, vücudunun koltuğa doğru itildiğini hissede­biliyordu.</p>

    <p>Capcom'un sesi gelmiyordu. Telsizin körleştiği bölgeye girmişti. Mekik, atmosfere doğru öyle büyük bir hızla geliyordu ki, hava moleküllerinden elektronları koparıyordu Oluşan elektromanyetik fırtına da bütün radyo dalgalarını engelleyerek bütün iletişimi kesiyordu. Önündeki on iki dakika boyunca, yalnızca o, mekik ve gümbürtü olacaktı.</p>

    <p>Kendini hayatı boyunca bu kadar yalnız hissetmemişti.</p>

    <p>Otomatik pilotun birinci yükseklik eğimine doğru döndüğünü, mekiği yana yatırarak yavaşlattığını hissetti. Kokpit pencerelerine vuran parlak ışığı hayal etti, yüzüne vuran güneş gibi sıcaklığını duyabiliyordu.</p>

    <p>Gözlerini açtı. Ve tek gördüğü karanlık oldu.</p>

    <p>Işıklar nerede? diye düşündü. Penceredeki parlaklık nerede?</p>

    <p>Tekrar tekrar gözlerini kırpıştırdı. Sanki onları görmeye, retinalarını içlerine ışık almaya zorlarmış gibi gözlerini ovuşturdu. Elini kontrol paneline uzattı. Doğru sviçleri oynatmazsa, hava veri problarını çalıştırmaz ve iniş takımlarını açmazsa, Houston, mekiği yere indiremezdi. Onu eve canlı getiremezlerdi. Parmakları, insanın beynini uyuşturacak kadar çok tuşa ve düğmeye değdi ve çaresizlik içinde inledi.</p>

    <p>Kör olmuştu.</p>

    <p>&nbsp;</p>
  </div>
</body>
</html>
