<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <p class="MsoNormal" style="text-align:right"><i>14 Ağustos</i></p>

    <p>"Nikolay? Nikolay, lütfen cevap ver!"</p>

    <p>"Kulağım • kulağımın içinde</p>

    <p>"Acıyor mu? Kulağın acıyor mu? Bana bak!"</p>

    <p>"Derinlere gidiyor! Çıkarın! Çıkarın..."</p>

    <p>Beyaz Saray Güvenlik Konseyi bilim danışmanı Jared Profitt, teybin düğmesine basıp kapattı ve masanın etrafında oturan erkek ve kadınlara baktı. Hepsinin de yüzünde dehşet dolu ifadeler vardı. "Niklay Rudenko'nun başına gelen şey, yalnızca bir dekompresyon kazası değildi," dedi. "İşte bu yüzden böyle hareket ettik. İşte bu yüzden sizden bize güvenmenizi talep ediyorum. Tehlikede olan çok şey var. Bu organizma hakkında daha fazla şey -nasıl ürediğini, hastalığa nasıl sebep olduğunuöğrenene kadar o astronotların dünyaya dönmesine izin veremeyiz."</p>

    <p>Masadakiler afallamıştı, tepkileri sessizlik oldu. Toplantıyı, kurumunun kontrolünün ele geçirilmesini öfkeyle protesto ederek başlatan NASA yöneticisi Leroy Cornell bile tek bir sözcük etmeden duruyordu.</p>

    <p>İlk soruyu soran Başkan oldu. "Bu organizma hakkında neler biliyoruz?"</p>

    <p>"USAMRIID'den Dr. Isaac Roman bu soruyu benden daha iyi yanıtlayabilir," dedi Profitt ve masada değil, kenarda oturan, odadakiler tarafından fark edilmeyen Roman'a başını salladı. Roman şimdi herkes tarafından görülmek için ayağa kalkmıştı. Bakışlarından yorgunluk akan, uzun boylu ve saçları kırlaşmış bir adam.</p>

    <p>"Korkarım haberler pek iyi değil," dedi. "Kimerayı köpekler ve örümcek maymunu da dahil, bir çok farklı memeli türüne enjekte ettik. Doksan altı saat içinde hepsi öldü. Yüzde yüzlük bir ölüm oranı."</p>

    <p>"Peki tedavisi yok mu? Hiç bir şey işe yaramadı mı?" diye sordu savunma bakanı.</p>

    <p>"Hiçbir şey. Bu da yeterince korkutucu. Ama daha kötü haberler de var."</p>

    <p>Yüzlere bir korku dalgası yayılırken, oda tamamen sessizliğe büründü. Daha kötüsü ne olabilirdi ki?</p>

    <p>"Ölü maymunlardan aldığımız en son jenerasyon yumurtalarının DNA analizlerini yaptık. Kimera yeni bir grup gen daha edindi, Ateles geoffroyı'ye, yani örümcek maznununa özgü genler."</p>

    <p>Başkanın benzi attı. Profitt'e baktı. "Bu düşündüğüm şey demek mi ol uyor? "</p>

    <p>"Bu şoke edici bir şey," dedi Profitt. "Bu yaşam biçimi her yeni canlının içine yerleştiğinde, her yeni jenerasyonu ürettiğinde, yeni DNAlar alıyor gibi görünüyor. Yeni genler, daha önce sahip olmadığı yeni yetenekler kazanarak, bizden birkaç adım önde gidebiliyor."</p>

    <p>"Tanrım, böyle bir şeyi nasıl yapabilir?" diye sordu Genelkurmay Başkanı General Moray. "Yeni genler alan bir organizma, öyle mi? Yeniden yapılanan bir canlı? Kulağa olanaksız geliyor."</p>

    <p>Roman, "Bu olanaksız değil, efendim," dedi. "Aslında, buna benzer bir işlem doğada da görülür. Bakteri er sık sık, virüsleri kurye olarak kullanarak birbirleriyle gen alışverişinde bulunurlar. İşte bu yolla antibiyotiklere karşı böyle çabuk direnç kazanırlar. Direnç sağlayan genlerini etrafa yayıp kromozomlarına yeni DNA eklerler. Doğadaki herkes gibi, hayatta kalmak için ellerindeki her silahı kullanırlar. Türlerini devam ettirmek için. İşte bu organizma da bunu yapıyor." Büyütülmüş bir elektron mikroskopuyla çekilmiş bir fotoğrafın durduğu masanın başına geçti. "Burada, bu hücre fotoğrafında da, küçük taneciklere benzer şeyleri görebilirsiniz. Bunlar yardımcı virüs kümeleri. Konak hücreye girip DNAsını çalan ve genetik materyal parçalarını kimeraya getiren kuryeler. Böylece cephanesine yeni genler, yeni silahlar eklemiş olur." Roman Başkan'a baktı. "Bu organizma her türlü koşulda hayatta kalabilecek donanıma sahip. Tek yapması gereken yerel faunanın DNAsını çalmak."</p>

    <p>Başkan allak bullak olmuştu. "Öyleyse hâlâ değişiyor. Hâlâ gelişiyor."</p>

    <p>Masanın etrafından endişeli mırıltılar geliyordu. Korku dolu bakışlar ve sandalye gıcırtıları.</p>

    <p>"Hastalığın bulaştığı o doktora ne oldu?" diye sordu Pentagon'da görevli bir bayan. "USAMRIID'nin dördüncü seviye karantinasına aldığı? Hâlâ yaşıyor mu?"</p>

    <p>Roman durdu, gözlerinde acı belirdi. "Dr. Helsinger dün gece geç saatte öldü. Ölümüne tanık oldum ve... dehşet verici bir ölümdü. Öylesine şiddetle kasılmaya başladı ki, birinin uzay giysisi yırtılacak ve birine daha bulaşacak korkusuyla, onu kontrol altına almaya bile cesaret edemedik. Daha önce gördüğüm kasılmalara hiç benzemiyordu. Sanki beynindeki sinir hücrelerinin hepsi aynı anda harekete geçiyor ve korkunç bir elektriksel fırtına yaratıyordu. Yatağın demirini kırdı. Söküp fırlatıverdi. Şilteden yuvarlandı ve başını yerlere vurmaya başladı. Öyle hızla vuruyordu ki..." Yutkundu. "Kafatasının kırıldığını duyabiliyorduk. Her tarafta kan vardı. Sanki kırıp içini açmak ister gibi başını yere vurmaya devam etti. İçerde biriken basınçtan kurtulmaya çalışır gibi. Travma basıncı daha da arttırdı, çünkü beynine kan dolmaya başlamıştı. Sonunda basınç öyle arttı ki, gözleri yuvalarından dışarı fırladı. Çizgi filmlerdeki gibi. Yolda ezilen hayvanlarınki gibi." Derin bir nefes aldı. "İşte." dedi hafif bir sesle, "böyle öldü."</p>

    <p>"Şimdi nasıl bir salgınla karşı karşıya kalabileceğimizi anlıyorsunuz," dedi Profitt. "İşte bu yüzden zayıf veya dikkatsiz davranamayız. Ya da duygusal."</p>

    <p>Uzun bir sessizlik daha oldu. Herkes başkana bakıyordu. Hepsi de açık bir karar vermesini bekliyor ve umuyorlardı.</p>

    <p>Başkan, kararını açıklamak yerine koltuğunu pencereye doğru döndürüp gözlerini dışarı dikti. "Bir zamanlar astronot olmak istiyordum," dedi üzüntüyle.</p>

    <p>Hepimiz istemedik mi? diye düşündü Profitt. Bu ülkedeki hangi çocuk uzaya giden bir rokete binmeyi hayal etmemiştir?</p>

    <p>"John Glenn'in olduğu mekik uzaya fıratılırken oradaydım," dedi başkan. "Ağladım. Diğer herkes gibi. Lanet olsun, bebek gibi ağladım. Çünkü onunla gurur duyuyordum. Ve bu ülkeyle. Ve sadece insan ırkının bir parçası olmakla..." Durdu. Derin bir soluk alıp ellerini yüzüne götürdü. "Kahretsin, bu insanları nasıl ölüme mahkum edebilirim?"</p>

    <p>Profitt'le Roman hoşnutsuz bakışlarla birbirlerine baktılar.</p>

    <p>"Başka seçeneğimiz yok, efendim," dedi Profitt. "Bu beş hayatın karşısında, dünyadaki, Tanrı bilir kaç insanın hayatı var."</p>

    <p>"Onlar birer kahraman. Tanrı şahit, gerçek birer kahraman. Ve onları orada ölüme terk edeceğiz."</p>

    <p>"Büyük olasılıkla, Sayın Başkan, onları zaten kurtaramayacağız," dedi Roman. "Büyük bir ihtimalle hepsine bulaşmış durumda. Ya da yakında bulaşacak."</p>

    <p>"Öyleyse bazılarına bulaşmamış olabilir, öyle mi?"</p>

    <p>"Bilmiyoruz. Rudenko'ya da kesinlikle bulaşıp bulaşmadığını bilmiyoruz. EVA giysisindeyken bulaştığını düşünüyoruz. Hatırlarsanız, Astronot Hirai on gün önce, EVA ekipman kabininde spazmlar geçirirken bulunmuştu. Bu, giysinin nasıl kontamine olduğunu açıklıyor."</p>

    <p>"Peki neden diğerleri hâlâ hastalanmadı? Neden yalnızca Rudenko?"</p>

    <p>"Çalışmalarımız bu organizmanın enfeksiyon aşamasına geçmesi için bir kuluçka süresi gerektiğini gösteriyor. İçine girdiği canlı öldüğünde veya sonrasında, cesetten çıkarken en bulaşıcı haline geldiğini sanıyoruz. Ama emin değiliz. Yanılma olasılığını göze alamayız. Hepsinin taşıyıcı olduğunu varsaymak zorundayız."</p>

    <p>"Öyleyse gerçeği anlayana kadar onları dördüncü seviye karantinada tutun. Ama en azından dünyaya getirin."</p>

    <p>"Efendim, işte risk burada ortaya çıkıyor," dedi Profitt. "Onları dünyaya getirme sırasında. CRV mekik gibi değildir, onu belirli bir iniş pistine yönlendiremezsiniz. Çok daha kontrolsüz bir araçla -aslında, paraşütleri olan bir kapsülledünyaya dönecekler. Ya bir aksilik olursa? Ya CRV havada dağılır, ya da inerken parçalanırsa? Bu organizma havaya yayılır. Rüzgar onu her yere taşıyabilir! O zaman , genomunda o kadar çok insan DNAsı barındırıyor olur ki, onunla savaşamayız. Bize çok fazla benzer. Ona karşı kullanacağımız ilaçlar insanları da öldürür." Profitt durup söylediklerinin etkisinin derinleşmesini bekledi. "Duyguların kararımızı etkilemesine izin veremeyiz. Ortada kaybedecek bu kadar çok şey varken."</p>

    <p>"Sayın Başkan," diye araya girdi Leroy Cornell, "İzninizle, böyle bir hareketin politik açıdan felakete yol açacağına dikkatinizi çekebilir miyim? Halk beş kahramanın uzayda ölmesine izin vermeyecektir."</p>

    <p>"Politika şu anda düşündüğümüz son şey olmalı!" dedi Profitt. "Öncelikle düşünmemiz gereken şey halk sağlığı!"</p>

    <p>"Öyleyse bu gizlilik niçin? Neden NASA'yı devreden çıkardınız? Bize organizmanın genomunun yalnızca bir parçasını gösterdiniz. Bilim adamlarımız uzmanlıklarıyla katkıda bulunmaya hazır ve istekli. Bir tedavi bulmayı en az sizin kadar hatta daha da fazla istiyoruz. Eğer USAMRIID elindeki bütün verileri bizimle paylaşırsa birlikte çalışabiliriz."</p>

    <p>"Bizim düşündüğümüz şey güvenlik," dedi General Moray. "Düşman bir ülke bunu yok edici bir silaha dönüştürebilir. Kimeranın genetik şifresini dışarıya sızdırmak o silahın şifresini ellerine vermek demek olur."</p>

    <p>"Yani bu bilgiler konusunda NASA'ya güvenmiyorsunuz, öyle mi?"</p>

    <p>General Moray gözlerinin içine bakan Cornell'a döndü. "Korkarım NASA'nın önüne gelen her ülkeyle teknoloji paylaşımını hedefleyen yeni felsefesi, kurumunuzu güvenlik açısından pek sağlam kılmıyor."</p>

    <p>Cornell öfkeden kıpkırmızı kesildi, ama bir şey söylemedi.</p>

    <p>Profitt başkana baktı. "Efendim, beş astronotun orada ölmeye terk edilmesi gerçekten de bir trajedi. Ama bunun ötesini, çok daha büyük bir trajedi olasılığını görmek zorundayız. Henüz yeni yeni anlamaya başladığımız bir organizmanın yol açacağı dünya çapında bir salgın hastalığı görmemiz. USAMRIID onu neyin bu hale getirdiğini bulmak için gece gündüz çalışıyor. O zamana dek hiçbir harekette bulunmamanızı şiddetle tavsiye ediyorum. NA­SA'nın biyolojik bir felaketle baş edecek donanımı yok. Yalnızca tek bir gezegen koruma görevlileri var. Bir Ordu'nun Biyolojik Acil Tepki Timi tam bu tür tehlikeler için hazırlıklıdır. NASA operasyonlarına gelince, bunları, On Dördüncü Hava Kuvvetlerince desteklenen Birleşik Devletler Uzay Komutanlığı'nın kontrolüne bırakın. NASA'nın astronotlarla arasında çok fazla kişisel ve duygusal bağı var. Başta güçlü bir hakimiyete ihtiyaç var. Tam bir disipline." Profitt yavaşça uzun masanın etrafında oturan kadın ve erkeklere baktı. Bunların çok azına gerçekten saygı duyuyordu. Bazıları yalnızca prestij ve güç peşindeydi. Diğerleri politik bağlantıları sayesinde buradaki yerlerini elde etmelerdi. Bazıları da halkın tepkisinden etkileniyorlardı. İçlerinden çok azının onunki kadar basit güdüleri vardı.</p>

    <p>Pek azı onunki gibi kabuslar görmüş, karşılaşabilecekleri korkunç görüntülerle sarsılarak karanlıkta, ter içinde kalmış bir halde uyanmıştı.</p>

    <p>"O zaman astronotların asla eve dönemeyeceklerini söylüyorsunuz," dedi Cornell.</p>

    <p>Profitt NASA yöneticisinin solmuş yüzüne baktı ve ona karşı içten bir sempati duydu. "Bu hastalığı tedavi etmenin bir yolunu bulduğumuzda, bu organizmayı öldürebileceğimizi anladığımızda, adamlarınızı geri getirmeyi konuşabiliriz."</p>

    <p>"Eğer hâlâ hayattalarsa," diye mırıldandı başkan.</p>

    <p>Profitt ve Roman birbirlerine baktılar, ama ikisi de yanıt ver­mediler. Apaçık olanı çoktan anlamışlardı. Hastalığın çaresini za­manında bulamayacaklardı. Astronotlar dünyaya canlı dönemeye­ceklerdi.</p>

    <p>Jared Profitt ceketini giyip kravatını bağladı ve o bunaltıcı günün içine daldı, ama sıcaklığın farkında bile değildi. Başkaları D.C. yazlarının verdiği sıkıntıdan yakınabilirdi. Oysa artan sıcaklığı dert etmezdi. Onun korktuğu kıştı, çünkü soğuğa karşı çok duyarlıydı, dondurucu günlerde dudakları morarır, kaşkolların ve kat kat kazakların altında soğuktan titrerdi. Yazın bile klimaya karşı ofisinde bir kazak bulundururdu. Bugün sıcaklık 90 fahrenheitlardaydı ve sokakta yanından geçtiği herkesin yüzü terden parlıyordu, ama o ne ceketini çıkardı ne de kravatını gevşetti.</p>

    <p>Toplantı onu hem bedenen hem de ruhen üşütmüştü.</p>

    <p>Elindeki kağıt torbada, her gün işe gitmeden önce hazırladığı aynı öğle yemeği vardı. Her zaman izlediği yoldan gidiyordu, solunda Reflecting Pool, Potomac'a doğru batıya yöneldi. Rutin, tanıdık şeyler onu rahatlatıyordu. Bugünlerde hayatında çok az avuntusu vardı ve yaşlandıkça, tıpkı çalışma, ibadet ve meditasyondan oluşan günlük ritme uyan dini bir tarikatteki keşiş gibi, kendini belli ritüellere bağlanmış buluyordu. Birçok açıdan o eski zaman dervişlerine benziyordu, sadece vücudunu beslemek için yemek yiyen ve ondan öyle beklendiği için takım elbise giyen bir adam. Zenginlik ona hiç bir anlam ifade etmiyordu.</p>

    <p>Profitt<a href="../Text/Section0050.htm#_ftn29" title="">[29]</a> adı kimsenin kişiliğine böylesine ters düşemezdi.</p>

    <p>Vietnam Savaşı Anıtının yanındaki çimenlikten geçerken adımlarını yavaşlattı ve üzerine ölenlerin adlarının kazınmış olduğu duvarın önünde ciddiyetle sıralanmış ziyaretçilere baktı. O siyah granitten panolara bakarlarken, savaşın dehşeti akıllarından geçerken, neler düşündüklerini biliyordu: O kadar çok isim var ki. O kadar çok kişi ölmüş ki.</p>

    <p>Ve içinden, Hiçbir fikriniz yok, dedi.</p>

    <p>Gölgede boş bir bank buldu ve yemeğini yemek için oturdu. Torbasından bir elma, bir parça çedar peyniri ve bir şişe su çıkardı. Evian veya Perrier marka değil, musluk suyu. Bir anıttan diğerine dolaşan turistleri seyrederek yavaş yavaş yemeye başladı. İşte savaş kahramanlarımızı böyle onurlandırıyoruz, diye düşündü. Toplum heykeller dikiyor, mermer plakalara yazılar yazıyor, bayraklar çekiyordu. Savaşın mezbahasında, iki tarafın da kaybettiği can sayısını duyunca titriyorlardı. Vietnam'da ölen iki milyon asker ve sivil. İkinci Dünya Savaşı'nda elli milyon ölü. Birinci Dünya Savaşı'nda yirmi bir milyon ölü. Sayılar korkunçtu. İnsanlar şöyle sorabilirdi: İnsanın kendisinden daha ölümcül bir düşmanı olabilir mi acaba?</p>

    <p>Yanıt evetti.</p>

    <p>İnsanlar göremeseler de, düşman he yerdeydi. İçlerinde. Soludukları havada, içtikleri suda. İnsanlık tarihi boyunca onların cezaları olmuştu ve onlar yeryüzünden kaybolduktan sonra da yaşamaya devam edecekti. Düşman, mikrobik dünyaydı ve yüzyıllardır insanlığın bütün savaşlarının toplamından daha fazla insan öldürmüştü.</p>

    <p>MS. 542'den 767'ye dek Jüstinyen salgınında kırk milyon kişi ölmüştü.</p>

    <p>1300'lerde Kara Ölüm geri döndüğünde yirmi beş bin kişi yaşamını yitirmişti.</p>

    <p>1918 ve 1919'da otuz milyon insan gripten hayatını kaybetmişti.</p>

    <p>Ve 1997'de Amy Sorensen Profitt, kırk üç yaşında, pnömokokal pnömoniden<a href="../Text/Section0050.htm#_ftn30" title="">[30]</a> ölmüştü.</p>

    <p>Elmasını bitirdi, çöpünü torbaya koydu ve artıklarını dikkatle dürdü. Çok zayıf bir yemekti, ama ona yetmişti. Bir süre bankta kalıp suyunu bitirdi.</p>

    <p>Yanından bir turist geçti, kumral bir kadın. Dönüp de ışık yüzüne vurduğunda, kadın Amy'ye benzedi. Adamın bakışlarını üzerinde hissetti ve ona baktı. Bir an birbirlerini süzdüler-, kadın ihtiyatla, adam suskun bir af dilemeyle. Sonra kadın yürüyüp gitti ve adam da kadının karısına hiç benzemediğine karar verdi. Kimse benzemiyordu. Kimse benzeyemezdi.</p>

    <p>Profitt ayağa kalktı, elindekileri çöp kutusuna attı ve geldiği yöne doğru yürümeye başladı. Duvarın yanından geçti. Artık saçları kırlaşmış ve dağılmış, nöbet tutan üniformalı savaş gazilerinin yanından geçti. Ölenlerin anısını onurlandırarak.</p>

    <p>Ama anı/ar bile soluyor; diye düşündü. Mutfak masasının başındaki gülümsemesi, kahkahalarının çınlayışı bütün bunlar zaman geçtikçe silikleşiyordu Geriye yalnızca acı dolu hatıralar kalıyordu. San Fransisco'da bir otel odası. Gecenin geç bir saatinde gelen telefon. Ülkenin bir ucundan Bethesda Hastanesine zamanında yetişebilmek için çabalarken, havaalanlarının, taksilerin ve telefon kulübelerinin çılgın görüntüleri.</p>

    <p>Ama öldürücü streptokokun kendi ölüm listesi ve tarifesi vardı. Tıpkı Kimera gibi.</p>

    <p>Bir soluk aldı ve kaç virüsün, bakterinin, mantarın ciğerlerine doluştuğunu düşündü. Ve hangilerinin onu öldürebileceğini.</p>

    <p>&nbsp;</p>
  </div>
</body>
</html>
