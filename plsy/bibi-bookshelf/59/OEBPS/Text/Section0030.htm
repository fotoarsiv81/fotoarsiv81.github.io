<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h2>ON YEDİ</h2>

    <p>Sullivan Obie, Harley'iyle Mars'ta geziyordu.</p>

    <p>Geceyarısı, yukarda dolunay parlar ve çukurlarla kaplı çöl önünde alabildiğine uzanırken, saçlarını savuran rüzgarın Mars rüzgarı, lastiklerinden sıçrayan tozların Mars'ın tozları olduğunu hayal edebiliyordu. Bu, çocukluğundan, o büyümüş de küçülmüş Obie kardeşlerin el yapımı roketleri ateşleyip karton kutulardan ay modülleri yaptıkları, allminyum folyodan uzay giysileri giydik leri günlerden kalma eski bir fanteziydi. O ve Gordon'ın, geleceklerinin gökyüzünde olduğunu bildikleri, çok iyi bildikleri günlerden.</p>

    <p>Ve işte o büyük düşlerin vardığı yer; diye düşündü. Tekilayla sarhoş olup çölde tek tekerlek üstünde gitmek. Asla Mars'a, ya da aya gidemeyecekti. Büyük olasılıkla bu lanet olası kalkış platformundan bile kalkamayacak, anında atomlarına ayrılacaktı. Çabuk, etkileyici bir ölüm. Ne olursa olsun-, yetmiş beş yaşında kanser olmaktan daha iyiydi.</p>

    <p>Motosikletine patinaj yaptırıp tozlar savurarak durdurdu ve ayın ışıltısının vurduğu kumların üzerinden, burun konisi yıldızlar«, çevrili, gümüşten bir çizgi gibi parıldayan Apogee II'ye baktı. Dün onu kalkış platformuna götürmüşlerdi. Yavaş bir tören alayı olmuştu, Bir düzine Apogee çalışanının çölde, korna çalıp arabalarının tavanlarına vurarak treyleri izlediği, yavaş bir tören alayı olmuşta Nihayet yerine oturtulduğunda ve herkes yakıcı güneşe karşı gözlerini kısıp ona baktığında, birden hepsi suskunlaşmıştı. Hepsi bunun son zar atışı olduğunu biliyordu. Üç hafta sonra, Apogee II kalkış yaptığında, bütün umutlarını ve düşlerini de taşıyor olacaktı.</p>

    <p>Ve benim zavallı cesedimi de, diye düşündü Sullivan.</p>

    <p>Kendi tabutuna bakıyor olabileceğini fark ettiğinde bir ürperti geçirdi.</p>

    <p>Harley'i kökledi ve kum tepeciklerinden zıplayarak, engebelerden atlayarak gürültüyle yola döndü. Tekilanın ve birdenbire farkına vardığı, zaten ölü bir adam olduğu gerçeğinin etkisiyle kayıtsızlığı artmış, motosikletini umursamazlıkla sürüyordu. Üç hafta sonra o roketi sonsuzluğa uçuracağı gerçeğini giderek daha yoğun hissediyordu. O zaman kadar, hiçbir şey ona dokunamaz, hiçbir şey onu incitemezdi.</p>

    <p>Ölümün verdiği söz, onu yenilmez kılmıştı.</p>

    <p>Hızlanarak ıssız ay manzarasında çocukluk fantezilerine doğru uçtu. İşte uy gezginine binmiş Sükun Denizi'ne doğru hızla ilerliyorum.Bir ay tepeciğinden yukarı fırlıyorum Yumuşak bir inişe geçiyorum...</p>

    <p>Yerin uzaklaştığını hissetti. Gecenin içinde uçtuğunu, Harley'ın dizlerinin arasında hırıldadığını, ayışığının gözlerini kamaştırdığını. Hâlâ yükseliyordu. Nereye kadar? Hangi yüksekliğe kadar?</p>

    <p>Yere öyle bir güçle çarptı ki, kontrolünü kaybetti ve yana devrildi, Harley de üzerine yuvarlandı. Bir an sersemlemiş ve motosikletiyle düz bir kayanın arasına sıkışmış bir halde yattı. Lanet olası, salakça bir duruma düştüm, diye düşündü.</p>

    <p>Sonra acıyı hissetti. Sanki kalçaları parçalanmışçasına, derin ve ezici.</p>

    <p>Bir çığlık attı ve yüzü göğe dönük sırtüstü düştü. Ay, onunla alay eder gibi parlıyordu.</p>

    <p>"Leğen kemiği üç yerinden kırılmış," dedi Bridget. "Doktorlar dün gece çivilerle yerine tutturdular. En az altı hafta yataktan çıkamayacağını söylediler."</p>

    <p>Casper Mulholland, neredeyse hayallerinin sönüşünün, bir balonun gürültüyle patlayışına benzeyen sesini duyabiliyordu. "Altı. ..hafta mı?"</p>

    <p>"Sonra da, üç ya da dört ay rehabilitasyon uygulanacak."</p>

    <p>"Dört ay mı?"</p>

    <p>"Tanrı aşkına, Casper. Söylemediğim bir şey söyle."</p>

    <p>"Mahvolduk." Sanki, başaracaklarını hayal etme cüretini gösterdiği için kendini cezalandırır gibi avucuyla alnına vurdu. Tam bitiş çizgisine vardıklarında ayaklarına çelme takan, işte yine o Apogee lanetiydi. Roketlerini patlatan. İlk ofislerini yakan. Ve şimdi de pilotlarını ellerinden alan. İşlerimiz hiç bir zaman yolunda gitme di. diye düşündü bekleme odasını arşınlarken. Bütün birikimlerini, şöhretlerini ve hayatlarının son on üç yılını bu işe yatırmışlardı. Bu, Tanrı'nın onlara vazgeçmelerini söyleme biçimi olmalıydı. Sahiden kötü bir şey olmadan buna bir son vermelerini.</p>

    <p>"Sarhoşmuş," dedi Bridget.</p>

    <p>Casper durdu ve dönüp ona baktı. Kadın ciddiyetle kollarını kavuşturmuş duruyordu, kızıl saçları bir intikam meleğinin başı etrafındaki alevden haleye benziyordu.</p>

    <p>"Bana doktorlar söyledi," dedi. "Kandaki alkol seviyesi sıfır nokta on dokuzmuş. Zil zurna sarhoş. Bu, her zamanki kötü şansımız değil. Bu, yine her şeyi berbat eden sevgili Sully'miz. Tek tesellim gelecek altı hafta boyunca kocaman bir boruya işeyecek olması."</p>

    <p>Casper. tek bir söz söylemeden bekleme odasından çıktı, koridoru geçip Sullivan'ın odasına girdi. "Seni kuş beyinli," dedi.</p>

    <p>Sully morfinin etkisiyle gevşemiş bakışlarını ona çevirdi. "Anlayışın için teşekkürler."</p>

    <p>"Hak etmiyorsun ki. Kalkışa üç hafta kalmış ve sen çölde kahrolası bir Chuck Yeager numarası çekiyorsun. Neden şu işi bitirmedin? Hazır başlamışken beynini de dağıtsaydın ya! Lanet olsun, farkı anlamazdık bile!"</p>

    <p>Sully gözlerini kapadı. "Üzgünüm."</p>

    <p>"Her zaman öylesindir."</p>

    <p>"Her şeyi berbat ettim. Biliyorum..."</p>

    <p>"Onlara insanlı bir yolculuk vaatettin. Bu benim değil, senin fikrindi. Şimdi bunu bekliyorlar. Bunun için heyecanlanıyorlar. En son ne zaman bir yatırımcıyı heyecanlandırmıştık? Bu sefer farklı olabilirdi. O şişenin kapağını kapalı tutabilseydin</p>

    <p>"Korkuyordum."</p>

    <p>Sully öyle hafif bir sesle konuşmuştu ki, Casper doğru duyduğundan emin olamadı. "Ne?" dedi.</p>

    <p>"Kalkış yüzünden. İçimde...kötü bir his vardı."</p>

    <p>Kötü bir his. Casper, bütün öfkesi bir anda yok olarak, yavaşça yatağın yanındaki iskemleye çöktü. Korku, bir erkeğin kolay kolay kabul edemeyeceği bir şeydi. Düzenli bir şekilde aksiliklere davetiye çıkaran Sully'nin korktuğunu itiraf etmesi Casper'ı sarsmıştı.</p>

    <p>Ve de, nihayet, sempatisini kazanmıştı.</p>

    <p>"Kalkış için bana ihtiyacınız yok," dedi Sully.</p>

    <p>"O kokpite bir pilotun tırmandığını görmeyi bekliyorlar."</p>

    <p>"Benim yerime lanet bir maymunu koyabilirsiniz, farkı hayatta anlamazlar. Onun pilota ihtiyacı yok, Cap. Bütün komutları yerden gönderebilirsiniz. "</p>

    <p>Casper içini çekti. Artık başka seçenekleri yoktu; insansız bir uçuş olmak zorundaydı. Açıkçası Sully'yi fırlatmamak için geçerli bir mazeretleri vardı, ama acaba yatırımcılar bunu kabul edecekler miydi? Yoksa Apogee şirketinin cesaretini kaybettiğini mi düşüneceklerdi? Bir insanın hayatını riske atamayacak kadar güveni olmadığına mı inanacaklardı?</p>

    <p>"Galiba cesaretimi yitirdim," dedi Sully hafif bir sesle. "İçmek zorundaydım. Kendime engel..."</p>

    <p>Casper ortağının korkusunu anlıyordu tıpkı, nasıl, bir yenilginin kaçınılmaz bir biçimde bir diğerine, sonra bir diğerine yol açtığını. ve sonunda bir adamın hayatındaki tek gerçeğin başarısızlık olduğunu anladığı gibi. Sully'nin korkmasına şaşırmamak gerekirdi; düşlerine olan inancını yitirmişti. Apogeeye olan inancını.</p>

    <p>Belki de hepsi aynı durumdaydı.</p>

    <p>Casper, "Yine de bu kalkışın başarılı elmasını sağlayabiliriz," dedi. "Kokpitte maymun olmasa bile."</p>

    <p>"Evet. Onun yerine Bridget'ı yollayabilirsin."</p>

    <p>"O zaman telefonlara kim bakar?"</p>

    <p>"Maymun."</p>

    <p>İki adam da güldü. Kesinleşen yenilginin arifesinde birazcık neşelenmeye çalışan iki yaşlı asker gibiydiler.</p>

    <p>"Öyleyse yapıyoruz, ha?" dedi Sully? "Fırlatıyoruz."</p>

    <p>"Roket yapmanın asıl amacı buydu."</p>

    <p>"Peki, o zaman.." Sully derin bir soluk aldı ve eski kabadayılığının kırıntıları yüzünde belirdi. "Usülüne uygun yapalım. Bütün haber servislerine basın açıklaması. Şampanyalı kocaman bir açık hava partisi. Lanet olsun, ermiş ağabeyimi ve NASA'daki arkadaşlarını da çağırın. Eğer platformda patlarsa, en azından iflas ederken de stilimizi göstermiş oluruz."</p>

    <p>"Evet. Hep çok fazla stilimiz olmuştur."</p>

    <p>Sırıttılar.</p>

    <p>Casper gitmek için ayağa kalktı. "İyileş, Sully," dedi. "Apogee III için sana ihtiyacımız olacak."</p>

    <p>Bridget'ı hala bekleme odasında oturur buldu. "Peki şimdi ne olacak?" dedi kadın.</p>

    <p>"Programlandığı gibi fırlatacağız."</p>

    <p>"İnsansız olarak mı?"</p>

    <p>Casper başını salladı. "Kontrol odasından uçuracağız."</p>

    <p>Bridget rahatladığını gösteren gürültülü bir nefes verdi. "Tanrım şükürler olsun! "</p>

    <p>"Neden bu kadar seviniyorsun? Adamımız hastane yatağına serilmiş durumda."</p>

    <p>"Kesinlikle." Çantasını omzuna geçirdi ve gitmek için döndü. "Bu da demektir ki, işleri berbat etmek için orada olmayacak."</p>

    <p>&nbsp;</p>
  </div>
</body>
</html>
