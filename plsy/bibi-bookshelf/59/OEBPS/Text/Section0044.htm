<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <p class="MsoNormal" style="text-align:right"><i style="mso-bidi-font-style: normal">20 Ağustos</i></p>

    <p>Bir ucu dişlerinin arasında, Emma turnikeyi iyice sıktı ve sol kolunun damarları solgun cildinin altında mavi kurtçuklar gibi şişti. Antekübital damarını çabucak alkolle sildi ve iğnenin batmasıyla yüzünü buruşturdu. Bir doz için çılgına dönmüş bir eroinman gibi turnikeyi hafifçe gevşeterek şırınganın tamamını enjekte etti. Bitirince gözlerini kapadı ve havada sürüklererek küçük umut yıldızlarına benzer HCG moleküllerinin damarlarında dolaştığını, kalbine ve akciğerlerine dolduğunu hayal etti. Atardamarlara ve kılcal damarlara. Şimdiden etkisini hissedebildiğini, başağrısının hafiflediğini, ateşinin sıcak alevlerinin yavaş yavaş sönmeye başladığını hayal etti. Üç doz kaldı, diye düşündü. Üç gün.</p>

    <p>Kendi bedeninden sıyrıldığını ve uzaktan kendisini seyrettiğini hayal etti, tabutun içine büzülmüş bir fetüse benziyordu. Ağzından bir salya baloncuğu çıkıyor, sonra da solucanlar gibi kıvrıla kıvrıla giden parlak şeritlere dönüşüyordu.</p>

    <p>Birden gözlerini açtı ve uyuya kaldığını fark etti. Düş gördüğünü. Gömleği terden sırılsıklam olmuştu. Bu iyiye işaretti. Ateşinin düştüğüne.</p>

    <p>Gördüğü düşün görüntülerinden kurtulmaya çalışarak şakaklarına masaj yaptı, ama başaramadı; gerçekle kabuslar birbirine karışmıştı.</p>

    <p>Terden ıslanan gömleğini çıkardı ve Diana'nın dolabından temiz bir tane alıp giydi. Kötü rüyalara karşın, kısacık uyku onu dinçleştirmişti ve artık uyanmış, yeni çözümler aramaya hazırdı. Birleşik Devletler laboratuvarına gidip bilgisayardaki bütün Kimera dosyalarını açtı. Todd Cutler ona, dünya dışından gelen bir organizma olduğunu bildirmişti ve NASA'nın şu anda bu canlı türüyle ilgili bildiği her şey istasyondaki bilgisayarlara aktarılmıştı. Yeni bir esin, daha önce hiç kimsenin aklına gelmeyen yeni bir yaklaşım peşinde. dosyaları yeniden gözden geçirdi. Okuduğu her şey üzücü bir biçimde tanıdıktı.</p>

    <p>Genom dosyasını açtı. Ekranda, sonu gelmez Alar, Cler, Tier ve Gler yağmuru halinde, bir nükleotid dizisi belirdi. İşte Kimera'nın genetik şifresi -en azından bir kısmı buradaydı. USAMRIID'nin NASA' yla paylaşmaya karar verdiği bölümler. Şifrenin satırları ekranda ilerlerken hipnotize olmuşçasına bakakaldı. Bu, şu anda içinde büyüyen yabancı canlı türünün özüydü. Düşmanı yenmesini sağlayacak anahtardı. Bir de onu nasıl kullanacağını bilseydi.</p>

    <p>Anahtar.</p>

    <p>Birden Jack'in hormonlar hakkında daha önce söylediklerini anımsadı. Eir hormonun işlevini yerine getirmesi için, hedef hücredeki spesifik bir alıcıya bağlanması gerekir. Ona uygun doğru kilidi arayan bir anahtar gibi.</p>

    <p>HCG gibi bir memeli hormonu neden yabancı bir canlı türünün çoğalmasını önlesin ki? diye düşündü. Dünyadaki her şeye bu denli yabancı olan dünya dışı bir organizma, niçin bizim anahtarlarımıza tamı tamına uyan bir kilit taşısın ki?</p>

    <p>Ekrandaki nükleotid dizisi sonuna gelmişti. Yanıp sönen oka baktı ve DNAsı Kimera tarafından çalınan yeryüzündeki türleri düşündü. Bu yabancı canlı türü, o yeni genleri elde ederek yarı insan olmuştu. Yarı fare. Yarı amfibyen.</p>

    <p>Houston'la haberleşmeye geçti. "Yaşam Bilimlerinden biriyle konuşmam gerek," dedi.</p>

    <p>"Özel biri var mı?" diye sordu Capcom.</p>

    <p>"Amfibyenler konusunda uzman olan biri."</p>

    <p>"Hatta kal, Watson."</p>

    <p>On dakika sonra, NASA Yaşam Bilimleri' nden Dr. Wang haberleşmeye geçti. "Amfibyenlerle ilgili bir sorunuz mu vardı?" diye sordu.</p>

    <p>"Evet. kuzey leopar kurbağası. Rana Pipiens'le ilgili."</p>

    <p>"Size nasıl yardım edebilirim?"</p>

    <p>"Bir leopar kurbağasına insan hormonları verildiğinde ne olur?"</p>

    <p>"Düşündüğünüz özel bir hormon var mı?"</p>

    <p>"Östrojen örneğin. Ya da HCG."</p>

    <p>Dr. Wang duraksamadan yanıt verdi. Ortamdaki östrojenin amfibyenler üzerinde genellikle kötü bir etkisi vardır. Aslında bu konuda oldukça fazla araştırma yapılmıştır. Bazı uzmanlar kurbağa nüfusunda dünya çapındaki azalmanın, nehirleri ve gölleri kirleten östrojen benzeri maddelerden kaynaklandığını düşünmektedir."</p>

    <p>"Ne tür östrojen benzeri maddeler?"</p>

    <p>"Örneğin, bazı haşere ilaçları östrojenlerin etkilerini taklit edebilir. Kurbağaların endokrin sistemine zarar vererek üremelerini ya da varlıklarını sürdürmelerini olanaksız kılar."</p>

    <p>"Öyleyse aslında onları öldürmüyor."</p>

    <p>"Hayır, yalnızca üremeyi durduruyor."</p>

    <p>"Kurbağalar buna karşı özellikle mi hassastır?"</p>

    <p>"Ah, evet. Memelilerden çok daha fazla. Ayrıca, kurbağaların derileri geçirgendir, o yüzden genel olarak zehirli maddelere karşı da hassastırlar. Bu bir anlamda onların, şey. Achilles topuğudur."</p>

    <p>Achiltes topuğu. Emma bir an sessiz kalıp bunu düşündü.</p>

    <p>"Dr. Watson?" dedi Wang. "Başka sorunuz var mı?"</p>

    <p>"Evet. Bir kurbağayı öldürüp, memeli bir hayvana zarar vermeyecek bir hastalık ya da zehir var mıdır?"</p>

    <p>"Bu ilginç bir soru. Zehirler konusuna gelirsek, bu, dozuna bağlıdır. Kurbağaya azıcık bir arsenik verirseniz ölür. Ama arsenik, daha yüksek bir dozda verilirse, bir insanı da öldürür. Yine de yalnızca kurbağalan öldüren mikrobik hastalıklar, bazı bakteri ve virüsler vardır. Ben hekim değilim, o yüzden insanlara zarar vermediklerinden tam olarak emin değilim, ama -"</p>

    <p>"Virüsler mi?" diye sözünü kesti Emma. "Hangileri?"</p>

    <p>"Şey, örneğin Rana virüsleri."</p>

    <p>"Adlarını hiç duymamıştım."</p>

    <p>"Yalnızca amfibyen uzmanları onları bilir. DNA virüsleridir. İridovirüs ailesinin bir kolu. İribaş ödemi sendromuna sebep olduklarını sanıyoruz. İribaşlar şişip kanama geçirirler."</p>

    <p>"Ve öldürücüdür, öyle mi?"</p>

    <p>"Son derece."</p>

    <p>"Bu virüs insanları da öldürür mü?"</p>

    <p>"Bilemiyorum. Kimsenin bildiğini de sanmıyorum. Ama Rana virüslerinin tüm dünyada bazı kurbağa nüfuslarının tamamını öldürdüğünü biliyorum."</p>

    <p>Achilles topuğu, diye düşündü, işte buldum.</p>

    <p>Kimera, leopar kurbağasının DNAsını kendi genomuna ekleyerek yarı amfibyen olmuştu. Aynı zamanda da bir amfibyenin savunmasız yanlarını almıştı.</p>

    <p>"Bu Rana virüslerinden birinin canlı numunelerini elde etmenin bir yolu var mı?" dedi. "Kimera'ya karşı denemek için?"</p>

    <p>Uzun bir sessizlik oldu. "Anlıyorum," dedi Dr. Wang. "Bunu henüz hiç kimse denemedi. Hiç kimse bunu -"</p>

    <p>"O virüsten bulabilir misiniz?" diye sözünü kesti Emma.</p>

    <p>"Evet. California'da Rana virüsleriyle çalışan iki amfibyen araştırma laboratuvarı biliyorum."</p>

    <p>"Öyleyse bunu yapın. Ve Jack McCallum'u bulun. Bunu öğrenmesi gerek. "</p>

    <p>"O ve Gordon Obie az önce White Sands'e gitmek üzere yola çıktılar. Onlarla orada görüşürüm."</p>

    <p>Yol boyunca yuvarlarlanan çalılar göz yakan bir toz bulutu kaldırıyordu. Adamlar arabayla bekçi kulübesinden, elektrikli tellerden geçip kurak Ordu arazisine girdiler. Jack'le Gordon araçtan indiler ve gözlerini kısarak gökyüzüne baktılar. Güneş, rüzgarın getirdiği tozlarla örtülü mat bir turuncuydu. Günbatımının rengiydi, öğlenin değil. Ellington'dan uçağa binmeden önce sadece bir iki saat uyuyabilmişlerdi ve güneş ışığını görmek Jack' in gözlerini ağrıtıyordu.</p>

    <p>"Bu taraftan, beyler," dedi sürücü.</p>

    <p>Askerin peşinden binaya girdiler.</p>

    <p>Bu, Jack'in buraya son gelişindekinden daha farklı bir karşılamaydı. Bu kez ordu muhafızı nazik ve saygılıydı. Bu kez Dr. Roman, gelişlerine özellikle sevinmiş görünmese de girişteki masada bekliyordu.</p>

    <p>"Benimle yalnızca siz gelebilirsiniz Dr. McCallum," dedi. "Bay Obie'nin burada beklemesi gerekecek. Anlaşma böyleydi."</p>

    <p>"Ben böyle bir anlaşma yapmadım," dedi Jack.</p>

    <p>"Sizin adınıza Bay Profitt yaptı. Bu binaya girmenize izin verilmesinin tek nedeni odur. Fazla zamanım yok, o yüzden şu işi bitirelim." Döndü ve asansöre doğru yürüdü.</p>

    <p>"İşte her zamanki Ordu saçmalığı," dedi Gordon. "Sen git. Ben burada beklerim. "</p>

    <p>Jack Roman'ın ardından asansöre bindi.</p>

    <p>"İlk durak zeminin iki kat aşağısı," dedi Roman. "Burada hayvan deneylerimiz yapılır." Asansörün kapısı açıldı ve karşılarına camdan bir duvar çıktı. Bu bir gözetleme penceresiydi.</p>

    <p>Jack pencereye yaklaşıp öte yandaki laboratuvara baktı. İçerde biyokontaminasyon giysileri giymiş bir çok çalışan vardı. Kafeslerde örümcek maymunları ve köpekler tutuluyordu. Pencerenin hemen yanında cam bölmelerle kaplı sıçan kafesleri vardı. Roman sıçanları işaret etti. "Her kafeste hastalığı kaptıkları tarih ve saatin yazılı olduğunu göreceksiniz. Kimera'nın ölümcül tabiatını açıklamanın en iyi yolu sanırım."</p>

    <p>1 .Gün etiketli kafesteki altı sıçan sağlıklı görünüyor, enerjik bir halde egzersiz çarklarında koşturuyorlardı.</p>

    <p>2. Gün etiketli kafeste, hastalığın ilk belirtileri ortaya çıkmıştı. Altı sıçanın ikisi titriyordu, gözleri kan çanağına dönmüştü. Diğer dördüyse bitkin bir halde üstüste yığılmışlardı.</p>

    <p>"İlk iki gün," dedi Dr. Roman. "Kimera'nın üreme evresidir. Anlıyorsunuz ya, bu dünyada gördüğümüzün tamamıyla aksi. Bir canlı türü genellikle üremeye başlamadan önce olgunluğa erişmelidir. Kimeraysa önce ürer, sonra olgunlaşmaya başlar. Çok büyük bir hızla bölünerek kırk sekiz saat içinde yüzlerce kopyasını yaratır. İlk başta mikroskopik büyüklüktedirler. Çıplak gözle görülmezler. Soluyabileceğiniz ya da muköz membranlarımızdan içeri çeke­</p>

    <p>bileceğiniz, fakat hastalığı kaptığınızın farkında bile olmayacağınız kadar küçük. "</p>

    <p>"Öyleyse yaşam döngülerinin bu erken evresinde enfekte ediyorlar."</p>

    <p>"Yaşam döngülerinin her evresinde enfeksiyona sebep oluyorlar. Yalnızca havaya saçılmaları gerekiyor. Bu, genellikle kurbanın ölüm zamanı civarında gerçekleşiyor, ya da ölümden bir kaç gün sonra ceset patladığında. Kimera size bir kez bulaştı mı, vücudunuzda bir kez çoğaldı mı, her kopya büyümeye başlıyor. Ve bir başkalaşım geçiriyor.." Durdu. "Aslında onları nasıl adlandıracağımızı bilemiyoruz. Yumurta keseleri diyebiliriz, sanırım. Çünkü içlerinde larva benzeri bir canlı türü var."</p>

    <p>Jack'in bakışları 3. Gün kafesine çevrildi. Bütün sıçanlar kasılıyor, ayaklan sanki sürekli elektrik şoku veriliyormuş gibi havayı dövüyordu.</p>

    <p>"Üçüncü güne gelindiğinde," dedi Roman. "Larvalar hızla büyümektedir. Kurbanın beynini sadece büyük bir kütle etkisiyle sıkıştırırlar. Konak canlının nörolojik işlevlerini yıkıma uğratırlar. Ve dördüncü gün..."</p>

    <p>Dördüncü bölmeye baktılar. Biri hariç hepsi ölmüştü. Cesetlere dokunulmamıştı; ağızlan ardına kadar açık, ayakları kaskatı kesilmiş yatıyorlardı. Uç kafes daha vardı; ayrışma sürecinin devam etmesine izin verilmişti.</p>

    <p>Beşinci gün cesetler şişmeye başlıyordu.</p>

    <p>Altıncı gün, karınları daha da büyümüş, davul derisi gibi gerilmişti. Açık gözlerden yapışkan bir sıvı sızıyor, burun deliklerinin üzerinde parlıyordu.</p>

    <p>Ve yedinci gün...</p>

    <p>Jack pencerenin yanında durup gözlerini yedinci bölmeye dikti. Darmadağın olmuş cesetler sönmüş balonlar gibi dibe yayılmıştı, deri yarılmış içinden sanki yahni olmuş simsiyah, erimiş k organlar çıkmıştı. Ve sıçanlardan birinin yüzüne yapışmış jelatinimsi, opak bir kütle vardı. Titreşiyordu.</p>

    <p>"Yumurta keseleri," dedi Roman. "Bu aşamada, cesedin vücut boşlukları onlarla dolu. Konağın dokularıyla beslenerek şaşırtıcı bir hızla büyüyorlar. Kasları ve organları sindirerek." Jack'e baktı. "Parazit eşek anlarının yaşam döngülerini, bilir misiniz?"</p>

    <p>Jack başını salladı.</p>

    <p>"Yetişkin eşek arısı, yumurtalarını yaşayan bir tırtıla enjekte eder. Larvalar konaklarının hemolenf sıvısını yiyerek büyürler. Bütün bu süre boyunca tırtıl yaşamaktadır. Onu için için yiyen yabancı bir canlıya gerekli ortamı sağlamaktadır, larvalar sonunda konaklarından çıkıp onları öldürene dek." Roman ölü sıçanlara baktı. "Bu larvalar da, canlı bir kurbanın içinde çoğalıp gelişirler. İşte konağı sonunda öldüren de bunlardır. Kafanın içinde biriken bütün bu larvalar. Beyindeki gri maddeyi yavaş yavaş yerler. Kılcal damarlara zarar verip kafanın içinde kanamaya neden olurlar. Basınç artar. Göz damarları patlar. Konak, kör edici başağrıları çeker, aklı karışır. Sarhoş gibi sendeleyerek dolaşır. Üç ya da dört gün içinde ölür. Ve canlı cesetle beslenmeye devam eder. DNAsını çalmaya. O DNAyı kullanarak kendi evrimini hızlandırır."</p>

    <p>"Neye dönüşür?"</p>

    <p>Roman Jack'e baktı. "Sonucunu bilmiyoruz. Her jenerasyonla, Kimera konağından DNA alır. Şu anda üstünde çalıştığımız Kimera, çalışmaya başladığımız Kimera değil. Genom çok daha karmaşık bir hale geldi. Daha ileri düzeyde bir canlı türü."</p>

    <p>Gittikçe daha çok insana benzeyen bir canlı türü. diye düşündü Jack.</p>

    <p>"İşte kesin gizliliğin nedeni bu," dedi Roman. "Herhangi bir terörist, herhangi bir ülke, Galapagos Yarığı' nı kazıp bu şeylerden çıkarabilir. Bu organizma, yanlış ellere geçerse..." Sesi hafifleyip duyulmaz oldu.</p>

    <p>"Öyleyse bu şey insan yapısı değil."</p>

    <p>Roman başını salladı. "Yarıkta şans eseri bulundu. Gabriella tarafından yüzeye çıkarıldı. Dr. Koenig ilk başta yeni bir Archaeon türü keşfettiğini sandı. Ama bunu bulmuştu." Kıvranan yumurta yığınına baktı. "Bin yıldır o asteroidin kalıntıları arasında sıkışıp kalmıştı. 5700 metre derinlikte. Onu bunca zamandır kontrol altında tutan buydu. Karada değil de, denizin derinliklerinde hiç bir şeye zarar vermeden durmasının nedeni."</p>

    <p>"Şimdi niçin hiperbarik odayı denediğinizi anlıyorum."</p>

    <p>"Bütün bu süre boyunca Kimera yarıkta tehlikesiz bir biçimde varlığını sürdürüyordu. Eğer o basıncı yaratabilirsek, onu tekrar tehlikesiz hale getirebileceğimizi düşündük."</p>

    <p>"Peki getirebildiniz mi?"</p>

    <p>Roman başını salladı. "Yalnızca geçici olarak. Bu canlı türü ağırlıksız ortamla karşılaşınca kalıcı bir biçimde değişikliğe uğradı. ISS'ye getirilmesiyle birlikte, bir biçimde, üreme komutu verilmiş oldu. Sanki ölümcül olmak için önceden programlanmış gibiydi. Ama o programı yeniden çalıştırmak için yerçekiminin kalkmasına gereksinim duyuyordu."</p>

    <p>"Hiperbarik odanın sağladığı yarar ne kadar sürüyor?"</p>

    <p>"Hastalığı kapan fareler odada tutuldukları sürece sağlıklılar. Onları on gündür hayatta tutuyoruz. Ama içlerinden birini dışarı çıkarır çıkarmaz hastalık ilerlemeye başlıyor."'</p>

    <p>"Peki ya Rana virüsü?" Bir saat önce NASA Yaşam Bilimleri'nden Dr. Wang, Jack'e telefonda bilgi vermişti. Tam o anda bir miktar amfibyön virüsü bir Hava Kuvvetleri jet uçağıyla Dr. Roman'ın laboratuvarına getirilmekteydi. "Bilim adamlarımız işe yarayabileceğine inanıyor."</p>

    <p>"Teorik olarak öyle. Ama bir kurtarma mekiği fırlatmak için daha çok erken. İlk önce Rana virüsünün işe yaradığını kanıtlamak zorundayız, yoksa bir mekik mürettebatının daha yaşamını riske atmış oluruz. Virüsü denemek için zamana ihtiyacımız var. En azından, bir kaç hafta. "</p>

    <p>Emma'nın bir kaç haftası yok. diye düşündü Jack. Yalnızca üç gün yetecek kadar HCG'si var. Suskunlukla başını eğip kafeslerdeki ölü sıçanlara baktı. Sümüksü yuvalarında parıldayan yumurtalara. Keşke biraz daha zaman kazanabilseydim.</p>

    <p>Zaman. Birdenbire aklına bir şey geldi. Roman'ın az önce söylediği bir şeyi anımsamıştı.</p>

    <p>"Hiperbarik odanın fareleri şimdiye dek on gün hayatta tuttuğunu söylediniz."</p>

    <p>"Doğru."</p>

    <p>"Ama Discovery parçalanalı daha on gün oldu."</p>

    <p>Roman gözlerini kaçırdı.</p>

    <p>"Basınç odası testlerini en başından planlamıştınız. Bu da demek oluyor ki, neyle karşı karşıya olduğunuzu çoktan biliyordunuz. Otopsilerden bile önce."</p>

    <p>Roman arkasını dönüp asansöre doğru yürümeye başladı. Jack onu yakasından tutup geri çevirdiğinde bir hayret çığlığı kopardı.</p>

    <p>"O ticari bir kargo değildi, öyle değil ni?" dedi Jack. "Değil mi?"</p>

    <p>Roman onu itti, sendeleyerek duvara çarptı. "Savunma Bakanlığı SeaScience'ı paravan olarak kullandı," dedi Jack. "Deneyi uzaya göndermeleri için onlara para verdiniz. Bu canlı türünün ordunun ilgisini çektiği gerçeğini saklamak için." Roman asansöre doğru sokulmaya çalıştı. Kaçmaya. Jack adamın laboratuvar önlüğünü yakaladı ve yakasına yapıştı. "Bu biyolojik terörizm değildi. Bu sizin kendi kahrolası hatanızdı."</p>

    <p>Roman'ın yüzü kızarmıştı. "Nefes nefes alamıyorum!" Jack adamı bıraktı ve Roman duvardan aşağı kaydı, bacaklarının üstünde duramadı. Bir an konuşmadan, soluk almaya çalışarak yerde oturdu. Nihayet konuştuğunda, sesi ancak fısıltı halinde çıkıyordu.</p>

    <p>"Neler yapacağını bilemedik. Yerçekimi olmadan nasıl değişeceğini... "</p>

    <p>"Ama dünya dışından geldiğini biliyordunuz." "Evet."</p>

    <p>"Ve bir kimera olduğunu da biliyordunuz. Amfibyen DNAsını aldığını."</p>

    <p>"Hayır. Hayır, bunu bilmiyorduk."</p>

    <p>"Bana palavra atma."</p>

    <p>"Kurbağa DNAsının genome nasıl girdiğini bilmiyoruz! Dr. Koenig'in laboratuvarında olmuş olmalı. Bir hata sonucu. Organizmayı yarıkta bulan, sonunda ne olduğunu anlayan da oydu. SeaScience ilgileneceğimizi biliyordu. Dünya dışından gelen bir organizma! Tabii ki ilgilenirdik. KC-135 uçaklarıyla yapılan deneyle</p>

    <p>rin masraflarını Savunma Bakanlığı karşıladı. ISS'nin kargo alanının ücretini biz ödedik. Uzaya askeri bir kargo olarak gidemezdi. Çok fazla soru sorulur, çok fazla inceleme komisyonu olurdu. NASA Ordu'nun niçin zararsız deniz mikroplarıyla ilgilendiğini merak ederdi. Ama özel sektörü kimse sorguya çekmez. O yüzden uzaya, SeaScience'ın sponsorluğunda ticari bir kargo olarak gitti. Ve Dr. Helen Koenig'in sorumluluğu altında.</p>

    <p>"Dr. Koenig nerede?"</p>

    <p>Roman yavaş yavaş ayağa kalktı. "Öldü."</p>

    <p>Bu Jack'i hayrete düşürmüştü. "Nasıl?" diye sordu hafif bir sesle.</p>

    <p>"Bir kaza sonucu."</p>

    <p>"Buna inanacağımı mı sanıyorsunuz?"</p>

    <p>"Gerçek bu."</p>

    <p>Jack bir an Roman'ı süzdü ve adamın yalan söylemediğine karar verdi.</p>

    <p>"İki hafta önce Meksika'da olmuş," dedi Roman. "SeaScience'tan istifa ettikten hemen sonra. Bindiği taksi tamamen parçalanmış."</p>

    <p>"Ve USAMRIID onun laboratuvarını yağmaladı. Araştırmak için gitmediniz, değil mi? Bütün dosyalarının yok edildiğinden emin olmak için gittiniz. "</p>

    <p>"Yabancı bir canlı türünden söz ediyoruz. Düşündüğümüzden çok daha tehlikeli bir organizmadan. Evet, deney bir hataydı. Bir felaket. Bu bilgiler dünyanın dört bir yanındaki teröristlere sızsaydı neler olabilirdi, bir hayal edin."</p>

    <p>İşte bu yüzden NASA karanlıkta bırakılmıştı. Gerçek bir türlü ortaya çıkarılamamıştı.</p>

    <p>"Ve en kötüsünü henüz görmediniz, Dr. McCallum," dedi Roman.</p>

    <p>"Ne demek istiyorsunuz?"</p>

    <p>"Size göstermek istediğim bir şey daha var."</p>

    <p>Asansörle bir alt kata, bodrum katının iki kat aşağısına indiler. Hades'in derinliklerine, diye geçirdi içinden Jack. İndiklerinde bir kez daha camdan bir duvarla ve öbür yanında uzay giysili çalışanların bulunduğu başka bir laboratuvarla karşılaştılar.</p>

    <p>Roman haberleşme düğmesine bastı ve "Numuneyi getirir misiniz?" dedi.</p>

    <p>Laboratuvar çalışanlarından biri başını salladı. Kadın, çelik bir bölmeye doğaı yürüdü, kocaman şifreli bir kilidi çevirip içerde kayboldu. Tekrar çıktığında üzerindeki tepside çelik bir kutunun durduğu tekerlekli bir arabayı itiyordu. Gözlem penceresinin önüne getirdi.</p>

    <p>Roman başını salladı.</p>

    <p>Kadın çelik kutunun kapağını açtı. Pleksiglastan yapılmış bir silindir çıkardı ve tepsiye koydu. İçindekiler formalin banyosunun içinde hafifçe kımıldıyordu.</p>

    <p>"Bunu Kenichi Hirai'nin omuriliğine gömülü gizlenmiş bulduk" dedi Roman. "Omurgası Discovery parçalandığında darbenin etkisinden korunmuş. Çıkardığımızda hâlâ canlıydı, ama ölmek üzereydi."</p>

    <p>Jack konuşmaya çalıştı, ama ağzından tek bir kelime çıkmadı. Dehşetle silindirin içindekine bakarken yalnızca havalandırma fanlarının gürültüsünü ve kendi kalp atışlarını duyuyordu."</p>

    <p>"İşte larvalar buna dönüşüyor," dedi Roman. "Bir sonraki asama bu."</p>

    <p>Jack şimdi anlıyordu. Gizliliğin nedenini. Formalinde saklanan, o Pleksiglas silindirin içinde kıvrılmış duran cisim her şeyi açıklıyordu. Dışarı çıkarılırken zarar görmüş olmasına karşın, temel özellikleri belliydi. Amfibyene benzeyen parlak bir deri. Larvayı andıran bir kuyruk. Omurganın fetüs kıvrımı, bir amfibyen değil, çok daha dehşet verici bir şeydi, çünkü genetik kökeni anlaşılıyordu. Memeli, diye düşündü. Halta belki de insan. Şimdiden içine girdiği canlıya benzemeye başlamıştı bile.</p>

    <p>Farklı bir türün içine girme olanağı bulsa, görünüşünü bir kez daha değiştirecekti. Dünya üzerindeki her organizmanın DNAsını çalabilir, her biçimi alabilirdi. En sonunda i;inde büyüyüp çoğalacağı bir konağa bile gereksinim duymayacağı bir noktaya gelebilirdi. O zaman bağımsız ve kendine yeterli hele gelecekti. Hatta belki zekaya bile sahip olacaktı.</p>

    <p>Ve Emma şu anda bu şeylerin canlı bakıcısı durumundaydı vücudu, içinde büyüdükleri besleyici bir kozaydı.</p>

    <p>Jack asfaltta durup çorak piste bakarken ürperdi. Gordon'la onu White Sands Hava Kuvvetleri Üssu ne geri getiren askeri jip artık ufacık bir pırıltı haline gelmiş, ufka bir toz bulutu savurarak uzaklaşıyordu Güneşin bembeyaz parlaklığı gözlerini yaşartıyordu ve bir an için çöl, titreşerek sanki suyun altına dalmış gibi görünmez oldu.</p>

    <p>Dönüp Gordon'a baktı. "Başka yolu yok. Yapmak zorundayız."</p>

    <p>"Yolunda gitmeyebilecek binlerce şey var."</p>

    <p>"Her zaman vardır. Bu, her kalkış, her uçuş için geçerlidir. Neden bu seferki farklı olsun ki?"</p>

    <p>"Olasılık planları olmayacak. Yedek güvenlik sistemleri de. Neyle uğraştığımızı biliyorum, bu bir kovboy operasyonu."</p>

    <p>"Bu da başarılı olunabileceğini gösterir. Sloganlan neydi? Daha küçük, daha hızlı, daha ucuz."</p>

    <p>"Pekala, " dedi Gordon. "Diyelim ki kalkı? platformunda havaya uçmadın. Hava Kuvvetleri de seni vurmadı diyelim. Oraya gittiğinde, hâlâ karşında kumarların en büyüğü olacak: Rana virüsünün işe yarayıp yaramayacağı."</p>

    <p>"En baştan beri, Gordon, anlayamadığım bir şey vardı: Kurbağa DNAsının o genomda ne işi vardı? Kimera, kurbağa genlerini nasıl elde etmişti? Roman bunun bir kaza olduğunu sanıyor. Koenig'in laboratuvarında yapılan bir yanlışlık." Jack başını salladı. "Ben bunun kaza filan olmadığını düşünüyorum. Bence Koenig o genleri oraya koydu. Yolunda gitmeyen bir şey olduğu takdirde onu yok edebilmek için."</p>

    <p>"Anlamıyorum."</p>

    <p>"Belki de ileriyi, olası tehlikeleri düşünüyordu. Bu yeni canlı türü ağırlıksız ortamdayken değişime uğrarsa neler olacağını. Eğer Kimera bir gün kontrolden çıkarsa, onu öldürmek için bir yol bulunmasını istedi. Savunma mekanizmasında bir arka kapı. Ve bu da işte o arka kapı."</p>

    <p>"Bir kurbağa virüsü."</p>

    <p>"İşe yarayacak, Gordon. işe yaramak zorunda. Hayatım üstüne bahse girerim. "</p>

    <p>Küçük bir hortum, kum tanecikleri ve başıboş kağıt parçalan kaldırarak aralarından geçti. Gordon dönüp piste, Houston'dan buraya uçurdukları T-38'e baktı. Ve içini çekti. "Bunu söylemenden korkuyordum."</p>
  </div>
</body>
</html>
