<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h2>YİRMİ ÜÇ</h2>

    <p class="MsoNormal" style="text-align:right"><a id="AYHAN"><i>18 Ağustos</i></a></p>

    <p>Şimdiden prosedürün dışına çıkmaya zorlanmışlardı. Düşük basınçta, her zaman yapıldığı gibi, bir gece geçirmek yerine çıkış kabininde yalnızca dört saat kalmışlardı. Teorik olarak vurgunu önlemeye yeterliydi, ama normal prosedürlerdeki herhangi bir değişiklik bir risk öğesi katmıştı.</p>

    <p>Bir kaç derin nefes aldı ve felcin geçtiğini hissetti.</p>

    <p>Kulaklığından, Luther'ın "Nasılsın?" dediğini duydu.</p>

    <p>"Ben yalnızca...bir dakika durup manzaranın keyfini çıkarıyordum."</p>

    <p>"Sorun yok, değil mi?"</p>

    <p>"Hayır. İyiyim.." Elini bırakıp kapıdan çıktı.</p>

    <p>Luther mürettebat kabininde kalan sor havayı da uzaya bırakıp EVA kapısını açtı. "Önce ben gideceğim." dedi. "Sen yavaş yavaş gel. İlk seferi her zaman korkutur."</p>

    <p>Aşağıdaki boşluğun o ilk görünüşü, Emma'nın panik içinde kapının kenarına yapışmasına neden oldu. Bu duygunun sık sık yaşandığını ve geçeceğini biliyordu. O kısa, korku dolu felce, ilk uzay yürüyüşünde hemen hemen herkes yakalanırdı. Akıl, uzayın büyüklüğünü, yukarı ve aşağı kavramlarının olmayışını kabullenmekte zorluk çekerdi. Milyonlarca yıllık evrim, insan beynine düşme korkusunu kazımıştı ve işte şimdi Emma'nın yenmeye çalıştığı da buydu. Bütün içgüdüleri, elini bırakırsa, kapıdan çıkarsa, çığlık çığlığa yuvarlanıp, sonsuz bir düşüş yaşayacağını söylüyordu. Mantıksal açıdan böyle olmayacağını biliyordu. Güvenlik kordonuyla mürettebat kabinine bağlıydı. O kordon kopacak olursa, SAFER roketini kullanarak kendini istasyona çekebilirdi. Başına kötü bir şey gelmesi için, bir dizi birbirinden bağımsız aksiliğin olması gerekiyordu, bu da pek olası değildi.</p>

    <p>Ama bu istasyonun başına gelen de tam olarak bu, diye düşündü. Aksilik üstüne aksilik. Titanik'in uzay versiyonu gibi. Bir felaket daha olacağı hissinden kurtul amıyordu</p>

    <p>Diana ölüyor.</p>

    <p>Griggs, içinde giderek artan bir öfkeyle, gözlerini Luther'la Emma'nın istasyonun dışında çalışmalarını gösteren ekrana dikmişti. Dalkavuklar, diye düşündü. Uysal robotlar, Houston'ın her emrine balıklama atlıyorlar. Bunca yıldır, o da bir dalkavuk olmuştu. Ancak şimdi, işlerin genel yürüyüşü içindeki pozisyonunu anlıyordu. O ve diğer herkes, kullanıldıktan sonra atılabilirlerdi. Asıl görevi NASA'nın muhteşem aletlerini korumak olan, yedek yörünge üniteleri. Hepimiz burada ölüyor olabiliriz, ama evet bayım, burasını lanet olası düzeninde tutacağız.</p>

    <p>Artık onu saymayabilirlerdi. NASA ona ihanet etmişti, hepsine ihanet etmişti. Watson'la Ames iyi küçük askerleri oynasınlardı; onun canına yetmişti.</p>

    <p>Tek umursadığı Diana'ydı.</p>

    <p>Yaşam modülünden çıkıp istasyonun Ruslara ait tarafına yöneldi. Kapının üzerine geçirilmiş plastik örtünün altından geçip Rus hizmet modülüne girdi. Maskesini ve gözlüğünü takmaya zahmet etmedi; ne fark edecekti ki? Hepsi ölecekti.</p>

    <p>Diana tedavi tahtasına bağlıydı. Gözleri şişmişti. Bir zamanlar dümdüz ve gergin olan karnı şimdi sıvıyla dolup büyümüştü. Yumurtalarla dolu, diye geçirdi aklından Griggs. Diana'nın içinde büyüdüklerini, o soluk cildin allında genişlediklerini gözünde canlandırdı.</p>

    <p>Şefkatle yanağına dokundu. Diana kanla kaplanmış gözlerini açtı ve adamın yüzünü görmeye çabaladı.</p>

    <p>"Benim," diye fısıldadı Griggs. Diana'nın elini, bileğindeki kayıştan kurtarmaya çalıştığını fark etti. Kadının elini tuttu. "Kolunu oynatmamaksın, Diana. Serum için."</p>

    <p>"Seni göremiyorum." Hıçkırdı. "Hiçbir şey göremiyorum."</p>

    <p>"Ben buradayım. Yanı başındayım."</p>

    <p>"Böyle ölmek istemiyorum."</p>

    <p>Griggs gözyaşlarını sildi ve bir şey söylemeye, yalan da olsa, ölmeyeceğini, ölmesine izin vermeyeceğini söylemeye çalıştı. Ama sözcükler dudaklarından bir türlü çıkmıyordu. Birbirlerine karşı hep dürüst olmuşlardı; şimdi de ona yalan söylemeyecekti. Bu yüzden sustu.</p>

    <p>Diana, "Ben hiç düşünmemiştim... "</p>

    <p>"Neyi?" diye sordu Griggs tatlılıkla.</p>

    <p>"Bunun...böyle olacağını. Kahramanı oynama şansı olmadan. Hasta ve işe yaramaz bir halde. " Güldü ve anlından acıyla yüzünü buruşturdu. "Görkemli bir zaferle ölme düşünceme hiç uygun değil."</p>

    <p>Görkemli bir zafer. Her astronot uzayda ölmenin böyle bir şey olacağını düşlerdi. Kısa bir dehşet anı ve sonra çabucak gelen ölüm. Ani bir dekompresyon ya da yangın. asla böyle bir ölümü hayal etmezlerdi; insanın bedeni başka bir canlı türü tarafından tüketilip sindirilirken, gittikçe güçten düşerek, yavaş ve acı dolu. Dünya tarafından terk edilerek. İnsanlığın iyiliği için sessizce kurban edilerek.</p>

    <p>NASA onları harcanabilir olarak görüyordu. Bunu kendisi için kabul edebilirdi, ama Diana'nın harcanmasını kabullenemiyordu Onu kaybetmek üzere olduğu gerçeğini kabullenemiyordu.</p>

    <p>JSC' deki eğitimde ilk karşılaştıkları gün, onu soğuk, ürkütücü ve kendine çok fazla güvenen buz gibi bir sarışın olarak düşündüğüne inanmak güçtü. İngiliz aksanından da hoşlanmamıştı, çünkü kadını çok kibirli gösteriyordu. Kendi Teksas ağzıyla karşılaştırıldığında sert ve yapaydı. İlk hafta bitmeden birbirlerine o kadar sinir olmuşlardı ki, neredeyse hiç konuşmaz hale gelmişlerdi.</p>

    <p>Üçüncü hafta, Gordon Obie'nin ısranyla ateşkes ilan etmişlerdi.</p>

    <p>Sekizinci hafta. Griggs Diana'nın evine gitmeye başlamıştı. İlk başlarda sadece bir içki için; iki profesyonel, yakında başlayacak görevlerini gözden geçiriyordu. Sonra görev hakkındaki konuşmalar yerini daha kişisel sohbetlere bıraktı. Griggs'in mutsuz evliliğine. Binlerce ortak ilgi alanlarına. Bu da, tabii ki, kaçınılmazla sonuçlanmıştı.</p>

    <p>İlişkilerini JSC'deki herkesten gizlemişlerdi. Yalnızca burada, istasyonda, yakınlıkları iş arkadaşlarınca açıkça anlaşılmıştı. Bundan önce en ufak bir kuşku olsaydı, Blankenship onları görevden alırdı. Bu modern gün ve çağda bile, boşanma bir astronot için kara bir lekeydi. Ve eğer o boşanma birliğin bir başka üyesiyle yaşanan yasak aşkın sonucuysa, artık başka uçuş görevi söz konusu olamazdı. Griggs, birliğin, kimsenin ne farkına vardığı, ne de duyduğu, görünmez bir üyesi haline gelirdi.</p>

    <p>İki yıldan beri ona aşıktı. İki yıldır ne zaman uyuyan karısının yanına yatsa, Diana'yı istemiş, onunla birlikte olmanın planlarını yapmıştı. Bir gün birlikte olacaklardı, NASA'dan ayrılması gerekse bile. O mutsuz gecelerde onu ayakta tutan tek şey bu düştü. Onun çok yakınında geçirdiği bu iki aydan sonra bile. ikisinin de zaman zaman gerilen sinirlerine karşın, onu hâlâ seviyordu. Düşünden vazgeçmemişti. Şu ana kadar.</p>

    <p>"Bugün günlerden ne?" diye mırıldandı Diana.</p>

    <p>"Cuma." Yine saçlarını okşamaya başladı. "Houston'da öğleden sonra beş buçuk. İndirim saati."</p>

    <p>Diana gülümsedi. "Tanrıya şükür Cuma geldi!."</p>

    <p>"Şu anda barda oturuyorlar. Cips ve margarita. Tanrım, sert bir içki ne kadar iyi giderdi.Güzel bir gün batımı. Sen ve ben, gölde..."</p>

    <p>Kadının kirpiklerinde pırıldayan yaşlar yüreğini burkuyordu. Artık biyolojik kontaminasyona, bulaşma tehlikesine filan aldırdığı yoktu. Çıplak eliyle Diana' nın gözyaşlarını sildi.</p>

    <p>"Ağrın var mı?" dedi. "Biraz daha morfin ister misin?"</p>

    <p>"Hayır. Sakla." Yakında başka birinin daha ihtiyacı olacak, demedi.</p>

    <p>"Ne istersin söyle bana. Senin için ne yapabilirim?"</p>

    <p>"Susadım," dedi. "Margaritalardan o kadar çok bahsettik ki."</p>

    <p>Griggs güldü. "Sana bir tane hazırlayacağım. Alkolsüz versiyonunu."</p>

    <p>"Lütfen. "</p>

    <p>Griggs mutfağa gidip yiyecek dolabını açtı. İçi Birleşik Devletler'in yaşam modülündekilerden farklı Rus erzağıyla doluydu. Vakumlu pakette tuzlanmış balık gördü. Sosis. Pek iştah açmayan bir dizi Rus temel gıda maddesi. Ve votka Ruslar tarafından tedavi amaçlı olarak yollanmış gibi görünen küçük bir şişe.</p>

    <p>Bu, birlikte içeceğimiz son içki olabilir</p>

    <p>Bardak yerine kullandıkları poşetlerden iki tanesine biraz votka koydu ve şişenin ağzını kapadı. Sonra üslerine su ekleyip, Diana nınkini çok hafif alkollü olacak şekilde seyreltti. Sadece bir tadımlık. diye düşündü, mutlu anıları geri getirmek için. Birlikte geçirdikleri geceleri. Diana'nın bahçesinden seyrettikleri gün batımlarını. Suyla votkanın karışması için poşetleri iyice salladı. Sonra Diana ya döndü.</p>

    <p>Ağzından parlak bir kan baloncuğu çıkıyordu.</p>

    <p>Kasılmaya başlamıştı. Gözleri devrildi, dişleri dilinin üzerine kapandı. Kıpkırmızı bir parça kopmuş, incecik bir dokunun ucunda sallanıyordu.</p>

    <p>"Diana!" diye haykırdı.</p>

    <p>Kan balonu ayrıldı ve parlak damlacık sürüklenerek uzaklaştı. Parçalanmış etten fışkıran kanlar hemen bir başkasını oluşturmaya başladı.</p>

    <p>Griggs sabitleme tahtasına bantlanmış duran plastik bir ısırma bloğu kaptı ve yumuşak dokuları daha fazla travmadan korumak için Diana'nın dişlerinin arasına geçirmeye çalıştı. Dişleri açamıyordu. İnsan çenesi vücuttaki en güçlü kaslardan birine sahipti ve Diana'nınki sımsıkı kenetliydi. Önceden doldurulmuş, kullanıma hazır Valium şırıngasını aldı ve ucunu damar yoluna soktu. Pistonu iterken Diana'nın kasılmaları hafiflemeye başlamıştı bile. Bütün dozu verdi.</p>

    <p>Kadının yüzü gevşedi. Çenesi düştü.</p>

    <p>"Diana?" dedi Griggs. "Yanıt yoktu.</p>

    <p>Ağzından, gittikçe büyüyen yeni bir kan baloncuğu çıkıyordu. Basınç uygulaması, durdurması gerekiyordu.</p>

    <p>Sağlık çantasını açtı, steril gazlı bezi buldu ve çılgınca yırtarak paketi açtı. Diana'nın başının arkasında pozisyon aldı ve parçalanmış dilini görmek için yavaşça ağzını açtı.</p>

    <p>Diana öksürdü ve yüzünü öbür yana çevirmeye çalıştı. Kendi kanıyla boğuluyordu. Akciğerlerine kendi kanını çekiyordu.</p>

    <p>"Kıpırdama, Diana." Griggs, sağ bileğiyle ağzını açık tutmak için kadının alt dişlerine bastırırken sol eliyle büyük bir gazlı bezi katlayıp kanı silmeye başladı. Birdenbire, Diana'nın boynu şiddetli bir kasılmayla silkindi ve çenesi hızla kapandı.</p>

    <p>Griggs bir çığlık attı. Eli Diana'nın dişleri arasında kalmıştı, öyle dayanılmaz bir acıydı ki, gözleri kararmaya başladı. Ilık kanın yüzüne sıçradığını duyumsadı, parlak bir damlacığın fışkırdığını gördü. Diana'nınkiyle karışan kendi kanı. Elini çekmek istedi, ama dişler çok derine geçmişti. Kan çıkmaya devam ediyordu, damlalar bir basket topu büyüklüğüne ulaşmıştı. Atar damarı kesilmişti! Kadının çenesini bir türlü açamıyordu spazm, kasının insanüstü bir güçle gerilmesine neden olmuştu.</p>

    <p>Görüntüsü gittikçe kararıyordu</p>

    <p>Umutsuzlukla serbest eliyle Diana'nın dişlerini yumrukladı. Çene gevşemedi.</p>

    <p>Bir kez daha vurdu. Basket topu büyüklüğündeki kan kütlesi bir sürü küçük globüllere bölünüp yüzüne, gözlerine bulaştı. Hâlâ çeneyi açamıyordu Etrafta o kadar çok kan vardı ki, bir kan denizinde yüzüyormuş gibiydi, soluk alamıyordu.</p>

    <p>El yordamıyla yumruğunu kadının yüzüne savurdu ve kemiklerin çatırtısını duydu, yine de elini kurtaramamıştı. Acı ezici, dayanılmaz olmuştu. Paniğe kapılmış, acıyı dindirmekten başka bir şey düşünemez olmuştu. Ne yaptığının farkında bile olmadan Diana'ya bir daha vurdu. Ve bir daha.</p>

    <p>Bir çığlık atarak nihayet elini çekmeyi başardı ve bileğini tutarak geriye çekildi, çevresine parlak kurdeleler halinde kan girdapları bırakıyordu. Duvarlara çarpmaktan kurtulması, görüşünün düzelmesl için bir süre geçmesi gerekti. Diana'nın dağılmış yüzüne, dişlerinin diş köklerine baktı. Kendi yumruğuyla yaptıklarına.</p>

    <p>Umutsuzluk dolu haykırışı duvarlarda yankılanarak kulaklarını kendi acısının sesiyle doldurdu. Ben ne yaptım? Ne yaptım?</p>

    <p>Diana'nın yanına gidip darmadağın olmuş yüzünü ellerinin arasına aldı. Artık kendi yarasının acısını duymaz olmuştu; kendi yaptıklarının büyük dehşetiyle gölgelenmiş, yok olmuştu.</p>

    <p>Bir daha haykırdı, bu kez öfkeyle. Modülün duvarına bir yumruk attı. Kapının üzerindeki plastik örtüyü buruşturdu. Nasıl olsa hepimiz ölüyoruz! Sonra gözlerini sağlık çantasına çevirdi.</p>

    <p>Elini uzatıp içinden bir neşter kaptı.</p>

    <p>Uçuş Doktoru Todd Cutler konsoluna baktı ve bir panik dalgası hissetti. Ekranında Diana Estes'in biyotelemetri değerleri vardı. EKG çizgisi hızla inip çıkan testere dişleri haline gelmişti. Öyle devam etmediğini görünce rahatladı. Çizgi, yine ani bir biçimde, hızlı sinüs ritmine geri dönmüştü.</p>

    <p>"Flight," dedi, "Hastamın kalp ritminde bir sorun gördüm. EKGsi az önce beş saniyelik bir ventriküler taşikardi gösterdi."</p>

    <p>"Anlamı?" diye karşılık verdi Woody Ellis çabucak.</p>

    <p>"Uzun sürerse ölümcül bir ritim olması muhtemel. Şu anda yüz otuz civarında bir sinüs ritmine döndü. Önceki haline göre daha hızlı. Tehlikeli değil, ama beni endişelendiriyor."</p>

    <p>"Önerin, Doktor?"</p>

    <p>"Ben olsam antiaritmik verirdim. Damardan lidocaine'e ya da amiodarone'a ihtiyacı var. ALS çantasında iki ilaçtan da var."</p>

    <p>"Ames'le Watson hâlâ uzay yürüyüşünde. Griggs'in vermesi gerekecek."</p>

    <p>"Ben onunla konuşurum."</p>

    <p>"Pekâlâ. Capcom, Griggs'i bağlayalım."</p>

    <p>Griggs'in yanıt vermesini beklerlerken Todd gözünü monitörden ayırmıyordu. Gördüğü şey onu kaygılandırıyordu. Diana'nın nabzı hızlanıyordu: 135, 140. Şimdi de bir anlığına 160, iniş çıkışlar neredeyse görünmez olmuştu; ya hasta çok hızlı hareket ediyordu, ya da elektriksel bir engel vardı. Orada neler oluyordu?</p>

    <p>Capcom, "Komutan Griggs yanıt vermiyor," dedi.</p>

    <p>"O ilacı alması gerek," dedi Todd.</p>

    <p>"Onunla iletişim kuramıyoruz."</p>

    <p>Ya bizi duyamıyor, ya da yanıt vermeyi reddediyor, diye düşündü Todd. Bir süredir Griggs'in ruh sağlığı endişeleri vardı. Bir acil durum haberleşmesine bile aldırmayacak kadar mı içine kapanmıştı?</p>

    <p>Todd'un gözü birdenbire konsolunun ekranına takıldı. Diana Estes V tach'e girip çıkıyordu. Ventrikülleri öyle hızla gerilip gevşiyordu ki, kan pompalama verimleri kalmamıştı. Kan basıncını koruyamaz hale gelmişlerdi.</p>

    <p>"O ilacı hemen alması gerek!" diye bağırdı.</p>

    <p>"Griggs yanıt vermiyor," dedi Capcom.</p>

    <p>"O zaman EVA ekibini içeri çağırın!"</p>

    <p>"Olmaz," diye araya girdi Flight. "Onarımın çok hassas bir noktasındalar. Onları durduramayız."</p>

    <p>"Durumu çok ciddi."</p>

    <p>"EVA ekibini içeri alırsak, bu onarımları yirmi dört saatliğine durdurur." Ekip içeri girdikten sonra hemen yeniden dışarı çıkamazdı. Güç toplamak ve dekompresyon döngüsünü tekrarlamak için zamana ihtiyaçları vardı. Woody Ellis yüksek sesle söylemese de, herhalde odadaki herkesin düşündüğünü düşünüyordu: Ekibi yardım etmeleri için içeri çağırsalar bile Diana Estes için hiçbir şey fark etmeyecekti. Ölümü kaçınılmazdı.</p>

    <p>Todd dehşete düşmüştü; EKG çizgisi artık sürekli V tach'teydi. Artık eski haline dönmüyordu.</p>

    <p>"Kötüleşiyor!" dedi. "Hiç değilse birini hemen içeri çağırın! Watson'i çağırın! "</p>

    <p>Bir duraksama daha oldu.</p>

    <p>Sonra Flight, "Çağırın," dedi.</p>

    <p>Griggs neden cevap vermiyor?</p>

    <p>Emma deli gibi kendini tutamaktan tutamağa çekiyor, ana kiriş boyunca elinden geldiğince hızlı hareket ediyordu. Orlan-M giysisi içinde kendini yavaş ve beceriksiz hissediyordu ve kocaman eldivenlerin direncine karşı kımıldatmak için harcadığı çabadan elleri ağrıyordu. Onarım işi onu zaten bitkin düşürmüştü ve artık giysisinin iç kısmı terden sırılsıklam olmuş, kasları yorgunluktan seyiriyordu</p>

    <p>"Griggs, cevap ver. Lanet olası, cevap ver!" diyordu haberleşme ünite sine.</p>

    <p>ISS'den ses çıkmıyordu.</p>

    <p>"Diana'nın durumu nasıl?" diye sordu ik soluğunun arasında.</p>

    <p>Todd'un sesi duyuldu. "Hala V tach'te."</p>

    <p>"Kahretsin."</p>

    <p>"Acele etme, Watson. Dikkatli ol!"</p>

    <p>"Dayanamayacak. Kahrolası Griggs nerede?"</p>

    <p>O kadar hızlı soluk alıyordu ki, güçlükle konuşabiliyordu. Kendini zorlayarak dikkatini, bir sonraki tutamağı tutmaya, bağlantı kordonunu dolaştırmamaya verdi. Kirişten güçlükle inip merdivene atıldı, ama birdenbire bir şey onu durdurdu. Kolu onarım platformunun köşesine takılmıştı.</p>

    <p>Yanaş ol. Kendini öldüreceksin.</p>

    <p>Dikkatle kolunu kurtardı ve yırtılmadığını gördü. Kalbi hâlâ deli gibi çarparak merdivenden aşağı inmeye devam etti ve kendini çıkış kabinine çekti. Çabucak kapıyı kapatıp basınç eşitleme valfini açtı.</p>

    <p>"Konuş benimle, Todd," dedi kabindeki basınç yükselirken. "Ritmi nasıl?"</p>

    <p>"Şu anda kaba V fibrilasyonda. Griggs hâla cevap vermiyor."</p>

    <p>"Onu kaybediyoruz."</p>

    <p>"Biliyorum, biliyorum!"</p>

    <p>"Tamam, beş psiye ulaştı -"</p>

    <p>"Kabin sağlamlık kontrolü. Sakın es geçme."</p>

    <p>"Zamanım yok."</p>

    <p>"Watson, lanet olsun, sakın es geçme!"</p>

    <p>Emma durdu ve derin bir nefes aldı. "odd haklıydı. Uzayın düşmanca ortamında insan prosedürü asla kısa kesmemeliydi. Hava kilidi kontrolünü tamamladı, basınç yükseltme işlemini bitirdi ve ekipman kabinine açılan bir sonraki kapıyı açtı. Orada hızla eldivenlerini çıkardı. Rus Orlan-M giysisi Amerikan EMUsunu çıkartmaktan daha kolaydı, ama sırtındaki yaşam destekleme sistemini gevşetip arasından sıyrılmak yine de uzun sürüyordu. Zamanında yetinemeyeceğim, diye düşündü ayaklarını giysinin alt kısmından öfkeyle çıkarırken.</p>

    <p>"Durum, Doktor!" diye bağırdı haberleşme ünitesine.</p>

    <p>"Su anda ince fibrilasyonda."</p>

    <p>Ölüm ritmi, diye geçirdi içinden Emma. Bu Diana'yı kurtarmak için son şanslarıydı.</p>

    <p>Artık üzerinde yalnızca su soğutmalı iç giysisiyle, istasyonun içine giden kapıyı açtı. Hastasına ulaşmak için delice bir çabayla duvardan güç alarak kafaüstü kapıdan içeri daldı.</p>

    <p>Yüzüne bir ıslaklık çarparak görüşünü bulandırdı. Tutamağı kaçırıp öbür duvara çarptı. Bir kaç saniye şaşkınlık içinde, bir batma hissiyle gözlerini kırpıştırarak sürüklendi. Gözlerime ne girdi? diye düşündü. Yumurtalar olmasın. Ne olur yumurtalar olmasın... Görüşü yavaş yavaş açıldı, ama o zaman bile gördüğü şeyin ne olduğunu anlayamadı.</p>

    <p>Bağlantı noktasının loşluğunda, her tarafta kocaman globüller yüzüyordu. Bir kez daha eline bir ıslaklığın sürtündüğünü hissetti ve kolunu ıslatan siyah lekeye, su soğutmalı giysinin her yanına bulaşan sıvıya baktı. Kolunu ışıklardan birinin altına tuttu.</p>

    <p>Kan lekesiydi.</p>

    <p>Dehşetle, gölgelerin içinde havada asılı duran dev globüllere baktı. O kadar çoklardı ki...</p>

    <p>Kontaminasyonun çıkış kabinine yayılmasını önlemek için hemen kapıyı kapadı. İstasyonun geri kalanını korumak için çok geçti; globüller her tarafa dağılmıştı. Yaşam modülüne daldı, CCPKyı açtı ve koruyucu maskeyle gözlük taktı. Belki de kan hastalık taşımıyordu. Belki hâlâ kendini koruyabilirdi.</p>

    <p>"Watson?" dedi Cutler.</p>

    <p>"Kan...her yerde kan var!"</p>

    <p>"Diana can çekişiyor yeniden canlandırılacak hali pek kalmıyor!"</p>

    <p>"Gidiyorum!" Emma bağlantı noktasından fırlayıp bir tünele benzeyen Zarya'ya girdi. Çok zayıf bir ışıkla aydınlatılan Birleşik Devletler tarafından sonra Rus modülü gözleri kör edecek kadar parlak gelmişti, kan globülleri pırıl pırıl renkli balonlar gibi havada yüzüyordu. Bazıları duvarlara çarpıp Zarya'yı parlak kızıla boyamışlardı. Modül boyunca hızla ilerlerken tam üstüne doğru gelen dev bir globülden kaçamadı. Gözlüklerine çarpıp görüşünü kapladığında refleks olarak gözlerini kapadı. Kör gibi sürüklenirken koluyla gözlüğün üzerindeki kanı sildi.</p>

    <p>Ve kendini Michael Griggs' in tebeşir gibi bembeyaz yüzüne bakar buldu.</p>

    <p>Bir çığlık attı. Dehşet içinde havayı dövüyor, fakat hiçbir yere gidemiyordu.</p>

    <p>"Watson?"</p>

    <p>Griggs'in yarılmış boynundan hâlâ akmakta olan kocaman kan baloncuğuna bakakalmıştı. Bütün kanın kaynağı buydu: Kesilmiş şah damarı. Kendini zorlayarak boynun sağlam tarafına dokunup nabız aradı. Nabız yoktu.</p>

    <p>"Diana'nın EKG çizgisi düzleşti!" dedi Todd.</p>

    <p>Emma afallamış bir halde bakışlarını Rus hizmet modülüne açılan kapıya, Diana'nın izole edilmiş olması gereken yere baktı. Plastik örtü yoktu; modül istasyonun diğer bölümlerine açıktı.</p>

    <p>Korkuyla Rus hizmet modülüne girdi.</p>

    <p>Diana hâlâ hasta sabitleme tahtasına bağlıydı. Dişleri kırılmış, yüzü darmadağın olmuş, tanınmayacak hale gelmişti. Ağzından bir kan baloncuğu çıkıyordu.</p>

    <p>Kalp monitörünün tiz sesi sonunda Emma'nın dikkatini çekti. Ekrandan düz bir çizgi geçiyordu. Alarmı susturmak için uzandı ve eli havada dondu kaldı. Alarm düğmesinin üzerinde maviyle yeşil arası, jelatinimsi bir küme parlıyordu.</p>

    <p>Yumurtalar. Diana yumurtaları etrafa yaymış bile. Kimera'yı havaya bırakmış bile.</p>

    <p>Monitörün alarmı dayanılmaz keskinlikleydi ve Emma o yumurta yığınına bakakalmış kımıdamadan duruyordu. Yumurtalar titreşip netliklerini yitiriyor gibiydiler. Emma gözlerini kırpıştırdı ve görüşü yeniden açıldığında, ıslaklığın yüzüne çarpışını, çıkış kabininin kapısından içeri girdiğinde gözlerini yakışını hatırladı. O zaman gözlük takmıyordu. Soğuk ve yapışkan ıslaklığı hâlâ yüzünde hissedebiliyordu.</p>

    <p>Elini uzatıp yüzüne dokundu ve parmak uçlarındaki, titreşen inci tanelerine benzeyen yumurtalara bakakaldı.</p>

    <p>Kalp alarmının sesi dayanılmaz hale gelmişti. Monitörü kapattı ve ses kesildi. Bunu izleyen sessizlik de en az o denli korkutucuydu. Havalandırma fanlarının sesini duyamıyordu Havayı içlerine çekiyor, HEPA filtrelerinden süzüp temizliyor olmalıydılar. Havada çok fazla kan var. Bütün filtreleri tıkamış. O filtrelerdeki basınç eğiminin artması sensörleri yanıltıp aşırı ısınan fanları otomatik olarak kapatmıştı.</p>

    <p>"Watson, lütfen cevap ver," dedi Todd.</p>

    <p>"Ölmüşler." Emma hıçkırıklara boğuldu. "İkisi de ölmüşler!"</p>

    <p>Şimdi de Luther'ın sesi duyuluyordu. "İçeri geliyorum."</p>

    <p>"Hayır," dedi Emma. "Olmaz -"</p>

    <p>Bekle, Emma. Hemen geliyorum."</p>

    <p>"Luther, içeri gelemezsin! Her tarafta kan ve yumurta var. Bu istasyonda artık yaşanamaz. Çıkış kabininde kalmak zorundasın."</p>

    <p>"Bu uzun vadeli bir çözüm değil."</p>

    <p>"Lanet olsun, uzun vadeli çözüm falan yok!"</p>

    <p>"Bak, şu anda mürettebat kabinindeyim. Dış kapıyı kapıyorum. Basıncı yükseltmeye başlıyorum -"</p>

    <p>"Bütün havalandırma fanları kapandı. Bu havayı temizlemenin hiçbir yol u yok. "</p>

    <p>"Basınç beş psi' ye çıktı. Sağlamlık kontrolü için bekliyorum."</p>

    <p>"İçeri girersen hastalık sana da bulaşacak!"</p>

    <p>"Tam basınca ulaşmak üzereyim."</p>

    <p>"Luther, bana çoktan bulaştı! Gözüme girdi." Derin bir soluk aldı. Verirken de hıçkırığa dönüştü. "Sadece sen kaldın. Kurtulma şansı olan sadece sensin."</p>

    <p>Uzun bir sessizlik oldu. "Tanrım, Emma," diye mırıldandı Luther.</p>

    <p>"Tamam. Tamam, beni dinle." Sakinleşmek için durdu. Mantıklı düşünmek için. "Luther, ekipman kabinine gitmeni istiyorum. Orası hâlâ oldukça temiz olmalı, başlığını çıkarabilirsin. Sonra özel haberleşme aygıtımı kapat."</p>

    <p>"Ne?"</p>

    <p>"Kapat dedim. Ben birinci bağlantı noktasına gidiyorum. Kapının hemen öbür tarafından seninle konuşacağım."</p>

    <p>Şimdi de Todd araya girdi: "Emma? Emma, yerle haberleşme bağlantınızı kesmeyin</p>

    <p>"Üzgünüm, Doktor," diye mırıldandı Emma ve haberleşme aygıtını kapattı.</p>

    <p>Bir süre sonra istasyonun haberleşme sisteminden Luther'ın şöyle dediğini duydu: "Ekipman kabinindeyim."</p>

    <p>Şimdi özel olarak konuşuyorlardı, artık söyledikleri Uçuş Kontrol tarafından dinlenmiyordu.</p>

    <p>"Artık senin için tek bir seçenek var," dedi Emma. "En baştan beri savunduğun şey. Ben yapamam, ama sen deneyebilirsin. Hâlâ temizsin. Dünyaya hastalık götürmezsin."</p>

    <p>"Çoktan anlaşmıştık. Kimse geride kalmayacaktı."</p>

    <p>"EVA giysisinin içinde kalan temiz hava sana üç saat yeter. Eğer CRVnin içinde kaskını çıkarmazsan ve doğruca yörüngeden ayrılırsan, dünyaya zamanında inebilirsin."</p>

    <p>"Burada kapana kısılı kalacaksın."</p>

    <p>"Zaten öyleyim!" Derin bir nefes aldı ve daha sakince konuştu. "Bak, ikimiz de bunun emirlere ters düştüğünü biliyoruz. Çok kötü bir fikir de olabilir. Nasıl tepki vereceklerini kimse tahmin edemez bu bir kumar. Ama Luther, bu sana kalmış."</p>

    <p>"Senin kaçma şansın kalmayacak."</p>

    <p>"Beni denklemden çıkar. Beni düşünme şimdi." Hafif bir sesle ekledi, "Ben zaten ölüyüm."</p>

    <p>"Emma, olmaz -"</p>

    <p>"Ne yapmak istiyorsun? Cevap ver. Kendini düşün."</p>

    <p>Luther'ın derin bir soluk aldığını duydu. "Eve dönmek istiyorum."</p>

    <p>Een de, diye düşündü Emma, ağlamamak için gözlerini kırpıştırarak. Oh, Tanrım, o kadar çok istiyorum ki.</p>

    <p>"Kaskını tak," dedi Luther'a. "Kapıyı açacağım."</p>

    <p>&nbsp;</p>
  </div>
</body>
</html>
