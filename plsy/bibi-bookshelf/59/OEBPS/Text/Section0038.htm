<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <p class="MsoNormal" style="text-align:right"><i>17 Ağustos</i></p>

    <p>Diana huzursuz bir uykudan baş ağrısıyla uyandı, gördüğü rüyalardan zihni hala bulanıktı. Rüyasında İngiltere'yi görmüştü, çocukluğunun geçtiği Cornwall'daki evi. Ön kapıya çıkan, üzeri sarmaşık gülleriyle kaplı, taş döşeli sevimli patikayı. Rüyasında küçük bahçe kapısını itip açıyor ve her zamanki gibi yağlanmak isteyen menteşelerin gıcırtısını duyuyordu. Taş eve giden yoldan yürümeye başlamıştı. Bir kaç adım sonra evin önünde, kapıyı açıyor olacaktı. Eve geldiğini, nihayet eve döndüğünü haykırmak, annesine sarılmak istiyordu, annesinin bağışlayıcı lığını istiyordu. Ama bir kaç adım bir düzine oldu. İki düzine. Ve hâlâ eve ulaşamıyor, patika uzuyor, uzuyor, ev gittikçe küçülerek oyuncak bir eve benziyordu.</p>

    <p>Diana iki koluyla ileri uzanıp, bir umutsuzluk çığlığıyla uyandı.</p>

    <p>Gözlerini açtı ve Michael Griggs'in ona baktığını gördü. Yüzünün büyük bölümü koruyucu maske ve gözlükle örtülüydü, yine de Diana adamın yüzündeki dehşeti görebildi.</p>

    <p>Uyku tulumunun fermuarını açıp Rus servis modülüne doğru uçtu.</p>

    <p>Aynadaki görüntüsüne bakmadan önce bile ne göreceğini biliyordu.</p>

    <p>Sol gözünün akına parlak kırmızı bir leke yayılmıştı.</p>

    <p>Emma'yla Luther yaşam modülünün loşluğunda yüzerlerken alçak sesle konuşuyorlardı. İstasyonun büyük bir kısmında hâlâ enerji sıkıntısı vardı; yalnızca kendi elektrik kaynağı bulunan Rus bölümü tam güçle çalışıyordu. İstasyonun Birleşik Devletlere ait ucu karanlık tünellerden oluşan ürkütücü bir labirente dönüşmüştü ve yaşam modülünün loşluğunda en parlak ışık kaynağı, şu anda Ortam Kontrol ve Yaşam Destekleme Sistemi şemalarının göründüğü bilgisayar ekranıydı. Emma'yla Luther ECLS sistemine aşinaydılar, dünyadaki eğitimleri sırasında bu sistemin bileşenlerini ve alt sistemlerini ezberlemişlerdi. Şimdi sistemi yeniden gözden geçirmek içi çok önemli bir nedenleri vardı. İstasyonda bulaşıcı bir hastalık vardı ve bütün istasyonun kontamine olup olmadığından emin değillerdi. Nikolay öksürüp d yumurtaları Rus hizmet modülünde havaya püskürttüğünde, kapılar açıktı İstasyonun, kirli hava bölgelerinin birikmesini önlemek için tasarlarımı sirkülasyon sistemi, birkaç saniye içinde havadaki damlacıkları istasyonu diğer bölümlerine yaymıştı. Acaba çevre ortam kontrol sistemi, tasarlandığı gibi, havadaki tanecikleri süzüp tutmuş muydu? Yoksa hastalık artık her yerde her modülde miydi?</p>

    <p>Bilgisayar ekranında istasyonun atmosferindeki iç ve dış hava akımlarının şemaları vardı. Oksijen birkaç bağımsız kaynaktan sağlanıyordu Ana kaynak, suyu hidrojene ve oksijene ayrıştıran Rus Elektron jeneratörüydü. Kimyasal kartuşlar kullanan katı-yakıtlı bir jeneratör ve mekik tarafından yeniden şarj edilen oksijen depolama tankları, yardımc kaynaklardı. Su bağlantılı bir sistem nitrojenle karıştırılan oksijeni istasyonun her tarafına dağıtıyordu ve vantilatörler havayı modüller arasında devamlı dolaştırıyordu. Bu vantilatörler aynı zamanda havayı çeşitli arıtıcılar ve filtrelerden geçirerek içindeki karbondiyoksidi, suyu ve partiküller uzaklaştırıyordu.</p>

    <p>"Bu HEPA filtrelerinin on beş dakika içinde bütün yumurtaları veya larvaları tutmuş olması gerek," dedi Luther, şemadaki yüksek verimli partikül filtrelerini göstererek. "Bu sistem yüzde doksan dokuz nokta dokuz verimlilikle çalışır. Bir mikronun üçte birinden büyük her şeyin süzülmes gerekir."</p>

    <p>"Yumurtaların havada kaldığını farz edersek," dedi Emma. "Sorun yüzeylere yapışmaları. Ve hareket ettiklerini de gördüm. Çatlaklara girip panellerin arkalarına gizlenebilirler ve onları göremeyiz."</p>

    <p>"Her paneli söküp onları aramamız aylar sürer. Bunu yapsak bile herhalde bir kaç tanesini gözden kaçırırız."</p>

    <p>"Panelleri sökmeyi unut. Bu işe yaramaz. HEPA filtrelerinin gerisini de değiştireceğim. Yarın havadan örnekler alıp mikrop testi uygulayacağım Bunun işe yarayacağını varsaymak zorundayız. Ama eğer o larvalar elektrik kablolarına girdilerse onları asla bulamayız." İçini çekti, gücü öylesine tükenmişti ki. düşünmek için adeta savaş veriyordu. "Ne yaparsak yapalım, belki de hiçbir şey fark etmeyecek. Artık çok geç olabilir."</p>

    <p>"Diana için kesinlikle çok geç," dedi Luther hafif bir sesle.</p>

    <p>Bugün Diana'nın gözlerinde skleral kanamalar belirmişti. Artık Rus hizmet modülünden dışarı çıkamıyordu Kapının üzerine plastik bir örtü asılmıştı ve maskeyle gözlüğü olmadan hiç kimsenin içeri girmesine izin verilmiyordu. Gereksiz bir şey, diye düşündü Emma. Hepsi aynı havayı solumuş; hepsi Nikolay'a dokunmuştu. Belki de hepsine bulaşmıştı.</p>

    <p>"Rus hizmet modülünün temizlenemez biçimde kontamine olduğunu varsaymaktan başka çaremiz yok," dedi Emma.</p>

    <p>"Enerji olan, yaşanabilir tek modül o. Onu tamamen kapatamayız."</p>

    <p>"Öyleyse ne yapmamız gerektiğini sanırım biliyorsun."</p>

    <p>Luther'ın yüzünde bıkkın bir gülümseme belirdi. "Bir uzay yürüyüşü daha. "</p>

    <p>"Bu uca yeniden tam güç sağlamalıyız,' dedi Emma. "Beta Gimbal Assembly'deki o onarımı bitirmelisin, yoksa felaketin eşiğinde olacağız. Kalan güç kaynağında da sorun çıkarsa, Ortam Kontrolü'nü de kaybedebiliriz. Ya da Yön Belirleme ve Navigasyon bilgisayarlarını." Bu, Rusların 'tabut senaryosu' dedikleri şeydi. Konumunu belirleyecek gücü olmadan, istasyon kontrolsüz bir biçimde dönmeye başlardı.</p>

    <p>"Gücü yenilesek bile," dedi Luther, "Bu asıl sorunumuza yönelik bir çözüm olmayacak. Biyolojik kontaminasyona."</p>

    <p>"Eğer onu Rus tarafına hapsedebilirsek •"</p>

    <p>"Ama şu anda Diana içinde larvaları büyütüyor! Atılmayı bekleyen bir bomba gibi."</p>

    <p>"Ölür ölmez vücudunu uzaya atarız," dedi Emma. "İçinden yumurta veya larva saçılmadan."</p>

    <p>"Ama bu geç olabilir. Nikolay o yumurtaları daha yaşarken öksürdü. Eğer Diana ölene kadar beklersek... "</p>

    <p>"Ne öneriyorsun Luther?" Griggs'in sesiyle ikisi de irkilidiler ve dönüp ona baktılar. Kapıda durup gözlerini onlara dikmişti, yüzü gölgelerin içinde hafifçe parlıyordu. "Onu henüz canlıyken dışarı atalım mı diyorsun?"</p>

    <p>Luther, sanki saldırı karşısında geri çekilirmiş gibi karanlığın içlerine doğru sürüklendi. "Tanrım, söylediğim bu değildi."</p>

    <p>"Ne diyordun öyleyse?"</p>

    <p>"Yalnızca larvaların içinde olduklarını biliyoruz. Bunun bir an meselesi olduğunu biliyoruz."</p>

    <p>"Belki de hepimizin içindeler. Belki senin de içindeler. Şu anda büyüyor, gelişiyorlar. Seni de mi uzaya atalım?"</p>

    <p>"Eğer yayılmasını önlemek için gerekliyse yapın. Bak, hepimiz onun öleceğini biliyoruz. Bu konuda yapabileceğimiz hiç bir şey yok. İleriyi düşünmek zorundayız "</p>

    <p>"Kes sesini!" Griggs yaşam modülünün öbür yanına doğru fırlayıp Luther'ı gömleğinden yakaladı. İki adam birlikte duvara çarpıp tekrar savruldular. Havada birbirlerinin etrafında dönüyorlar, Luther Griggs'in ellerinden kurtulmaya çalışıyor, Griggs ise onu bırakmaya yanaşmıyordu.</p>

    <p>"Kesin şunu!" diye bağırdı Emma. "Griggs, bırak onu!"</p>

    <p>Griggs ellerini çekti, iki adam hala soluk soluğa ayrı yönlere sürüklendiler. Emma bir hakem gibi aralarına girdi.</p>

    <p>"Luther haklı," dedi Griggs'e. "ileriyi düşünmeliyiz. Bunu yapmayı istemeyebiliriz, ama başka seçeneğimiz yok."</p>

    <p>"Ya onun yerinde sen olsaydın, Watson?" diye karşılık verdi Griggs. "Vücuduna ne yapacağımız konusunda tartışmamız hoşuna gider miydi? Seni ne kadar hızlı torbaya koyup atacağımızı duymak?"</p>

    <p>"Bu planları senin yapıyor olmanı beklerdim! Ortada üç hayat daha var ve Diana da bunu biliyor. Onu hayatta tutmak için elimden geleni yapıyorum, ama neyin işe yarayacağı konusunda bir ipucum yok. Tek yapabildiğim ona antibiyotikleri dayamak ve Houston'ın bize bazı yanıtlar vermesini beklemek. Benim görebildiğim kadarıyla, burada tek başınayız. En kötüsü için plan yapmalıyız! "</p>

    <p>Griggs başını salladı. Gözlerinin çevresi kızarmış, yüzü üzüntüden çökmüştü. Hafifçe sordu, "Daha kötüsü ne olabilir ki?"</p>

    <p>Emma yanıt vermedi. Luther'a baktı ve onun gözlerinde kendi düşüncelerini okudu. En kötüsünü daha görmedin.</p>

    <p>"ISS, Doktor hatta," dedi Capcom. "Devam edin, ISS." &nbsp;"Jack?" dedi Emma.</p>

    <p>Jack'in yerine Todd Cutler'ın sesini duyunca düş kırıklığına uğradı. "Benim, Emma. Korkarım Jack bugün JSC'de olmayacak. Gordon' la beraber California'ya gittiler."</p>

    <p>Lanet olsun, Jack, diye düşündü. Sana ihtiyacım var. "Burada hepimiz EVA konusunda fikir birliğine vardık," dedi Todd. "Yapılması gerekiyor, hem de bir an önce. İlk sorum şu olacak, Luther Ames nasıl? Hem fiziksel, hem de zihinsel olarak? Bunu başarabilir mi?"</p>

    <p>"Luther yorgun. Hepimiz yorgunuz. Son yirmi dört saattir pek uyumadık. Hep temizlikle uğraştık."</p>

    <p>"Ona dinlenmesi için bir gün verirsek uzay yürüyüşünü başarabilir mi?" "Şu anda, bir günlük dinlenme, gerçekleşmesi olanaksız bir düş gibi görünüyor. "</p>

    <p>"Ama bu yeterli olur mu?"</p>

    <p>Emma bir an bunu düşündü. "Sanırım. Yalnızca uykusunu almaya ihtiyacı var."</p>

    <p>"Peki. O zaman işte ikinci sorum. Sen uzay yürüyüşünü başarabilir misin?"</p>

    <p>Emma şaşırarak duraksadı. "Onunla benim gitmemi mi istiyorsunuz?" "Griggs'in durumunun buna uygun olduğunu sanmıyoruz. Yerle bütün iletişimini kesti. Psikologumuz şu anda çok dengesiz olduğunu düşünüyor."</p>

    <p>"O yasta, Todd. Ve dünyaya dönmemize izin vermeyişinize çok içerledi. Siz bundan haberdar olmayabilirsiniz, ama o ve Diana..." Sustu.</p>

    <p>"Biliyoruz. Ve bu duygular onun etkinliğini ciddi biçimde azaltıyor. Uzay yürüyüşünü tehlikeli kılıyor. İşte bu yüzden Luther'a senin eşlik etmen gerek."</p>

    <p>"Peki ya giysi? Diğer EMU bana göre çok büyük. "</p>

    <p>"Eski Soyuz'da duran bir Orlan-M giysisi var. Elena Savitskaya için dikilmiş ve bir kaç görev önce orada bırakılmıştı. Elena yaklaşık senin boyunda ve kilondaydı. Uyması gerek."</p>

    <p>"Bu benim ilk uzay yürüyüşüm."</p>

    <p>"WET-F eğitiminden geçtin. Bununla başa çıkabilirsin. Yalnızca Luther'a yardım etmen gerekecek."</p>

    <p>"Peki ya hastam? Ben dışarda uzay yürüyüşü yaparken ona kim bakac ak? "</p>

    <p>"Griggs serumunu değiştirip ihtiyaçlarıyla ilgilenebilir."</p>

    <p>"Ya tehlikeli bir durum olursa? Ya kasılmaya başlarsa?"</p>

    <p>Todd hafif bir sesle, "O ölüyor, Emma," dedi. "Bu gerçeği değiştirmek için yapabileceğin bir şey olduğunu sanmıyoruz."</p>

    <p>"Çünkü bana üzerinde çalışacağım hiç bir yararlı bilgi vermediniz! Siz daha çok bu istasyonu ayakta tutmakla ilgileniyorsunuz! Sanki mürettebattan çok Tanrı'nın cezası güneş panelleri umrunuzda. Bize tedavi Ia7im, Todd, yoksa burada hepimiz ölüp gideceğiz."</p>

    <p>"Tedavisini bulamadık. Henüz -"</p>

    <p>"Lanet olsun, öyleyse eve dönmemize izin verin!"</p>

    <p>"Sizi orada eliniz kolunuz bağlı bırakmayı istediğimizi mi sanıyorsun? Bir seçeneğimiz olduğunu mu sanıyorsun? Burası sanki Nazi Genelkurmayı! Bütün Uçuş Kontrol'e Hava Kuvvetleri askerleri diktiler ve -"</p>

    <p>Ani bir sessizlik oldu.</p>

    <p>"Doktor?" dedi Emma. "Todd?"</p>

    <p>Hâlâ yanıt yoktu.</p>

    <p>"Capcom, Doktor'u kaybettim," dedi. "Haberleşme bağlantısının yeniden kurulmasını istiyorum."</p>

    <p>Bir duraksama oldu, sonra Capcom konuştu. "Hatta kalın, ISS."</p>

    <p>Emma ona sonsuz gibi gelen bir süre boyunca bekledi. Nihayet sesi yeniden duyulduğunda, Todd' un sesi sanki baskı altındaymış gibi geliyordu. Korkuyor, diye düşündü Emma.</p>

    <p>"Dinliyorlar, değil mi?" dedi.</p>

    <p>"Olumlu.''</p>

    <p>"Bunun özel bir tıbbi iletişim olması gerekiyordu! Özel bir hat!"</p>

    <p>"Artık hiç bir şey özel değil. Bunu unutma."</p>

    <p>Emma öfkesini yenmeye çalışarak yutkundu. "Tamam. Tamam, artık çıkışmayacağım. Bana sadece bu organizma hakkında bildiklerinizi anlatın. Ona karşı ne kullanabileceğimi."</p>

    <p>"Korkarım anlatacak fazla bir şey yok. Az önce USAMRIID ile konuştum. Kimera projesinin başındaki Dr. Isaac Roman'la. Haberleri iç açıcı değil. Bütün antibiyotik ve antihelmint denemeleri başarısız olmuş. Kimera'nın çok fazla yabancı DNA taşıdığı için artık en çok memeli genomuna yakın olduğunu söylüyor. Bu da, ona karşı kullanacağımız ilacın bizim dokularımızı da öldüreceği anlamına geliyor."</p>

    <p>"Kanser ilaçlarını denemişler mi? Bu sey çok hızlı çoğalıyor ve bir tümör gibi hareket ediyor. Ona bu şekilde saldırabilir miyiz?"</p>

    <p>"USAMRIID, hücre bölünmesi aşamasında öldürebilecekleri umuduyla anttmitotikleri denemiş Ne yazık ki gerekli doz öyle yüksekmiş ki, konak hücrelerini de öldürmüş. Gastrointestinal mukoza tümüyle zarar görmüş. Konak hayvanlarda iç kanama olmuş."</p>

    <p>Hayal edilebilecek en kötü ölüm, diye düşündü Emma. Bağırsaklarda ve midede büyük bir kanama Hem ağızdan hem de rektumdan kan gelmesi. Dünyada böyle bir ölüme tanık olmuştu. Uzayda daha da dehşet verici olabilirdi, kabine kırmızı balonlar gibi dolan, her yüzeye, bütün mürettebata bulaşan dev kan damlaları.</p>

    <p>"Öyleyse hiç bir şey işe yaramamış," dedi.</p>

    <p>Todd yanıt vermedi.</p>

    <p>"Gerçekten hiç bir şey yok mu? Konağı öldürmeyecek bir şey?"</p>

    <p>"Sözünü ettiği tek bir şey vardı. Ama Romana göre sadece geçici bir etkisi var. Tedavi edici değil."</p>

    <p>"Nedir?"</p>

    <p>"Basınç odası. En az on atmosferlik basınç gerektiriyor. Neredeyse yüz metre derine dalışa eşdeğer. O denli yüksek basınçta tutulan hastalığı kapmış hayvanlar, bulaştıktan altı gün sonra bile yaşıyorlar. "</p>

    <p>"En 07. on atmosfer olması gerekiyor, öyle mi?"</p>

    <p>"Bundan düşük olduğunda hastalık seyrine devam ediyor. Konak ölüyor. "</p>

    <p>Emma hayal kırıklığına uğrayarak hafif bir çığlık attı. "Hava basıncını o kadar yükseltebilsek bile, on atmosfer bu istasyonun dayanabileceğinden çok daha fazla. "</p>

    <p>"İki atmosfer bile gövdeyi zorlar," dedi Todd. "Ayrıca, helyumla kanşık oksijene ihtiyacın olacaktı. Bunu istasyonda üretemezsin. Bu yüzden sana bundan söz etmek istemedim. Senin durumunda, bu bilgi yararsız. ISS'ye bir basınç odası gönderme olasılığını çoktan düşündük, ama öyle kocaman bir ekipmanın bu kadar yüksek basıncı üretebilecek kapasitede bir şeyin Endeauour'ın kargo bölümünde gitmesi gerekir. Sorun şu, Endeauour yatay işlemlerden yeni geçti. Bir basınç odasının yüklenip uzaya gönderilmesi en az iki hafta alır. Ve bu, mekiğin ISS'ye kenetlenmesi demek. Endeavour'ı ve mürettebatını kontaminasyon tehlikesine maruz bırakmak." Bir an durdu. "USAMRIID bunun söz konusu olmadığını söylüyor."</p>

    <p>Emma suskunlaşmıştı ve hayal kırıklığı öfkeye dönüşüyordu. Tek umutları olan basınç odası için dünyaya dönmeleri gerekiyordu. Bu da bir seçenek oluşturmuyordu.</p>

    <p>"Bu bilgiyle yapabileceğimiz bir şey olmalı," dedi. "Bana açıkla. Neden yüksek basınç terapisi işe yarıyor? Bunu denemek USAMRIlD'nin aklına nereden gelmiş?"</p>

    <p>"Ben de Dr. Roman'a aynı soruyu sordum."</p>

    <p>"Ne dedi?"</p>

    <p>"Bunun yeni ve tuhaf bir organizma olduğunu. Geleneksel terapilerin dışındaki şeyleri de düşünmemiz gerektiğini. "</p>

    <p>"Soruna cevap vermedi yani."</p>

    <p>"Bana söylediği tek şey bu."</p>

    <p>On atmosferlik basınç insanın dayanabileceği en üst sınırdı. Emma çok hevesli bir scuba dalgıcıydı, ama asla kırk metreden daha derine dalmaya cesaret edememişti. Yüz metrelik derinlikler yalnızca çılgınlara göreydi. USAMRIID neden böyle aşırı bir basıncı denemişti ki?</p>

    <p>Bir nedenleri olmalı, diye düşündü. Onlara bu terapinin işe yarayacağını düşündürten, organizma hakkında bildikleri bir şey.</p>

    <p>Bize söylemedikleri bir şey.</p>
  </div>
</body>
</html>
