<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <p class="MsoNormal" style="text-align:right"><i>7 Ağustos</i></p>

    <p>İplerle bağlanmış ceset, kefenine sarılı, karanlıkta yavaşça dönüyordu. Fazla aletler ve yedek lityum tanklarından oluşan dağınıklığın içinde Kenichi'nin bedeni, eski Soyuz kapsülünde kaçak yolculuk eden ihtiyaç duyulmayan başka bir parça gibiydi. Soyuz bir yıldan uzun süredir çalıştırılmamıştı ve istasyon mürettebatı onun servis kompartmanını fazla eşyaları depolama alanı olarak kullanıyordu. Kenichi'yi burada saklamak aşağılayıcı bir şeydi, ama bütün mürettebat onun ölümüyle çok sarsılmıştı. Sürekli, onun, çalıştıkları veya uyudukları modüllerden birinde yüzen cesediyle karşılaşmak çok üzücü olacaktı.</p>

    <p>Emma, Komutan Kittredge'a ve Discovery'nin tıbbi görevlisi O'Leary'ye döndü. "Bedeni ölümden hemen sonra sardım," dedi. "O zamandan beri hiç dokunulmadı." Dump yeniden cesede baktı. Kefen siyahtı ve üzerindeki havayla dolu plastik kesecikler içerdeki insan biçiminin görülmesini engelliyordu.</p>

    <p>"Borular hala içinde mi?" diye sordu O'Leary.</p>

    <p>"Evet. İki damar içi iğne, endotrakeal tüp ve de nazogastrik tüp boru." Hiç bir şeye d okunmamıştı; otopsiyi yapapacak patologların her şeyin yerinde bırakılmasını isteyeceğini biliyordu. "Elinizde bütün kan kültürleri, ondan aldığımız bütün numuneler, her şey var."</p>

    <p>Kittredge ciddi bir tavırla başını salladı. "Hadi, başlayalım."</p>

    <p>Emma kefenin bağlı olduğu ipi kancadan kurtarıp cesede uzandı. Sanki dokuları şimdiden anaerobik ayrışmaya uğramış gibi katılaşmış, şişmişti. Kenichi'nin koyu plastiğin altında nasıl göründüğünü düşünmeyi reddetti.</p>

    <p>Modüllerden oluşan uzun tüneller boyunca cesede eşlik eden yaslı insanların hayaletler gibi yüzdüğü, bir cenaze korteji kadar ciddi, suskun bir kafileydi. Kittredge'la O'Leary cesedi yavaşça kapılardan geçirerek başta gidiyorlardı. Arkalarında Jill Hewitt ve Andy Mercer vardı. Kimse tek kelime etmiyordu. Bir buçuk gün önce yörünge kapsülü istasyona kenetlendiğinde, Kittredge ve mürettebatı gülümsemeler, kucaklamalar, taze elma ve limonlar ve uzun süredir beklenen bir Sunday New York Times getirmişlerdi. Bu, Emma'nın eski ekibiydi, bir yıl boyunca birlikte eğitim gördüğü insanlar. Onları yeniden görmek, hem acı hem de tatlı bir aile toplantısı gibi olmuştu. Artık toplantı sona ermişti ve Discovery'ye yüklenmesi gereken son parça, kenetlenme modülüne doğru hayaletimsi yolculuğunu yapmak taydı.</p>

    <p>Kittredge ve O'Leary ölüyü kapıdan geçirip Discovery'nin orta güvertesine yüzdürdüler. Ceset inişe kadar burada, mürettebatın uyuyup yemek yediği yerde saklanacaktı. O'Leary bedeni yatay uyku bölmelerinden birine doğru döndürdü. Bölme, kalkıştan önce ağır hasla için bir sağlık merkezi işlevi görmesi için yeniden düzenlenmişti. Artık, dünyaya dönen cesedin geçici tabutu olarak kullanılacaktı.</p>

    <p>"Girmiyor," dedi O'leary. "Sanırım vücut çok şişmiş. Isıya mı maruz kaldı?" Emma'ya baktı.</p>

    <p>"Hayır. Soyuz'un sıcaklığı sabit tutuluyordu."</p>

    <p>"İşte problem," dedi Jill. "Kefenin ucu havalandırma deliğine takılmış." Uzandı ve plastiği sıkıştığı yerden kurtardı. "Şimdi deneyin."</p>

    <p>Ceset bu kez yerine girdi. Kimse içindekine bakmak zorunda kalmasın diye bölmenin kapağını kapadı.</p>

    <p>Sonra iki mürettebat arasında ciddi bir veda töreni yaşandı. Kittredge Emma'yı kendine çekip kucaklarken fısıldadı, "Gelecek uçuşta, Watson, ilk tercihim olacaksın." Ayrıldıklarında, Emma ağlıyordu.</p>

    <p>Tören, iki komutan arasındaki geleneksel el sıkışmayla sona erdi. Emma'nın son gördüğü, mekik mürettebatının -onun mürettebatının el sallayışı oldu ve sonra kapılar kapandı. Discovery, mürettebat dinlenip uçuşa hazırlanırken bir yirmi dört saat daha ISS'ye kenetli kalacaktı, ama o, içinden hava geçemeyen kapıların kapanışı aralarındaki tüm bağlantıyı fiilen kesmişti. Sanki uzayda çiftleşme dansına başlayan yusufçuklar gibi geçici ol arak birleşmiş, sonra da yeniden ayrı araçlar haline gelmişlerdi.</p>

    <p>Pilot Jill Hewitt uyumakta güçlük çekiyordu.</p>

    <p>Uykusuzluk ona yabancıydı. Mekiğin kalkışından önceki gece bile, yaşamı boyunca iyi şansın onu ertesi günü atlatmasına yardımcı olacağına güvenerek, kolayca derin uykuya dalabiliyordu. Asla uyku hapına gereksinim duymamakla gururlanırdı. Haplar, binlerce korkunç olasılığı düşünerek endişelenen sinirli insanlar içindi. Nörotikler ve obsesifler için. Deniz kuvvetlerinde pilotluk yaparken, Jill payına ölümcül tehlikelerle fazlasıyla karşılaşmıştı. İrak üzerinde uçmuş, hasarlı bir uçağı geminin sallantılı güvertesine indirmiş, düşen bir uçaktan fırtınalı denize atlamıştı. Ölümü öyle çok kandırmıştı ki, onunla uğraşmaktan vazgeçip yenilgiyi kabullenerek evine dönmüş olmalıydı. O nedenle de geceleri genellikle çok iyi uyurdu.</p>

    <p>Ama bu gece, uyku bir türlü gelmek bilmiyordu. Ceset yüzünden.</p>

    <p>Kimse onun yakınında olmak istemiyordu. Önündeki kapak kapalı olmasına ve onu gözlerden uzak tutmasına rağmen, hepsi varlığını hissediyordu. Ölüm, yaşadıkları alanı onlarla paylaşıyor, gölgesini akşam yemeklerinin üzerine düşürüyor, her zamanki şakalarını yapmalarını engelliyordu. Mürettebatlarının istenmeyen beşinci üyesi olmuştu.</p>

    <p>Ondan kaçmak istermişçesine. Kittredge. O'Leary ve Mercer her zamanki uyku bölümlerini terk edip uçuş güvertesine taşınmışlardı. Sanki erkeklere midesinin onlardan daha dayanıklı olduğunu, bir kadın olarak cesetten rahatsızlık duymadığını kanıtlayacakmış gibi, orta güvertede yalnızca Jill kalmıştı.</p>

    <p>Ama şimdi, kabinin ışıklan karartılmışken, uykunun ondan kaçtığını görüyordu. O kapalı bölmenin içinde ne yattığını düşünmeyi sürdürdü. Kenichi Hirai' nin yaşarkenki halini.</p>

    <p>Onun solgun yüzünü, tatlı sesini, tel kadar sert siyah saçlarını gayet canlı bir şekilde hatırlıyordu. Bir keresinde, ağırlıksız ortam eğitiminde onun saçına değmiş ve fırçayı andıran sertliğine şaşırmıştı. Şimdi nasıl göründüğünü merak ediyordu. Ansızın yüzünün ne hale geldiği, ölümün nasıl bir değişim yarattığı hakkında tiksinti verici bir merak duydu. Onu çocukken, kimi zaman ormanda karşılaştığı ölü hayvanların cesetlerini sopayla dürtmeye iten şey de bu meraktı.</p>

    <p>Ölüden biraz uzaklaşmaya karar verdi.</p>

    <p>Uyku tulumunu iskele tarafına getirip uçuş güvertesine çıkan merdivenin arkasına tutturdu. Aynı güvertedeyken gidebileceği en uzak yer tarasıydı. Yeniden uyku tulumuna girdi. Yarın, atmosfere giriş ve inişte performansının en üst noktasında çalışmak için her reflekse, her beyin hücresine ihtiyacı olacaktı. İradesinin bütün gücüyle kendini zorlayıp gittikçe derinleşen bir uykuya daldı.</p>

    <p>Kenichi Hirai'nin kefeninden parlak renkli bir sıvı anaforu sızmaya başladığında uyuyordu.</p>

    <p>Plastikte, kefen havalandırma deliğine takıldığında oluşan ufacık yırtıktan sızan bir kaç parlak damlayla başlamıştı. Saatlerdir içerde basınç birikmiş, içindekiler şişerken plastik de yavaş yavaş gerilmişti. Artık yarık genişlemişti ve parıltılı bir şerit dışarı akıyordu. Şerit, bölmenin havalandırma deliklerinden kaçarak önce, havada bir süre dolaşan mavi yeşil damlacıklara ayrıldı, sonra da büyük damlalara dönüşerek loş kabine dalga dalga yayıldı. Opal gibi parlayan sıvı havada ilerlemeye devam etti. Hava akımıyla birlikte dağıldılar. Kabinin öte yanına sürüklenerek, üzerini saran pırıltılı buluttan, soluduğu her hafif nefesle içine çektiği buğudan veya yüzünde yoğunlaşan damlacıklardan habersiz uyuyan Jill Hewitt'in rahatlamış bedenine yöneldiler. Jill, kaşınan yanağına dokunmak için yalnızca şöyle bir kıpırdandı; parıldayan damlacıklar gözüne doğru süzülüyorlardı.</p>

    <p>Başıboş yüzen damlalar, hava akımıyla birlikte yükselerek güverte geçişinden çıktı ve üç adamın, ağırlıksız ortamın alabildiğine gevşeten uykusuna daldığı uçuş güvertesine yayılmaya başladı.</p>

    <p><a id="bookmark37">&nbsp;</a></p>
  </div>
</body>
</html>
