<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <p class="MsoNormal" style="text-align:right"><i>5 Ağustos</i></p>

    <p>Öldü.</p>

    <p>Emma'nın koşan ayakları ritmik bir şekilde koşu bandını dö­vüyordu, ve ayakkabılarının hareketli yüzeye her çarpışı, kemikle­rini, eklemlerini ve kaslarını sarsan her darbe, kendi kendine uy­guladığı cezanın bir parçasıydı.</p>

    <p>Öldü.</p>

    <p>Onu kaybettim. Her şeyi yüzüme gözüme bulaştırdım ve onu kaybettim.</p>

    <p>Ne kadar hasta olduğunu anlamalıydım. CRV tahliyesi için bastırmalıydım. Ama geciktirdim, çünkü bununla başa çı­kabileceğimi sandım. Onu hayatta tutabileceğimi sandım.</p>

    <p>Kasları ağrıyarak, alnında ter boncukları, kendi başarısızlığı yüzünde öfkeden deliye dönmüş bir halde kendini cezalandırmaya devam etti Kenichi'ye bakmakla meşgul olduğundan, üç gündür koşu bandını kullanmamıştı. Şimdi de bunun acısını çıkarıyordu, kayışları bağlayıp bandı aktif konuma geçirmiş ve koşusuna başlamıştı.</p>

    <p>Yeryüzünde koşmayı severdi. Fazla hızlı sayılmazdı, ama dayanıklılık kazanmış ve kilometreler bacaklarının altından akıp gider, kasların yangısı yerini eforyaya bırakırken uzun mesafe koşucularına gelen hipnotik trans haline geçmeyi öğrenmişti. Günden güne o dayanıklılığı arttırmak için çalışmış, büyük bir inatla, hiç mola vermeden, bir önceki koşusuyla yarışarak kendini daha fazla, daha uzağa gitmeye zorlamıştı. Küçüklüğünden be: böyleydi, diğerlerinden daha ufak tefek, fakat daha vahşi. Bütün hayatı boyunca vahşi olmuştu, en çok da kendine karşı.</p>

    <p>Hata yaptım. Ve hastam öldü.</p>

    <p>Bluzu sırılsıklam olmuş, kocaman bir ter lekesi göğsüne yayılıyordu Baldırları ve kalçaları yanma safhasını geçmişti. Kasları kayışların sürek: baskısından çökmenin eşiğine gelmiş, seyiriyordu</p>

    <p>Bir el düğmeye uzanıp koşu bandını kapattı. Alet birden durdu. Emma başını kaldırdı ve Luther' la gözgöze geldi.</p>

    <p>"Bence bu kadarı yeter, Watson," dedi hafif bir sesle.</p>

    <p>"Daha değil."</p>

    <p>"Üç saatten fazladır üstündesin."</p>

    <p>"Daha yeni yeni açılıyorum," diye homurdandı ciddiyetle. Düğmeye bastı ve ayakkabıları yeniden koşu bandını dövmeye başladı.</p>

    <p>Luther, tam Emma'nın göz hizasında, bakışlarından kurtulamayacağı biçimde durup bir süre onu seyretti. Emma seyredilmekten nefret ederdi hatta o anda Luther'dan bile nefret ediyordu, çünkü onun tüm acısını kendinden duyduğu tiksintiyi görebildiğini düşünüyordu.</p>

    <p>"Kafanı bir duvara vursan daha çabuk olmaz mıydı?" dedi Luther.</p>

    <p>"Olurdu. Ama yeterince acı vermezdi."</p>

    <p>"Anladım. Ceza olması için acı vermesi &nbsp;gerekiyor, öyle mi?" "Doğru."</p>

    <p>"Bunun saçmalık olduğunu söylesem bir şey fark eder miydi? Çünkü öyle. Bu, enerji israfı. Kenichi öldü, çünkü hastaydı."</p>

    <p>"İşte burada devreye girmem gerekiyordu."</p>

    <p>"Ve onu kurtaramadın. Öyleyse artık yüz karasısın, öyle mi?"</p>

    <p>"Öyle."</p>

    <p>"Ama yanılıyorsun. Çünkü o ünvanı senden önce ben kazandım."</p>

    <p>"Bu bir tür yarış mı?"</p>

    <p>Luther tekrar koşu bandını kapattı. Alet yeniden gıcırdayarak durdu. Öfkeli bakışlarla tam Emma'nın gözlerinin içine bakıyordu. En az onunki kadar vahşi bakışlarla.</p>

    <p>"Benim başıma gelenleri hatırlıyor musun? Columbia'da?"</p>

    <p>Emma bir şey söylemedi; söylemesine gerek yoktu. NASA' daki herkes bunu hatırlıyordu. Dört yıl önce, yörüngedeki bir haberleşme uydusunun onarımı için yapılan uçuş sırasında olmuştu. Luther, uydunun onarımından sonra yerine yerleştirilmesinden sorumlu uçuş uzmanıydı. Mürettebat uyduyu atılabilir yük alanından fırlatıp, sürüklenerek uzaklaşmasını seyretmişti. Roketler tam planlandığı zamanda ateşlenerek uyduyu doğru yüksekliğine göndermişti.</p>

    <p>Fakat hiç bir komuta yanıt vermiyordu. Yörüngede ölmüş, dünyanın etrafında daireler çizen işe yaramaz, milyonlarca dolarlık bir döküntü haline gelmişti. Bu felaketten kim sorumluydu?</p>

    <p>Neredeyse anında, suç Luther Ames'in üzerine atıldı. Uyduyu yerine göndermek için acele ederken, hayati yazılım kodlannı yüklemeyi unutmuştu ya da özel kontrat sahibi bunu iddia ediyordu. Luther kodları yüklediği konusunda, uydunun üreticisinin yaptığı hatanın kendi üzerine yıkıldığında ısrar etti. Halk bu tartışma hakkında çok az şey duyduysa da, NASA'nın içinde, öykü herkesçe bilinmekteydi. Luther'ın uçuş görevleri durduruldu. Hayalet astronot statüsüne düşmüştü, hâlâ birlikte yer alıyordu fakat mekik mürettebatını seçenler için görünmez olmuştu.</p>

    <p>Luther'in zenci olması, bu zor durumu daha da karmaşık hale getiriyordu.</p>

    <p>Üç yıl boyunca, haksızlığa uğramış olmanın verdiği acıyla, unutulmuşluğun sıkıntısını çekti. Onu astronot birliğinde tutan tek şey, yakın arkadaşlarının, özellikle de Emma'nın desteğiydi. Luther hata yapmadığını biliyordu, ama NASA'da ona inanan çok az kişi vardı. İnsanların arkasından konuştuklarını biliyordu. Luther, bağnazların azınlıkların gerekli özelliklere sahip olmadıklarına dair bir kanıt olarak gösterdiği adamdı. Umutsuzluğun arttığını hissettiği halde saygınlığını korumak için çabalamıştı.</p>

    <p>Sonra gerçek ortaya çıkmıştı. Uydu arızalıydı. Luther Ames resmi olarak aklanmıştı. Bir hafta içinde, Gordon Obie ona bir uçuş görevi teklif etti'.ISS' de dört aylık bir görev.</p>

    <p>Ama Luther, şöhretindeki bir türlü silinmeyen lekeyi şimdi bile hissediyordu. Emma'nın şu anda yaşadıklarını biliyor ve çok üzülüyordu.</p>

    <p>Yüzünü Emma'nın yüzüne yaklaştırıp onu kendisine bakmaya zorladı. "Sen mükemmel değilsin, tamam mı? Hepimiz insanız." Durdu ve alaylı bir tavırla ekledi, "Muhtemelen Diana Estes dışında." Emma istemese de güldü.</p>

    <p>"Cezalandırma bitti. İşe başlamanın zamanı geldi, Watson."</p>

    <p>Soluk alışı normale dönmüştü, ama kalbi hızla atmaya devam ediyordu, çünkü hâlâ kendine kızgındı. Ama Luther haklıydı; yeniden işlerine dönmesi gerekiyordu. Hatalarının sonuçlarıyla ilgilenmesinin zamanı gelmişti. Hâlâ Houston'a son bir raporun gönderilmesi gerekiyordu. Tıbbi özet, klinik seyir.</p>

    <p class="MsoNormal" style="margin-left:18.0pt;text-align:justify;text-indent: -18.0pt">&nbsp;&nbsp;&nbsp;&nbsp;&nbsp;&nbsp;&nbsp; Teşhis. Ölüm</p>

    <p class="MsoNormal" style="margin-left:18.0pt;text-align:justify;text-indent: -18.0pt">&nbsp;&nbsp;&nbsp;&nbsp;&nbsp;&nbsp;&nbsp; Sebebi. Doktor beceriksiz.</p>

    <p>"Discovery iki saat içinde kenetlenecek," dedi Luther. "Yapman gereken işler var. "</p>

    <p>Bir kaç saniye sonra Emma başını salladı ve koşu bandının kayışlarını çözdü, işe koyulmanın zamanı gelmişti; cenaze arabası yoldaydı.</p>

    <p>&nbsp;</p>
  </div>
</body>
</html>
