<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h2>ON İKİ</h2>

    <p class="MsoNormal" style="text-align:right"><i>8 Ağustos</i></p>

    <p>Uğursuz girdap, doğu Karayiplerde günler önce şekillenmeye başlamıştı. Yükseklerde ufak bir alçak basınç dalgası olarak ortaya çıkmıştı, güneşte kavrulan ekvator denizlerinden buharlaşan suların oluşturduğu bulutlar hafifçe dalgalanıyordu. Kuzeyden gelen bir serin hava kütlesiyle karşılaşan bulutlar, sakin ve kuru havayı ortalarına alarak dönmeye başlamışlardı. Artık, sabit meteoroloji uydusu GOES'in aktardığı her yeni görüntüde büyüdüğü gözlenen, gayet açıkça fark edilen bir spiral haline gelmişti. Ulusal Meteoroloji Servisi NOAA onu doğduğu andan itibaren izlemiş, yönü belirsiz bir biçimde Küba'nın doğu ucundan uzaklaşmasını gözlemlemişti. Şimdi, sıcaklık ölçümleri, rüzgar hız ve yönleriyle birlikte en son deniz verileri gelmekteydi. Bu bilgiler, meteorologların şu anda bil­gisayar ekranlarında görmekte olduklarını destekliyordu.</p>

    <p>Tropik bir fırtınaydı. Ve kuzeybatıya. Florida'nın uç kısmına doğru ilerliyordu.</p>

    <p>Bu, mekik uçuş direktörü Randy Carpenter'ın korktuğu türde bir haberdi. Mühendislik problemleriyle uğraşabilirlerdi. Çoklu sistem arızalarını çözebilirlerdi. Ama Tabiat Ananın gücüne karşı çaresizdiler. Bu sabahki uçuş yönetimi ekip toplantısının ana konusu, mekiğin yörüngeden ayrılıp ayrılmaması konusunda verilecek karardı ve mekiğin altı saat içinde istasyondan ayrılıp yörüngeden çıkmasını planlamışlardı. Hava durumu bilgileri her şeyi değiştirmişti.</p>

    <p>"NOAA Uzay uçuşu meteoroloji grubu tropik fırtınanın kuzeybatıya doğru hareket ederek Florida Keys'e taşındığını bildiriyor," dedi meteorolog. "Patrick Hava Kuvvetleri Üssünden gelen radar bilgileri ve Melbourne'daki ulusal meteoroloji servisi'nden gelen NexRad Doppler verileri, yoğunlaşan yağmurla birlikte, dairesel rüzgar hızının altmış beş deniz miline kadar çıktığını gösteriyor. Rawinsonde balonuyla Jimsphere balonu da bunu doğruluyor. Hem Canaveral çevresindeki Field Mili ağı, hem de LDAR artan yıldırım aktivitesi olduğunu belirtiyor. Bu koşullar büyük bir olasılıkla kırk sekiz saat sürecek. Belki de daha fazla."</p>

    <p>"Başka bir deyişle," dedi Carpenter, "Kennedy'ye inemiyoruz."</p>

    <p>"Kennedy kesinlikle devre dışı. En azından önümüzdeki üç ya da dört gün boyunca."</p>

    <p>Carpenter içini çekti. "Pekala, gelmekte olan şeyi anladık sayılır. Şimdi Edwards'ı dinleyelim."</p>

    <p>California'daki Sierra Nevada'nın doğusundaki bir vadiye gizlenmiş Edwards Hava Kuvvetleri Üssü, ilk tercihleri değildi. Edwards'a inmek, mekikte bir sonraki uçuş için yapılacak işlemleri ve yüklemeyi geciktirmek anlamına geliyordu, çünkü mekiğin bir 747'nin sırtında yeniden Kennedy'ye taşınması gerekecekti.</p>

    <p>"Ne yazık ki," dedi meteorolog, "Edwards konusunda da bir sorun var."</p>

    <p>Carpenter'ın boğazında bir şey düğümlenmiş gibi olmuştu. Bunun bir kötü olaylar zincirinin başlangıcı olduğuna dair bir his. Mekik uçuş direktörü olarak kayıtlara geçmiş her aksiliği yeniden inceleyip neyin ters gittiğini analiz etmeyi kişisel görev edinmişti. İncelemenin geriye dönük olmasının avantajıyla, genellikle problemin izini geriye doğru takip edebilir ve bir dizi kötü, fakat görünüşte risksiz karara ulaşırdı. Bazen sorunun başlangıcı fabrikadaki dikkati dağılmış bir teknisyene, yanlış bağlanmış bir panele uzanırdı. Gerçekten inanılmazdı, Hubble Teleskobu kadar büyük ve pahalı bir şey bile en baştan bozuk halde yola çıkabiliyordu</p>

    <p>Şimdi de. sonradan bu toplantıyı düşünüp kendine, Neyi farklı yapmalıydım? Bu felaketi önlemek için ne yapabilirdim? diye soracağı düşüncesini kafasından atamıyordu.</p>

    <p>"Edwards'daki koşullar nedir?" diye sordu.</p>

    <p>"Şu anda 7000 feet'te bir bulut duvarına bakmaktalar."</p>

    <p>"Bu otomatik olarak iniş yapılamaz demektir."</p>

    <p>"Doğru. Güneşli California'dan haberler bu kadar. Ama önümüzdeki yirmi dört ya da otuz altı saat içinde kısmi açılma olasılığı da var. Eğer beklersek makul iniş koşuları oluşabilir. Öbür türlü New Mexico'ya kadar gitmemiz gerekir. Az önce MIDDS'yle görüştüm, White Sands iyi görünüyor. Gökyüzü açık, karşı rüzgar hızı beş ila on deniz mili. Hava koşulları iyi"</p>

    <p>"Öyleyse iş, bir şeçim yapmaya kaldı," dedi Carpenter. "Edwards açılana kadar beklemek. Ya da White Sands'e gitmek." Fikirlerini anlamaya çalışarak, bakışlarını odada, ekibin geri kalanı üzerinde dolaştırdı.</p>

    <p>Program yöneticilerinden biri, "Şu anda yukarda rahatları yerinde," dedi. "Onları gerektiği sürece, hava düzelene kadar, ISS'ye kenetli tutabiliriz. Onları ideal olmayan koşullar altında iniş yapmaları için neden acele ettirelim ki?"</p>

    <p>İdeal olmayan, hafif bir sözcüktü. White Sands, ilerleme hizasını belirleyen silindirlerle donatılmış ıssız bir iniş şeridinden başka bir şey değildi.</p>

    <p>"Bir de ölüyü olabildiğince çabuk getirme sorunu var," dedi Todd Cutler. "Otopsi hâlâ yapılabilecekken."</p>

    <p>"Hepimiz bunun farkındayız," dedi program yöneticisi. "Ama olumsuzlukları da düşünüp hangisinin ağır bastığına karar verin. White Sands'in olanakları kısıtlı, inişte sorun yaşandığı takdirde, sivil tıbbi destek yok. Aslında, her şey göz önüne alındığında ben. daha da uzun süre, Kennedy'deki koşullar uygun olana dek beklemeyi öneririm. Program için, lojistik açıdan en iyisi bu olur. Yörünge kapsülü daha çabuk ters çevrilir, bir sonraki görev için platforma geri konur. Bu arada, uçuş mürettebatı bir kaç günlüğüne ISS'yi otel olarak kullanabilir."</p>

    <p>Diğer program yöneticilerinden birkaçı da başını salladı. Hepsi de en korumacı yaklaşımı benimsemişlerdi. Mürettebat olduğu yerde güvendeydi; Hirai'nin cesedini dünyaya getirmenin aciliyeti. White Sands'e yapılacak inişin problemleri ışığında önemini yitirmişti. Carpenter, Tanrı esirgesin, White Sands'e inişin bir felaketle sonuçlanması halinde kendisine yöneltilecek eleştirileri düşündü. Eğer başka bir uçuş direktörünün kararını inceliyor olsaydı soracağı soruları aklından geçirdi. Niçin havanın düzelmesini beklemediniz? Neden onları dönmeleri için bu kadar acele ettirdiniz?</p>

    <p>Doğru karar, hem riski en aza indirgeyen, hem de görevin hedeflerine</p>

    <p>uygun düşendi.</p>

    <p>Orta yolu seçmeye karar verdi.</p>

    <p>"Üç gün işi çok uzatır," dedi. "Öyleyse. Kennedy'yi eledik. Edwards'i deneyelim. Belki yarın gökyüzü açılır." Meteoroloğa baktı. "O bulutları uzaklaştırın."</p>

    <p>"Tabii. Tersten yağmur dansı yaparım olur biter"</p>

    <p>Carpenter duvar saatine göz attı. "Pekala, mürettebatı uyandırmaya dört saat var. Onlara haberleri o zaman veririz. Henüz eve dönemezler."</p>

    <p>&nbsp;</p>
  </div>
</body>
</html>
