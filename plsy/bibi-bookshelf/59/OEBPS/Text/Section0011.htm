<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <p class="MsoNormal" style="text-align:right"><i>26 Temmuz Atlantis'te</i></p>

    <p>"Hey, Watson," diye seslendi Komutan Vance aşağıya, orta güverteye doğru. "Gel de yeni evine bir göz at."</p>

    <p>Emma geçiş merdiveninden yukarı süzülerek uçuş güvertesi­ne, Vance'in koltuğunun tam arkasına çıktı. Pencereden bakar bakmaz, gördüğü şeyin muhteşemliği karşısında soluğu kesildi. Uzay istasyonuna ilk kez bu kadar yaklaşmıştı. İki buçuk yıllık ilk görevi sırasında ISS'ye kenetlenmemişler, istasyonu yalnızca uzak­tan gözlemlemişlerdi.</p>

    <p>"Muhteşem, değil mi?" dedi Vance.</p>

    <p>"Hayatımda gördüğüm en güzel şey. " dedi Emma hafif bir sesle.</p>

    <p>Gerçekten de öyleydi. Dev ana kirişten yayılan yüzlerce güneş panelleriyle ISS. gökyüzünde süzülen etkileyici bir yelkenliye benziyordu. On altı farklı ülkece üretilen parçaları uzaya kırk beş ayrı uçuşta getirilmişti. Onu yörüngede, parça parça birleştirmek beş yıl almıştı. Sadece bir mühendislik harikası olmaktan öte, insanoğlunun silahlarını bırakıp bakışlarını gökyüzüne çevirdiğinde neler başarabileceğinin simgesiydi.</p>

    <p>"Bak, bu çok güzel bir gayrimenkul," dedi Vance. "İşte ben buna manzaralı apartman derim."</p>

    <p>"Tam R-bar'ın üzerindeyiz," dedi mekik pilotu DeWitt "Güzel uçuş."</p>

    <p>Vance ISS' nin kenetlenme modülüne yaklaşırlarken, istasyonu görebilmek için kumanda koltuğundan kalkıp uçuş güvertesinin tavanındaki pencereye gitti. Bu. oldukça kanşık olan buluşma işleminin en hassas evresiydi. Atlanlis, ISS'den daha düşük irtifak bir yörüngeye oturtulmuştu ve son iki gündür hızla uzaklaşan uzay istasyonuyla kovalamaca oynuyordu. Kenetlenme pozisyonlarının ince ayarını yapmak için RCS motorlarını kullanarak, istasyona alttan yaklaşacaklardı. Emma artık itici roketlerin gümbürtüsünü duyabiliyor, yörünge kapsülünün sarsıldığını hissediyordu.</p>

    <p>"Bakın," dedi DeWitt. "İşte geçen ay, kenetlenen olan solar gurubu." Üzerinde bir delik bulunan solar panelini işaret ediyordu. Uzayın kaçınılmaz tehlikelerinden biri de hiç durmayan meteor ve insan eseri kalıntıların yağmurlarıydı. Saatte binlerce mil hızla yol alırken küçücük bir parça bile çok zararlı bir füze haline gelebilirdi.</p>

    <p>Daha yakınına geldiklerinde ve istasyon penceredeki tüm görüntüyü doldurduğunda Emma öyle şiddetli bir hayranlık ve gurur duydu ki, gözleri birdenbire yaşlarla doldu. Evim, diye düşündü. Evime geliyorum.</p>

    <p>Çıkış kabininin kapısı açıldı ve Atlantis'i ISS'ye bağlayan koridorun öbür ucundan geniş kahverengi bir yüz onlara sırıttı. "Portakal getirmişler!" Luther Ames istasyondaki arkadaşlarına seslendi. "Kokusunu duyuyorum!"</p>

    <p>"NASA paket servisi," dedi ciddi bir sesle Komutan Vance. "Siparişiniz geldi." Vance bir naylon torba taze meyve taşıyarak Atlantis'in çıkış kabininden uzay istasyonuna doğru ilerledi.</p>

    <p>İstasyona mükemmel bir biçimde yanaşmışlardı. İki uzay aracı da dünyanın üzerinde saatte on yedi bin beşyüz mil hızla giderlerken Vance ISS'ye büyük bir dikkatle, saniyede beş santim yanaşarak Atlantis'in kenetlenme modülünü ISS' nin yanaşma limanına güzel, sıkı biçimde yanaştırmıştı .</p>

    <p>Şimdi kapılar açılmış, Atlantis' in mürettebatı birer birer uzay istasyonuna yüzüyor ve bir aydan uzun süredir yeni yüzler görmemiş insanlar tarafından el sıkmalar, sarılmalar, dostça gülümsemelerle karşılanıyordu. Bağlantı noktası on üç kişi için çok küçüktü ve mürettebatlar çabucak yandaki bölümlere geçtiler.</p>

    <p>Emma uzay istasyonuna geçen beşinci kişiydi. Çabucak koridordan çıkıverdi ve bir koku karışımını içine çekti' kapalı bir yerde uzun süre kalan insanların hafif ekşi ve etimsi kokusu. Astronot eğitiminden eski bir dost, Luther Ames, onu ilk selamlayan oldu.</p>

    <p>"Dr. Watson, sanırım!" diye gürledi, Emma'yı kendine çekip kucaklayarak. "Gemiye hoşgeldin. Ne kadar çok hanımefendi olursa, o kadar neşeli oluruz."</p>

    <p>"Hey, biliyorsun ben hanımefendi falan değilim."</p>

    <p>Luther göz kırptı. "Bu aramızda kalsın." Luther her zaman çok ilgi çekici biri olmuştu, neşesi bütün bir odayı doldurabilecek bir adam. Luther'ı herkes severdi, çünkü Luther herkesi severdi. Emma onun gemide olduğuna memnun oldu.</p>

    <p>Özellikle de dönüp diğer istasyon arkadaşlarına baktığında. İlk önce ISS komutanı Michael Griggs'le el sıkıştı ve adamın selamını nazik fakat neredeyse askeri buldu. Avrupa Uzay Ajansı'nca gönderilen İngiliz kadını Diana Estes de daha sıcak değildi. Kadın gülümsedi, fakat gözleri garip bir buz mavisiydi. Soğuk ve uzak.</p>

    <p>Emma sonra ISS'de en uzun süre -neredeyse beş ay kalmış olan Rus Nikolay Rudenko'ya döndü. Modülün ışıkları adamın yüzündeki bütün renkleri silmiş gibiydi, bu yüzün monotonluğunu bozan tek şey, bir kaç gündür tıraş etmediği anlaşılan sakalındaki kırlardı. El sıkışırlarken, Emma'nın gözlerine şöyle bir baktı. Bu adamın, diye düşündü Emma, eve gitmesi gerekiyor. Bunalımda. Tükenmiş bir halde.</p>

    <p>Sonra NASDA' dan gelen astronot Kenichi Hirai onu selamlamak için öne çıktı. En azından yüzünde bir gülümseme vardı, sertçe elini sıktı. Bir şeyler kekeledi ve çabucak geri çekildi.</p>

    <p>Artık modül boşalmış, grubun geri kalanı istasyonun diğer bölümlerine dağılmışlardı. Emma kendini Bili Haning'le baş başa buldu.</p>

    <p>Debbie Haning üç gün önce ölmüştü. Atlantis, Bill'i eve, fakat karısının yatağı başına değil, cenazesine götürecekti. Emma ona doğru ilerledi. "Üzgünüm," dedi yumuşak bir sesle. "Çok üzgünüm."</p>

    <p>Bili yalnızca başını salladı ve uzaklara baktı. "Çok garip," dedi. "Hep -eğer bir şey olursa bana olacağını düşünürdük. Çünkü ailedeki büyük kahraman bendim. Bütün tehlikelere atılan bendim. Aklımıza ona böyle bir şeyin olacağı hiç gelmezdi..." Derin bir soluk aldı. Emma onun soğukkanlılığını korumak için savaştığını gördü ve bunun, acısını paylaştığını belirten sözler söylemek için doğru zaman olmadığını anladı. Hafif bir dokunuş bile Bill'in duygularının üstündeki hassas kontrolünü yok edebilirdi.</p>

    <p>"Pekala, Watson," dedi Bili en sonunda. "Sanırım işlerin nasıl yürüyeceğini sana benim göstermem gerek. Benim işimi üstleneceğine göre."</p>

    <p>Emma başını salladı. "Ne zaman hazır olursan Bili."</p>

    <p>"Şimdi yapalım. Sana anlatacak çok şey var. Ve görev değişimi için de çok az zaman kaldı."</p>

    <p>Emma istasyonun planına aşinaydı, ama yine de içerinin gerçek yapısına ilk bakışı baş döndürücü bir deneyimdi. Yörüngenin ağırlıksız ortamı, yukarı veya aşağının, yer veya tavanın olmadığı anlamına geliyordu. Her yüzey fonksiyonel bir çalışma yeriydi ve havada çok çabuk dönecek oldu mu anında bütün yön duygusunu yitiriyordu. Bu. ve ani mide bulantıları nedeniyle artık yavaş yavaş, dönerken gözlerini bir noktaya sabitleyerek hareket ediyordu.</p>

    <p>Emma ISS'nin içinde iki tane Boeing 747'ninki kadar yaşanabilir alan olduğunu biliyordu, ama bu alan, birbirlerinin içine legolar gibi geçmiş. Bağlantı Noktası denen kesişim bölümlerine açı lan bir düzine kadar otobüs büyüklüğünde modüle ayrılmıştı. Uzay mekiği 2 numaralı Bağlantı Noktası'na kenetlenmişti. Avrupa Uzay Ajansı laboratuvarı. Japonların laboratuvarı ve istasyonun geri kalanına geçişi sağlayan A.B.D. laboratuvarı da aynı Bağlantı Noktası'na çıkıyordu.</p>

    <p>Bili onu A.B.D. laboratuvarından çıkanp bir sonraki birleşim yeri birinci bağlantı noktasına götürdü. Burada biran durup gözlem kubbesinden dışarı baktılar. Yeryüzü aşağılarında yavaşça dönüyor, süt gibi bulutlar denizlerin üstünde dolaşıyordu.</p>

    <p>"İşte, boş kaldığım her anı geçirdiğim yer," dedi Bili. "Tek yaptığım bu pencerelerden dışarı bakmak. Bena neredeyse kutsal geliyor. Buraya Yeryüzü Ana Kilisesi diyorum." Bakışlarını manzaradan ayırıp diğer merkezlere açılan kapıyı işaret etti. "Tam karşıda EVA<a href="../Text/Section0050.htm#_ftn17" title="">[17]</a> çıkış kabini var." dedi. "Altımızdaki geçiş de yaşam modülüne gidiyor. Senin uyku bölümün de orada. CRV, mürettebatın bir an önce boşaltılabilmesi için yaşam modülünün diğer ucuna kenetli duruyor."</p>

    <p>"Bu alanda mürettebattan üç kişi mi uyuyor?"</p>

    <p>Bili başını salladı. "Diğer üçü Rus hizmet modülünde uyuyorlar. Oraya buradaki kapıdan gidiliyor. Şimdi oraya gidelim."</p>

    <p>1 Numaralı Bağlantı Noktası'ndan den ayrıldılar ve tünellerle dolu bir labirentte yüzen balıklar gibi istasyonun Rusya'ya ait yarısına geçtiler.</p>

    <p>Burası istasyonun en eski, yörüngede en uzun kalan bölümüydü ve yaşını da gösteriyordu. Güç ve tepki birimi Zarya'dan geçerlerken Emma duvarlarda lekeler, zamanla olan izler ve vuruklar gördü. Kafasında yalnızca kâğıda çizili bir plan olarak yer eden şey artık eliyle tutup gözüyle gördüğü bir nesneye dönüşmüş, duyularıyla algılayabildiği ayrıntılar kazanmıştı. İstasyon, sadece pırıl pırıl laboratuvarlardan oluşan bir labirent değildi; aynı zamanda insanlar için bir evdi ve sürekli içinde yaşanmasının yarattığı yıpranma belli oluyordu.</p>

    <p>Rus hizmet modülüne doğru yüzdüler ve Emma, her ikisi de baş aşağı duran Griggs'le Vance'in, insanın aklını karıştıran görüntüsüyle karşılaştı. Yoksa baş aşağı duran ben miyim? diye düşündü Emma, ağırlıksızlığın bu karmakarışık dünyasına gülerek. A.B.D. laboratuarı gibi RSM'nin içinde de bir mutfak, bir tuvalet ve üç mürettebat üyesi için uyku bölümleri vardı. En uçta, bir başka kapı gözüne çarptı.</p>

    <p>"Şu kapı eski Soyuz a mı gidiyor?" diye sordu.</p>

    <p>Bili başını salladı. "Onu artık döküntüleri saklamak için kullanıyoruz. Onu kullanabileceğimiz tek iş bu." Bir zamanlar acil durum can kurtaranı olarak hizmet eden Soyuz kapsülü artık kullanılmıyordu ve bataryaları boşalalı çok olmuştu.</p>

    <p>Luther Ames başını RSMden içeri uzattı. "Hey, millet, şov zamanı! Medya konferans merkezinde grup kucaklaşması. NASA vergi mükelleflerinin yukardaki uluslararası sevgi festivalimizi görmelerini istiyor. "</p>

    <p>Bili bitkinlikle içini çekti. "Hayvanat bahçesindeki hayvanlara benziyoruz. Her gün lanet olası kameralara gülümsemek zorundayız."</p>

    <p>Emma yaşam modülüne doğru göçe en son katılan oldu. Oraya vardığında içeriye bir düzine insan doluşmuştu bile. Tam bir kol ve bacak karmaşasıydı, herkes aşağı yukarı gidip geliyor, birbirleriyle çarpışmamaya çalışıyordu.</p>

    <p>Griggs organizasyonu yapmaya uğraşırken Emma geriye, bağlantı noktasına doğru çekildi. Havada sürüklenirken kendini kubbenin yanında buldu. O pencerelerin ardındaki görüntü soluğunu kesiyordu.</p>

    <p>Yeryüzü bütün muhteşemliğiyle altında uzanıyor, yıldızlar ufkun tatlı kavisini bir taç gibi çevreliyordu. Şimdi orada gece olmak üzereydi ve aşağıda, karanlığa bürünen tanıdık binalar görüyordu. Houston. Bu, gecenin üzerinden ilk geçişleriydi.</p>

    <p>Pencereye yaslanıp elini cama bastırdı. Oh, Jack, diye düşündü. Keşke burada olsaydın. Keşke bunu görebilseydin.</p>

    <p>Sonra el salladı. Ve en ufak bir şüphesi yoktu ki. aşağıdaki karanlığın içinde bir yerlerde Jack de ona el sallıyordu.</p>
  </div>
</body>
</html>
