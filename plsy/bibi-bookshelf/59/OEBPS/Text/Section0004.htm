<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <div>
      <h2>BEŞ</h2>

      <p class="MsoNormal" style="text-align:right"><i>16 Temmuz</i></p>

      <p>Bağlantı kesildi.</p>

      <p>Jack gözlerini masmavi gökyüzüne yayılan gaz bulutuna dikti ve ruhunun derinliklerine bıçak gibi bir korku saplandı. Güneş yüzünü yakıyordu, ama teri buz gibiydi. Gökyüzünü taradı. Uzay mekiği neredeydi? Daha bir kaç saniye önce bulutsuz gökte bir kavis çizişini seyretmiş, kalkışın şiddetinden yerin sallandığını duyumsamıştı. Mekik yükseldikçe Jack yüreğinin de onunla birlikte havalandığını, roketlerin gümbürtüsüyle yukarılara taşındığını ve küçücük bir güneş ışığı parıltısına dönüşene dek peşinden gittiğini hissetmişti.</p>

      <p>Onu göremiyordu. Biraz önceki düz, beyaz gaz bulutu, şimdi tırtıklı, siyah bir duman şeridine dönüşmüştü.</p>

      <p>Çılgınca göğü araştırdı ve gördüğü şey, insanın başını döndüren, karmakarışık görüntüler oldu. Gökyüzü alevler içindeydi. Dumanlar şeytanın asasının şeklini almıştı. Unufak olmuş parçacıklar denize yağıyordu.</p>

      <p>Bağlantı kesildi.</p>

      <p>Soluğu kesilerek, vücudu terden sırılsıklam, uyandı. Hava aydınlanmıştı ve güneş, korkunç bir sıcaklıkla ^atak odasının penceresinden içeri giriyordu.</p>

      <p>İnleyerek yatağın kenarına oturdu ve başını ellerinin arasına aldı. Dün gece klimayı kapatmıştı ve oda fırın gibi olmuştu. Sendeleyerek ilerleyip klimanın düğmesine bastı, sonra tekrar yatağa oturup odaya soğuk hava dolmaya başlayınca rahat bir soluk aldı.</p>

      <p>Şu eski kabus.</p>

      <p>Görüntüleri zihninden kovmak için yüzünü ovuşturdu, ama hafızasının öyle derinlerine işlemişti ki... Challenger patladığında üniversite birinci sınıftaydı, felaketin ilk görüntüleri televizyonda yayınlandığında öğrenci yurdunun dinlenme salonundan geçiyordu. O gün ve daha sonraki günler boyunca, dehşet verici görüntüleri tekrar tekrar seyretmiş, bilinçaltının derinliklerine öylesine kazımıştı ki, olay ona, sanki o sabah Cape Canaveral'daki tribünlerde duran kendisiymiş gibi gerçek gelmeye başlamıştı.</p>

      <p>Ve şimdi o anı, kabuslarında su yüzüne çıkmıştı.</p>

      <p>Emma'nın fırlatılışı yüzünden.</p>

      <p>Duşta, gürül gürül akan soğuk suyun altında başı öne eğik, rüyasının son izlerinin de akıp gitmesini bekleyerek durdu. Üç haftalık izni gelecek hafta başlıyordu, ama hiç de tatil bavcısında değil di. Teknesini aylardır denize çıkarmamıştı. Belki de şehir ışıklarının parıltısından uzakta, denizde geçen bir kaç hafta en iyi terapiydi. Yalnızca o, deniz ve yıldızlar.</p>

      <p>Yıldızlara doğru dürüst bakmayalı ne kadar uzun zaman olmuştu. Son zamanlarda onlara göz atmaktan bile kaçınır gibiydi. Çocukken bakışları hep gökyüzüne kayardı. Annesi bir keresinde, onun çok küçükken, bir gece çimenlerin üzerinde durup iki eliyle birden uzanıp aya dokunmaya çalıştığını anlatmıştı. Dokunamayınca da hayal kırıklığına uğrayıp avaz avaz ağlamıştı.</p>

      <p>Ay, yıldızlar, uzayın karanlığı artık hiç birine ulaşamayacaktı ve sık sık, düş kırıklığı içinde ağlayan o küçük çocuk gibi hissediyordu; ayakları yere basmaya mahkûm, elleri gökyüzüne doğru uzanmış o küçük çocuk gibi.</p>

      <p>Musluğu kapadı ve iki eliyle fayanslara yaslanıp başı önde, saçlarından sular damlayarak durdu. Bugün Temmuz'un on altısı, diye düşündü. Emma'nın kalkışına sekiz gün kaldı. Teninin ürperdiğini hissetti.</p>

      <p>On dakika içinde giyinmiş ve arabasına binmişti.</p>

      <p>Günlerden Salı'ydı. Emma'yla yeni uçuş ekibinin akılları fikirleri üç günlük entegre simülasyonda olacaktı ve Emma yorgun olacak, onunla görüşmek istemeyecekti. Ama ertesi gün Cape Canaveral'a doğru yola çıkıyordu. Yarın ona ulaşamayacaktı.</p>

      <p>Johnson Uzay Merkezi'nde 30 numaralı binanın önünde park etti. Güvenliğe NASA rozetini gösterip koşar adımlarla yukarı, Uçuş Kontrol Odası'na çıktı. İçerde herkesi suskun ve gergin buldu. Üç günlük entegre simülasyon. hem astronotlar hem de yer kontrol mürettebatı için son bir sınav gibiydi. Kalkıştan inişe kadar tüm görevin, herkesi tetikte tutmak için hazırlanmış çeşitli arızalarla, tehlikelerle dolu bir provasıydı. Bu odada son üç günde, kontrolörler üç vardiya halinde çalışarak nöbet değiştirmişlerdi ve şu anda masaların başında oturan iki düzine adam ve kadın bezgin görünüyordu. Çöp sepeti, plastik kahve bardakları ve Pepsi kutularıyla dolup taşmıştı. Her ne kadar kontrolörlerden bir kaçı Jacki görüp başlarıyla selam verdiklerse de doğru dürüst bir selamlaşma için bile zaman yoktu; önlerinde büyük bir kriz vardı ve herkesin dikkati problem üzerinde yoğunlaşmıştı. Jack bu odayı aylardır ilk kez ziyaret ediyordu ve o eski heyecan, ne zaman bir görev yaklaşsa bu odada çıtırdamaya başlayan o elektriği, bir kez daha hissetti.</p>

      <p>Üçüncü sıradaki kontrol masasına yaklaşıp o anda onunla ko­nuşamayacak kadar meşgul olan Uçuş Direktörü Randy Carpenter'ın yanında durdu. Carpenter uzay mekiği programının en üst düzeydeki uçuş direktörüydü. Yüz otuz kiloluk dev cüssesiyle kontrol odasında heybetli bir duruşu vardı, göbeği kemerinin üzerinden fırlamış, ayakları, sallanan kaptan köşkünde dengesini sağlamaya çalışan bir kaptan gibi yanlara açılmıştı. Bu odada komuta Carpenter'daydı. "Ben gözlüklü şişko bir çocuğun hayatta ne kadar ilerleyebileceğinin iyi bir örneğiyim," demeyi severdi. "Başarısızlık seçeneklerimiz arasında değildir," sözleriyle bir medya kahramanı olan efsanevi uçuş direktörü Gene Kranz ın aksine. Carpenter yalnızca NASA içinde iyi tanınırdı. Fotojenik özelliklerden yoksunken bir televizyon kahramanı olması pek mümkün değildi.</p>

      <p>Jack, aralarındaki konuşmaları dinleyip parçaları birleştirerek Carpenter'ın şu anda uğraştığı krizinin niteliğini çabucak kavramıştı. Bu tür bir sorunla, iki yıl önce astronot birliğinde STS 145 için hazırlanırken kendi entegre simülasyonunda da karşılaşmıştı. Mekik mürettebatı kabin basıncında, ani bir hava kaçağının göstergesi olan hızlı bir düşüş bildirmişti. Kaynağını bulmaya zaman yoktu; bir an önce yörüngeden çıkmaları gerekiyordu.</p>

      <p>'Trench' diye çağırdıkları en ön sıradaki kontrol masasında oturan uçuş dinamiği görevlisi, en uygun iniş yerini belirlemek için hızla uçuş rotasını haritada işaretliyordu. Hiç kimse bunu bir oyun gibi görmüyordu; herkes farkındaydı ki, bu kriz gerçek olsaydı yedi insanın hayatı tehlikeye girecekti. "Kabin basıncı on üç nokta dokuz ps<a href="../Text/Section0050.htm#_ftn11" title="">[11]</a>i'ye düştü," diye bildirdi</p>

      <p class="MsoNormal" style="margin-left:18.0pt;text-align:justify;text-indent: -18.0pt">Ortam Kontrol.</p>

      <p>"Edwards Hava Kuvvetleri Üssü," diye duyurdu Uçuş Dinamiği. "İnişe yaklaşık bin üç yüz kaldı. "</p>

      <p>"Kabin basıncı bu hızla giderse yedi psi'ye düşecek," dedi Ortam Kontrol. "Hemen başlıklarını takmalarını söyleyin. Atmosfere giriş dizisini başlatmadan önce."</p>

      <p>Haberleşme görevlisi öneriyi Atlantis'e iletti.</p>

      <p>"Anlaşıldı," diye yanıt verdi Komutan Vance. "Kasklar takıldı. Yörüngeden çıkma ateşlemesine geçiyoruz."</p>

      <p>Jack istemese de oyunun heyecanına kendini kaptırmıştı. Saniyeler geçerken Jack bakışlarını odanın ön tarafında yer alan, yörünge kapsülünün izlediği rotanın evrensel bir haritada işaretlendiği merkezi ekrana kilitlemişti. Her tehlikenin yaramaz bir simülasyon ekibi tarafından yaratıldığını bilmesine karşın bu talimin ciddiyeti onu da sarmıştı. Ekranda yanıp sönen, sürekli değişen verilere bakarken kaslarının gerildiğinin bile farkında değildi. Kabin basıncı yedi psi'ye düşmüştü.</p>

      <p>Atlantis atmosfere çarptı.Telsizin körleştiği bölgedeydiler, atmosfere girerken oluşan sürtünmenin kapsülün etrafındaki havayı iyonize ettiği, tüm haberleşmeyi kestiği, on iki dakikalık bir sessizliğe dalmışlardı.</p>

      <p>"Atlantis, bizi duyuyor musunuz?" dedi haberleşme görevlisi.</p>

      <p>Ansızın Komutan Vance'in sesi duyuldu' "Seni gayet iyi ve yakından duyuyoruz, Houston."</p>

      <p>İniş, saniyeler sonra mükemmel olmuştu. Oyun sona ermişti.</p>

      <p>Kontrol odasında alkışlar koptu.</p>

      <p>"Tamam, çocuklar! İyi iş çıkardınız," dedi uçuş direktörü Carpenter. "Görev sorgulaması saat üçte. Haydi yemek molası verelim." Sırıtarak kulaklığını çıkardı ve ilk defa Jack' e baktı. "Hey, seni buralarda görmeyeli yıllar oldu."</p>

      <p>"Sivillerle doktorculuk oynuyorum."</p>

      <p>"Büyük para peşindesin, ha?"</p>

      <p>Jack güldü. "Evet, bu kadar parayla ne yapacağımı söyle bana." Artık masalarında sodaları ve öğle yemekleriyle rahatlayan uçuş kontrolörlerine göz attı. "Simülasyon iyi gitti mi?"</p>

      <p>"Memnunum. Tüm aksaklıklardan sıyrılmayı başardık."</p>

      <p>"Ya mekik mürettebatı?"</p>

      <p>"Hazırlar." Carpenter ona anlamlı anlamlı baktı. "Emma da dahil. Havaya girdi Jack, o yüzden onun sinirlerini bozma. Şu anda konsantre olması gerek." Bu, dost tavsiyesinin ötesinde bir şeydi. Bir uyarıydı' Kişisel konularını kendine sakla. Uçuş mürettebatımın moralini bozma.</p>

      <p>Jack dışardaki bunaltıcı sıcakta Emma'nın uçuş simülasyonunun yapıldığı beş numaralı binadan çıkmasın beklerken mahzun, hatta pişmandı. Emma mürettebattaki diğerleriyle birlikte dışarı çıktı. Az önce bir espri yapıldığı belliydi, çünkü hepsi gülüyordu. Sonra Jack'i gördü ve gülümsemesi kayboldu.</p>

      <p>"Geleceğini bilmiyordum," dedi.</p>

      <p>Jack omuz silkip sıkılganlıkla "Ben de bimiyordum," dedi.</p>

      <p>"On dakika sonra görev sorgulamasına giriyoruz," dedi Van­ce.</p>

      <p>"Geleceğim," dedi Emma. "Siz önden gidin." Ekibinin uzaklaşmasını bekledi, sonra Jack'e döndü. "Gerçekten onlara katılmam lazım. Bak, bu yolculuğun her şeyi karıştırdığını biliyorum. Eğer boşanma belgeleri için geldiysen, onları geri döner dönmez imzalayacağıma söz veriyorum."</p>

      <p>&nbsp;&nbsp;&nbsp;&nbsp;&nbsp;&nbsp;&nbsp; "Bunun için gelmedim." "Öyleyse, başka bir şey mi var?"</p>

      <p>Jack dural adı. "Evet. Humphrey. Veterinerinin adı neydi? Bir şey yutarsa falan diye." Emma anlayamamış gibi ona baktı. "Her zaman gittiği veteriner. Dr.Goldsmith."</p>

      <p>"Oh. Evet." Bir an suskun kaldılar, güneş tam tepelerindeydi. Jack'in sırtından terler akıyordu. Emma ona birdenbire küçücük ve dayanıksız göründü. Oysa bu kadın uçaktan aşağıya atlamış biriydi. Onunla at sırtında yarışabiliyor, dans pistinde Jack'in etrafında daireler çizebiliyordu. Emma onun güzel, korkusuz karısıydı. Emma dönüp ekibinin onu beklediği otuz numaralı binaya baktı.</p>

      <p>&nbsp;&nbsp;&nbsp;&nbsp;&nbsp;&nbsp;&nbsp; &nbsp;"Gitmem gerek, Jack."</p>

      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; "Cape'e kaçta gidiyorsun?" "Sabah altıda."</p>

      <p>"Bütün kuzenlerin kalkışa gelecekler mı?" "Tabii." Durdu. "Sen orada olmayacaksın. Değil mi?" Challenger kabusu, masmavi gökyüzünü kaplayan siyah dumanlar zihninde hala capcanlıydı. Orada durup seyredemem, diye düşündü. Olabilecekleri kaldıramam. Başını salladı.</p>

      <p>Emma yanıtını soğuk bir baş işaretiyle ve en az senin kadar ilgisiz olabilirim, diyen bir bakışla karşıladı. Arkasını dönüp Jack'ten uzaklaşmaya başlamıştı bile.</p>

      <p>&nbsp;&nbsp;&nbsp;&nbsp;&nbsp;&nbsp;&nbsp; "Emma!" Jack uzanıp kolunu tuttu ve yavaşça kendine çevirdi. "Seni özleyeceğim."</p>

      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Emma içini çekti. "Tabii, Jack." "Gerçekten özleyeceğim."</p>

      <p>&nbsp;&nbsp;&nbsp;&nbsp;&nbsp;&nbsp;&nbsp; "Senden tek bir telefon almadan haftalar geçiyor. Ve şimdi beni özleyeceğini söylüyorsun." Güldü. Sesindeki acı ton ve sözlerinin gerçekliği Jack' i irkiltti. Son bir kaç aydır gerçekten de ondan kaçmıştı. Onun yakınında olmak Jack'e acı veriyordu, çünkü Emma'nın başarısı yalnızca kendi başarısızlık duygusunu artırıyordu.</p>

      <p>Barışma umudu kalmamıştı bunu artık, Emma'nın bakışlarının soğukluğunda görebiliyordu. Bu konuda uygarca davranmaktan başka yapacak bir şey kalmamıştı.</p>

      <p>Jack ansızın Emma'ya bakamadığını hissederek gözlerini uzaklara dikti. "Sadece sana güvenli bir yolculuk dilemek için uğramıştım. Ve de çok iyi bir uçuş. Houston'ın üstünden geçerken arada sırada el salla. Sana bakarım." ISS, gökyüzünde hızla yol alan, Venüs'ten daha parlak bir yıldız gibi gözükecekti.</p>

      <p>"Sen de el salla, tamam mı?"</p>

      <p>İkisi de gülümsemeyi başardılar. Demek her şeye rağmen uygar bir ayrılık olacaktı. Jack kollarını açtı ve Emma sarılmak için ona doğru yaslandı. Kısacık ve sıkılgan bir kucaklaşmaydı, sanki ilk kez bir araya gelen yabancılar gibiydiler. Jack Emma'nın vücudunu hissetti, öylesine sıcak ve yaşam doluydu k. Sonra Emma kendini geri çekti ve Uçuş Kontrol binasına yöneldi.</p>

      <p>Sadece bir kez Jack' e el sallamak için durdu. Güneş gözünü alıyordu ve o parlaklığın içinde Emmayı yalnızca koyu bir siluet olarak görüyordu, sıcak rüzgarda saçları uçuşuyordu. Ve Jack onu, asla, yürüyüp gidişini izlediği şu andaki kadar sevmediğini</p>
    </div>
  </div>
</body>
</html>
