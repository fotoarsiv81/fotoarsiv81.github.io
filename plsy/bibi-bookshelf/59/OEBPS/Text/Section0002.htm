<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <div>
      <h2>ÜÇ</h2>

      <p class="MsoNormal" style="text-align:right"><a id="bookmark6"><i>10 Temmuz</i></a></p>

      <p>Dr. Jack McCallum ilk ambulans sirenini duydu ve "Şov zamanı geldi millet!" dedi. Dışarı çıkıp Acil Servis' in hasta karşılama bölümüne yönelirken, kalp atışlarının hızlandığını adrenalinin sinir sistemini cızırdayan elektrikli tellere çevirdiğini hissediyordu. Miles Memorial Hastahanesi'ne gelen şey konusunda hiçbir fikri yoktu, yalnızca birden fazla hastanın yolda olduğunu biliyordu. Acil Servis telsizinden 1 -45 yolundaki on beş arabalık zincirleme bir kazada olay yerinde iki kişinin öldüğünü ve yirmi kadar yaralı olduğunu öğrenmişlerdi. Durumu kritik olan hastalar Bayshore ya da Texas Medical a gönderilecekti, ama Miles Memorial da dahil olmak üzere bölgenin bütün küçük hastaneleri, hastalarla dolup taşmaya hazırlanmıştı.</p>

      <p>Jack, ekibinin yerini aldığından emin olmak için ambulans</p>

      <p>alanında göz gezdirdi. Diğer acil servis doktoru Anna Sezak, kavgaya hazır, ciddi bir yüzle hemen arkasında duruyordu. Destek personeli, dört hemşire, bir laboratuvar görevlisi ve korkmuş gözüken bir intörnden oluşuyordu. Tıp fakültesinden sadece bir ay önce çıkmış olan bu görevli acil servis ekibinin en acemi üyesiydi ve ellerini kullanma konusunda umutsuz bir vakaydı. Psikiyatri dalında çalışmaya mahkum. diye düşündü Jack.</p>

      <p>Ambulans rampadan yukarı çıkıp geri geri yanaşırken siren keskin bir çığlıkla sustu. Jack hızla arka kapısını açtı ve hasta gözüne ilişti' Başı ve boynu boyunlukla sabitlermiş, sarı saçları kana bulanmış genç bir kadındı. Jack, kadını ambulanstan çıkarırlarken yüzüne daha yakından bakınca, ansızın onu tanıyarak ürperdi.</p>

      <p>"Debbie," dedi.</p>

      <p>Kadın gözlerini ona çevirdi, bakışlarını ona odaklayamamış, kim olduğunu anlayamamış gibi görünüyordu.</p>

      <p>"Jack McCallum," dedi Jack.</p>

      <p>"Oh, Jack. " Gözlerini kapayıp inledi. "Başım acıyor. "</p>

      <p>Jack kadını rahatlatmak için omzuna dokundu. "Sana çok iyi bakacağız, tatlım. Sen hiç merak etme."</p>

      <p>Kadını acil servis kapılarından geçirip travma odasına doğru götürdüler.</p>

      <p>"Onu tanıyor musun?" diye sordu Anna.</p>

      <p>"Kocası Bili Hanning. Astronot."</p>

      <p>"Yani uzay istasyonundakilerden biri mi" Anna güldü. "Epey pahalıya patlayacak bir şehirlerarası telefon konuşması olacak desene."</p>

      <p>"Gerekirse ona ulaşmak sorun olmaz. JSC bizi ona bağlayabilir."</p>

      <p>“Bu hastayı benim almamı ister misin?" Bu mantıklı bir soruydu. Doktorlar genellikle arkadaşlarını ve akrabalarını tedavi etmekten kaçınırlardı; masada kalbi duran hasta tanıdığınız ve sevdiğiniz biriyse nesnel bir yaklaşım gösteremezdiniz. Bir zamanlar o ve Debbie aynı sosyal etkinliklere katılmış olsalar da, Jack onu bir arkadaş olarak değil, yalnızca bir tanıdık olarak düşünüyordu ve onun tedavisini üstlenmekten rahatsızlık duymuyordu.</p>

      <p>"Ben alırım," dedi ve sedyenin ardından travma odasına girdi. Zihni bir sonraki aşamada yapılması gerekenlere atlamaya başlamıştı bile. Kadının gözle görülür tek yarası kafa derisindeki zedelenmelerdi, ama travmaya maruz kaldığı açık olduğundan kafatasında ve boyun omurlarında kırık bulunmadığından da emin olmalıydı.</p>

      <p>Hemşireler laboratuvar tahlilleri için kan alıp Debbie"nin geri kalan giysilerini yavaşça soyarlarken ambulans görevlisi Jack'e hastanın kısa geçmişini veriyordu.</p>

      <p>"Zincirleme kazadaki beşinci arabadaydı. Görebildiğimiz kadarıyla arkadan çarpmış, arabası kenara savrulmuş. Sonra başkası ona sürücünün tarafından çarpmış. Kapı içeri göçmüştü."</p>

      <p>"Ona ulaştığınızda kendinde miydi?"</p>

      <p>"Bir kaç dakika boyunca bilinci yerinde değildi. Serum takarken kendine geldi. Omurgasını derhal sabitledik. Kan basıncı ve kalp ritmi stabildi. Şanslılardan biri." Görevli başını salladı. "Arkasındaki adamı görmeliydiniz."</p>

      <p>Jack hastayı muayene etmek için sedyeye yaklaştı. Debble'nin iki göz bebeği de ışığa yanıt veriyordu ve ekstraoküler hareketleri normaldi. Kendi adını ve nerede olduğunu biliyordu, ama tarihi hatırlayamıyordu. Oryantasyonu<a href="../Text/Section0050.htm#_ftn5" title="">[5]</a> iki diye düşündü Jack. Bu onu, bir gecelik gözlem için bile olsa. hastahaneye yatırmak için yeterli bir sebepti.</p>

      <p>"Debbie, seni röntgene yollayacağım," dedi. "Bir yerini kırmadığından emin olmamız gerek." Hemşireye baktı. "Acilen bilgisayarlı tomografi, kafatası ve boyun omuru. Bir de.." Durup kulak kabarttı.</p>

      <p>Başka bir ambulans sireni duyulmaya başlamıştı.</p>

      <p>"Filmleri halledin," diye direktif verdi ve dışarı, personelin yeniden toplandığı ambulans varış yerine koşturdu.</p>

      <p>Daha hafif bir başka siren ilkinin gürültüsüne karışıyordu. Jack ve Anna endişeyle birbirlerine baktılar. Demek iki ambulans daha geliyordu?</p>

      <p>"O unutulmaz günlerden biri olacak." diye söylendi Jack.</p>

      <p>"Travma odası boşaldı mı?" diye sordu Anna.</p>

      <p>"Hasta röntgene gitti." Jack, ilk ambulans geri geri yanaşırken öne çıktı. Araç durduğu anda hızla kapısını açtı.</p>

      <p>Bu seferki hasta, bir erkekti. Teni solgun ve soğuk, orta yaşlı şişman bir adam. Jack'in aklına ilk gelen şok, oldu ama ne kan gördü ne de bir yaralanma belirtisi.</p>

      <p>"Fazla zarar görmeyen bir arabadaydı," dedi sağlık görevlisi adamı muayene odasına götürürlerken. "Arabasından çıkardığımızda göğüs ağrısı vardı. Kalp ritmi sabitti, hafif bir taşikardisi vardı, ama ventriküler ekstra sistolu yoktu. Büyük tansiyon 90. Olay yerinde morfin ve nitro verdik, dakikada akı litre de oksijen veriyoruz."</p>

      <p>Herkes çok çabuk hareket ediyordu. Anna, hastanın geçmişi ve muayenesiyle ilgilenirken hemşireler kalp elektrodlarını güç kaynağına bağlıyorlardı. Aletten bir EKG bipleyerek geçmeye başladı. Jack kağıtlarını sıyırdı ve VI ve V2 elektrodlarındaki ST yükselmeleri hemen dikkatini çekti.</p>

      <p>"Anteryör MI<a href="../Text/Section0050.htm#_ftn6" title="">[6]</a>" dedi Anna'ya</p>

      <p>Kadın başını salladı. "tPA<a href="../Text/Section0050.htm#_ftn7" title="">[7]</a>'dan olduğunu sanmıştım."</p>

      <p>Bir hemşire kapıdan seslendi. "Öbür ambulans geldi!"</p>

      <p>Jack' le iki hemşire dışarıya koştu.</p>

      <p>Genç bir kadın çığlıklar atarak sedyede kıvranıyordu. Jack, kadının kısalmış sağ bacağına bir göz attı, ayak neredeyse tamamen yana dönmüştü Bu hastanın doğruca ameliyata alınması gerektiğini anladı. Çabucak kadının giysilerini kestiğinde ortaya travmatik bir kalça kırığı çıktı, dizleri arabanın torpidosuna kuvvetle çarptığında kalça kemiği yuvasının içine geçmişti. Kadının berbat bir biçimde deforme olmuş bacağına yalnızca bakmak bile midesini bulandırmıştı.</p>

      <p>"Morfin?" diye sordu hemşire.</p>

      <p>Jack başını salladı. "Ne kadar gerekiyorsa verin. Acıdan duramıyor. Altı ünite kan alıp tahlile gönderin. Bir de buraya olabildiğince çabuk bir ortopedist getirin. "</p>

      <p>"Dr. McCallum, acilen röntgen odasına. Dr. McCallum, acilen röntgen odasına."</p>

      <p>Jack endişeyle başını kaldırdı. Debbie Haning. Koşarak odadan çıktı.</p>

      <p>Debbie'yi röntgen masasında yatar buldu. Acil servis hemşiresi ve teknisyen üzerine eğilmişti.</p>

      <p>'Tam omurga ve kafatası filmlerini bitirmiştik ki," dedi teknisyen, "onu uyandıramadık. Acıya bile tepki vermiyor."</p>

      <p>"Ne zamandır bu halde?"</p>

      <p>Bilmiyorum. On-on beş dakikadır masada yatıyordu, sonra artık bizimle konuşmadığını fark ettik."</p>

      <p>"Bilgisayarlı tomografiyi bitirdiniz mi?"</p>

      <p>Bilgisayar bozuldu. Yapılması bir kaç saat sürer."</p>

      <p>Jack Debbie' nin gözlerine fenerini tuttu ve yüreği ağzına geldi Sol gözbebeği büyümüştü ve tepkisizdi.</p>

      <p>"Bana filmleri gösterin," dedi.</p>

      <p>"Boyun omuru ışık kutusunda."</p>

      <p>Jack hızla yan odaya geçip arkadan aydınlatılan ışık kutusuna İliştirilmiş röntgen filmlerine göz attı. Boyun filmlerinde hiç kırık görmedi; boyun omurları yerli yerindeydi. Hemen boyun filmlerini indirip yerlerine kafatası röntgenlerini koydu. İlk bakışta hemen göze çarpan bir şey yoktu. Sonra bakışları sol temporal kemiği izIeyen neredeyse görülmeyen bir çizgiye kaydı. O kadar zor fark ediliyordu ki, filmin üzerinde bir toplu iğne çiziği gibi duruyordu. Bir kırık.</p>

      <p>Yoksa kırık sol orta meninjeal arterin yırtılmasına mı neden olmuştu? Bu, kafa boşluğunda kanamaya yol açardı. Kan birikip basınç yükseldikçe beyine baskı uygulanacaktı. Böylece akli durumunun birdenbire kötüleşmesi ve büyüyen göz bebeği açıklanmış oluyordu.</p>

      <p>Kanın derhal boşaltılması gerekiyordu.</p>

      <p>"Onu acil servise götürün!" dedi.</p>

      <p>Bir kaç saniye içinde Debbie'yi sedyeye bağlamış, koridor boyunca koşmaya başlamışlardı. Onu hızla boş bir muayene odasına sokarlarken Jack memura "Çabuk Nörocerrahiyi çağırtın! Onlara epidural kanamalı bir hastamız olduğunu ve acil bir burr hole için hazırlandığımızı söyleyin," diye bağırdı.</p>

      <p>Debbie'nin aslında ameliyathaneye gitmesi gerektiğini biliyordu, ama durumu öyle hızlı kötüleşiyordu ki, bekleyecek zamanlarıyoktu. Muayene odası ameliyathane yerine geçmek zorundaydı. Debbie' yi masaya alıp göğsüne EKG elektrodlarini iliştirdiler. Düzensiz soluk alıp vermeye başlamıştı; entübe etmenin* zamanı gelmişti.</p>

      <p>Jack tam endotrakeyal tübün paketini yırtıyordu ki, bir hemşire "Soluk almıyor! " dedi.</p>

      <p>Laringoskobu Debbie'nin boğazına soktu. Bir kaç saniye sonra F.T tübü yerine yerleştirilmiş, akciğerlerine oksijen pompalanıyordu.</p>

      <p>Bir hemşire elektrikli traş makinesinin fişini taktı. Debbie'nin sarı saçları ipeksi tutamlar halinde yerlere dökülmeye, kafa derisi ortaya çıkmaya başladı.</p>

      <p>Bir görevli başını odadan içeri uzattı. "Nörocerrahi uzmanı trafiğe takılmış! Buraya gelmesi en az bir saat sürermiş. "</p>

      <p>"O zaman başkasını bulun!"</p>

      <p>"Hepsi Texas Medical'da! Bütün kafa yaralanmaları onlarda."</p>

      <p>Tanrım başımız belada, diye düşündü Jack, Debbie'ye bakarak. Her geçen dakika, kafatasının içindeki basınç artıyordu. Beyin hücreleri ölüyordu. O, eğer benim karım olsaydı, beklemezdim. Bir saniye bile beklemezdim.</p>

      <p>Yutkundu. "Hudson delgisini çıkarın. Burr hole'ları kendim açacağım." Hemşirelerin şaşkın bakışlarını gördü ve hissettiğinden çok daha fazla bir kendine güvenle ekledi, "Duvara delik açmak gibidir. Daha önce de yapmıştım. "</p>

      <p>Hemşireler yeni traş edilmiş kafayı operasyona hazırlarken, Jack de steril ameliyat giysisini ve eldivenlerini giydi. Steril bezleri yerleştirdi ve kalbi yerinden fırlayacakmışçasına atarken bile ellerinin titremediğini görerek şaşırdı. Daha önce de burr hole açtığı doğruydu, ama yalnızca yıllar önce bir kez, nörocerrahi uzmanının gözetimi altında yapmıştı.</p>

      <p>Hiç zaman kalmadı. Ölüyor. Yap şunu.</p>

      <p>Neştere uzanıp kafa derisinde, sol temporal kemiğin üzerinde düz bir yarık açtı. Sızan kanı bir bezle sildi ve kanayan damarları Marize<a href="../Text/Section0050.htm#_ftn8" title="">[8]</a> elti. Katladığı deriyi bir relraktörle tutturdu, yarığı galea boyunca derinleştirip perikranyuma ulaştı ve kestiği parçayı yukarı kaldırarak kafatasının yüzeyini açığa çıkardı.</p>

      <p>Hudson delgisini eline aldı. Bu. elle idare edilen mekanik bir aletti ve neredeyse antik çağlardan kalmış, dedenizin marangozhanesinde bulabileceğiniz gereçlerden biri gibi görünüyordu. İlk önperforatörü, maça şeklindeki delgi ucunu kullanarak kemiği, deliği açmaya yetecek kadar kesti. Sonra yuvarlak, tırtıklı ucu taktı Derin bir soluk aldı, ucu batıracağı yeri belirledi ve delmeye başladı. Beyne doğru iniyordu. İlk ter damlaları alnından fışkırdı. Bilgisayarlı tomografiyle bulguyu doğrulamadan, yalnızca klinik kararına dayanarak deliyordu. Doğru noktayı açıp açmadığını bile bilmiyordu.</p>

      <p>Birdenbire delikten kan fışkırdı ve steril bezlere sıçradı.</p>

      <p>Hemşirelerden biri ona bir tas uzattı. Matkabı geri çekti ve durmaksızın akan kanın kafatasından çıkıp tastaki parlak gölün içine toplanışını seyretti. Doğru yeri delmişti. Sızan her damla kanla Debbie Haning'in beynindeki basınç azalıyordu.</p>

      <p>Jack tuttuğu nefesini verdi ve bir anda omuzlarındaki gerginlik yerini bitkinlik ve ağrıya bıraktı.</p>

      <p>"Kemik yağını hazırlayın," dedi. Sonra matkabı bırakıp aspirosyon kateterini aldı.</p>

      <p>Beyaz bir fare sanki saydam bir denizdeymişçesine havada asılıydı. Dr. Emma Watson, incecik vücuduyla bir sualtı dansçısı kadar zarif, yavaşça ona doğru ilerledi Koyu kahverengi saçları havaya yayılıyor, başının etrafında hayaletlerinkine benzer bir ışık çemberi oluşturuyordu. Fareyi sıkıca kavradı ve yavaşça yüzünü kameraya döndü. Elinde bir şırınga vardı.</p>

      <p>Bu görüntüler filme almalı iki yıldan fazla oluyordu. STS 141 sırasında uzay mekiği Atlantis' te çekilmişti, ama Gordon Obie' nin en sevdiği halkla ilişkiler filmi olarak kalmıştı. İşte şimdi NASA Te ague Oditoryumunun bütün video ekranlarında gösteriliyor olma­sının nedeni de buydu. Emma Watson*ı seyretmek kimin hoşuna gitmezdi ki? Atikti, kıvraktı ve gözlerinde merak dolu bir pırıltı, bir kıvılcım vardı. Kaşının üstündeki küçük yara izinden, ucu kırılmış ön dişine (Gordon bunun korkusuz kayak günlerinin bir anısı olduğunu duymuştu) dek bütün yüzü, coşku dolu yaşamın bir belgesiydi. Ama Gordon a göre asıl cazibesi zekasıydı. Yeteneğiydi. Gordon, Emma'nın NASA'daki kariyerini ilgiyle izliyordu ve bunun onun çekici bir kadın olmasıyla bağlantısı yoktu.</p>

      <p>Uçuş Mürettebatı Operasyonları direktörü olarak Gordon Obie'nin, mürettebat seçimi konusunda hatırı sayılır bir yetkisi vardı ve astronotlarıyla arasında, duygusal açıdan güvenli -bu bazılarına göre kalpsizlikti- bir mesafeyi korumaya çalışırdı. Kendisi de bir zamanlar astronottu, iki kez uzay mekiğine komuta etmişti ve o sıralarda bile Sfenks olarak bilinirdi: Sohbetere itibar etmeyen, herkesten uzak duran, gizemli bir adam. Kendi sessizliği ve bilinmezliği içinde rahattı. Şu anda bir sıra NASA görevlisiyle birlikte sahnede oturuyor olmasına karşın dinleyicilerin çoğu Gordon Obie'nin kim olduğunu bilmiyordu. Obie yalnızca set dekorasyonu için buradaydı. Tıpkı Emma Watson'ın görüntülerinin set dekorasyonuna katkıda bulunuşu gibi; dinleyicilerin ilgisini çekecek güzel bir yüz.</p>

      <p>Film ansızın bitti, ekranda, NASA'nın logosu; herkesin sevgiyle 'köfte'diye andığı, orbital bir elips ve kırmızı bir şimşekle süslenmiş ışıltılı yıldızlarla bezeli mavi bir çember belirdi. NASA yöneticisi Leroy Cornell ve JSC müdürü Ken Blankenship, soruları yanıtlamak için sahneye çıktılar. Açıkçası, görevleri para istemekti ve karşılarında kongre üyelerinden, senatörerden, NASA'nın bütçesini kararlaştıran çeşitli alt komitelerin üyelerinden oluşan kuşkucu bir topluluk vardı. NASA, iki yıldır büyük kısıntıların ve son zamanlarda da Johnson Uzay Merkezi nin koridorlarında esen umutsuz, karanlık havanın sıkıntısını çekiyordu.</p>

      <p>İyi giyinmiş erkek ve kadınlardan oluşan dinleyici kitlesine bakarken Gordon kendini yabancı bir kültüre bakarmış gibi hissetti. Bu politikacıların nesi vardı böyle? İleriyi görmekten nasıl bu kadar aciz olabiliyorlardı? En şiddetli inancını paylaşmıyor olmaları</p>

      <p>onu hayrete düşürüyordu' İnsan ırkını hayvanlardan ayıran, insanın bilgiye duyduğu açlıktı. Her çocuk o evrensel soruyu sorar: Neden? Doğdukları andan itibaren meraklı olmaya, keşfe çıkmaya, bilimsel gerçekleri araştırmaya programlanmışlardır.</p>

      <p>Yine de bu seçilmiş görevliler insanı eşsiz kılan merakı yitirmişlerdi. Houstona, Neden? diye değil, Ne işimize yarayacak ki? diye sormaya gelmişlerdi.</p>

      <p>Onları, NASA'nın gördüğü en iyi reklam filmi olarak yerini koruyan Apollo 13 filmine göndermede bulunarak, alaycılıkla "Tom Hanks Turu" diye adlandırdığı turla, onları destek vermeye İkna etmeye çalışmak Cornell'ın fikriydi. Cornell onlara yörüngedeki Uluslararası Uzay İstasyonu, ISS'deki en son gelişmeleri göstermişti. Gerçek astronotların ellerini sıkmalarına izin vermişti. Herkesin istediği de bu değil miydi? Bir altın çocuğa, bir kahramana dokunmak? Sırada, 30 numaralı bina ve Uçuş Kontrol Odası'yla başlayan Johnson Uzay Merkezi gezisi vardı. Bu dinleyicilerin uçuş masasıyla Nintendo setini birbirinden ayıramayacak olmasını dert etmeye gerek yoktu; bütün o parıltılı teknoloji kesinlikle gözlerini kamaştıracak ve onları sadık inananlar haline getirecekti.</p>

      <p>Ama işe yaramıyor. diye düşündü Gordon üzüntüyle. Bu politikacıların bunlara karnı tok.</p>

      <p>NASA, başta en ön sırada oturan Senatör Phil Parish olmak üzere güçlü muhaliflerle karşı karşıyaydı. Uzlaşmaz biçimde sertlik yanlısı olan, Güney Carolina'lı yetmiş altı yaşındaki Parish'in öncelik verdiği konu savunma bütçesini korumaktı. NASA'nın canı cehennemeydi. Şimdi de üç yüz kiloluk bedenini iskemleden sürükleyip ayağa kalkmış, sözcükleri kibarca uzatarak Cornell'e sesleniyordu.</p>

      <p>"Kurumunuz bu uzay istasyonu için bütçesini milyarlarca dolar aştı," dedi. " Amerikan halkının, siz yukarda muhteşem laboratuvar deneylerinizle uğraşın diye savunma gücünden fedakarlık etmesi beklenmiyor sanırım. Bunun uluslararası bir çalışma olması gerekiyordu, değil mi? Ama benim gördüğüm kadarıyla hesabın çoğu bize yazılıyor. Ben sırtımızdaki bu yükü Güney Carolina'nın iyi insanlarına nasıl açıklayacağım?"</p>

      <p>NASA yöneticisi Cornell kameraya poz verir gibi yapmacık bir bir gülümsemeyle karşılık verdi. Politik bir yaratıktı, herkesi güler yüzle karşılama görevini üstlenen, kişisel çekiciliği, karizmasıyla I basında ve vaktinin çoğunu Kongreyi ve Beyaz Saray'ı uzay kuruluşunun hiçbir zaman yeterli olmayan bütçesine para, hep daha j fazla para akıtmaları için tatlı sözlerle kandırmaya harcadığı Was­hington'da bir yıldız haline gelmişti. Onunki, NASA'nın herkesçe I tanınan yüzü olmuştu, JSC deki günlük işlemleri yürüten kişi olan Ken Blankenships’e yalnızca birim içindekilerce tanınan özel bir j yüzdü. Bu iki adam, NASA liderliğinin yin ve yangı gibiydiler, huy­ları öylesine farklıydı ki, bir ekip halinde çalıştıklarını insanın gözü­nün önüne getirmesi zordu. NASA çalışanları arasındaki espriye I göre, Leroy Cornell'ın tarzı vardı, içeriği yoktu; Blankenship'inse içeriği vardı, tarzı yoktu.</p>

      <p>Cornell Senatör Parish'in sorusunu sakince yanıtladı. "Niçin ! diğer ülkelerin katkıda bulunmadığını sordunuz. Senatör, onlar za­ten katkıda bulundular. Bu istasyon gerçekte uluslararası bir uzay is­tasyonu. Doğru, maddi sıkıntılar Rusların elini kolunu bağlıyor. Evet, açığı biz kapatmak zorunda kaldık. Ama Ruslar bu istasyona kendilerini adadılar. Şu anda yukarda bir kozmonotları var ve ISS'yi işletmeyi sürdürmemize yardım etmek için çok nedenleri var. Bu istasyona.niçin ihtiyacımız olduğuna gelince' Biyoloji ve tıp alanın­da yürütülen şu araştırmalara bir bakın. Malzeme bilimi. Jeofizik. Bu araştırmaların yararlarını kendi ömrümüz içinde göreceğiz."</p>

      <p>Dinleyicilerden biri daha ayağa kalktı ve Gordon tansiyonu­nun yükseldiğini hissetti. Eğer Senatör Parish'ten daha çok küçümsediği biri varsa, o da, Marrlboro erkeğine benzeyen görünüşü bile, bilimsel konularda tam bir moron olduğu gerçeğini saklayamayan, Montana'dan Kongre üyeliğine seçilmiş Joe Bellingham'dı. Son seçim kampanyası sırasında devlet okullarında Yara­dılış dersleri verilmesini istemişti. Biyoloji kitaplarını çöpe atıp yer­lerine İncil'i açın. Herhalde roketleri meleklerin çalıştırdığını düşünüyordur.</p>

      <p>"Peki ya Ruslar ve Japonlarla yapılan teknoloji paylaşımına ne diyorsunuz?" dedi Bellingham. "Yüksek teknoloji sırlarını beda­va verdiğimizden endişeleniyorum. Bu uluslararası işbirliği kulağa ahlaki açıdan yüce bir şey gibi geliyor, ama yüz seksen derece çark edip bilgileri bize karşı kullanmalarını ne engelleyebilir? Neden Ruslara güvenelim ki?"</p>

      <p>Korku ve paranoya. Cehalet ve batıl inanç. Bu ülkede bunlardan çok vardı ve Gordon Bellingham'ı yalnızca dinlerken bile umutsuzluğa düşmüştü. Tiksintiyle arkasını döndü.</p>

      <p>İşte o zaman üzüntüsü yüzünden okunan Hank Mllar'ın oditoryuma girdiğini gördü. Miliar, Astronot Bürosunun müdürüydü. Doğruca Gordon'a baktı ve Gordon bir sorun olduğunu hemen miladı.</p>

      <p>Sessizce sahneden indi ve iki adam koridora çıktılar. "Neler oluyor?"</p>

      <p>"Bir kaza olmuş. Bili Haning'in karısı. Durumu pek iyi değilmiş diye duyduk."</p>

      <p>"Tanrım. "</p>

      <p>"Bob Kittredge ve Woody Ellis Halkla İlişkilerde bekliyorlar. Toplanıp konuşmamız gerek."</p>

      <p>Gordon başını salladı. Oditoryumun kapısından, hala Komünistlerle teknoloji paylaşımının tehlikeleri konusunda saçmalayan Kongre üyesi Bellingham'a göz attı. Ciddi bir yüzle Hank'in peşinden oditoryumdan çıktı, avludan geçip diğer binaya girdi.</p>

      <p>Arka taraftaki ofislerden birinde buluştular. STS 162'nin mekik komutanı Kittredge'in yüzü kızarmıştı ve endişeli görünüyordu. Uluslararası Uzay İstasyonu'nun uçuş direktörü Woody El lis çok daha sakindi, ama Gordon, Ellis'i hiç bir zaman sıkıntılı görmemişti. Bir krizin tam ortasında nasıl davranacağını bilmiyordu.</p>

      <p>"Ciddi bir kaza mıymış?" diye sordu Gordon.</p>

      <p>"Bayan Haning'in arabası 1-45 yolundaki dev bir zincirleme kazaya karışmış," dedi Hank. "Ambulans onu Miles Memorial'a götürmüş. Onu acil serviste Jack McCalum muayene etmiş."</p>

      <p>Gordon başını salladı. Hepsi Jack'i iyi tanırdı. Artık astronot birliğinde olmamasına karşın Jack hala NASA'nın aktif uçuş doktorları listesindeydi. Bir yıl önce, NASA'daki görevlerinin çoğundan çekilip özel sektörde acil servis doktor olarak çalışmaya başlamıştı.</p>

      <p>"Debbie için bizim ofisi arayan da Jack'ti" dedi Hank.</p>

      <p>"Durumu hakkında bir şey söyledi mir"</p>

      <p>"Ağır kafa travması. Yoğun Bakım'da komadaymış."</p>

      <p>"İyileşecek miymiş?"</p>

      <p>"Bu soruya cevap veremedi." Hepsi bu trajedinin NASA için ne anlama geldiğini düşünürlerken bir sessizlik oldu. Hank içini çekti. "Bill'e söylemek zorundayız. Bu haberi ondan gizleyemeyiz. Sorun şu ki..." Cümlesini bittirmedi. Buna gerek yoktu; hepsi problemin ne olduğunu anlıyordu.</p>

      <p>Bill Haning şu anda Uluslararası Uzay İstasyon' unda yörüngedeydi, dört ay sürmesi planlanan görevinin ilk ayındaydı. Bu haber onu yıkacaktı. Uzayda uzun süre yaşamayı zor kılan etkenler arasında NASA'yı en çok endişelendiren duygusal sorunlardı. Bunalım geçiren bir astronotun göreve büyük zararı dokunabilirdi. Yıllar önce Mir'de, Kozmonot Volodya Dezhurov'a annesinin ölüm haberi verildiğinde böyle bir durum yaşanmıştı. Günler boyunca kendini Mr'in modüllerinden birine kapamış ve Moskova Uçuş Kontrolle konuşmayı reddetmişti. Onun üzüntüsü Mir'de bulunan herkesin emeğine zarar vermişti.</p>

      <p>"Çok yakın bir ilişkileri var," dedi Hank. "Size şimdiden şunu söyleyebilirim. Bill bununla başa çıkamayacaktır."</p>

      <p>"Yerine başka birini geçirmemizi mi öneriyorsun?" diye sordu Gordon.</p>

      <p>"Gelecek programlı mekik uçuşunda. Bili orada kaldığı iki hafta boyunca zaten yeterince kötü günler yaşayacak. Ondan dört aylık hizmetini tamamlamasını isteyemeyiz." Hank hafif bir sesle ekledi, "iki küçük çocukları var, biliyorsunuz."</p>

      <p>"Bill'in ISS için yedeği Emma Watson," dedi Woody Ellis. "Onu STS1601a gönderebiliriz. Vance'in mürettebatıyla."</p>

      <p>Emma'nın ismi geçtiğinde Gordon, özel olarak ilgilendiğini belli etmemek için dikkat etti. En ufak bir his belirtisi göstermedi. "Watson hakkında ne düşünüyorsunuz? Oraya üç ay önce gitmeye hazır mı?"</p>

      <p>"Bill'in yerini alması için seçildi. Uzay deneylerinin çoğunda bekleneni verdi. O yüzden bence bu seçeneğe başvurulabilir."</p>

      <p>"Şey, bu benim hoşuma gitmedi," dedi Bob Kittredge.</p>

      <p>Gordon yorgunlukla içini çekti ve mekik kumandanına döndü. "Hoşunuza gideceğini düşünmemiştim zaten."</p>

      <p>"Watson benim mürettebatımın bir parçası. Biz bir ekip olarak bütünleştik. Bunu bozmayı hiç istemiyorum."</p>

      <p>"Sizin ekibinizin kalkışa hazır olmasına üç ay var. Gerekli düzenlemeleri yapmaya zamanınız olacak."</p>

      <p>"Benim işimi zorlaştırıyorsunuz."</p>

      <p>"O süre içinde birbiriyle bütünleşmiş yeni bir ekip kuramayacağınızı mı söylüyorsunuz?"</p>

      <p>Kittredge'ın yüzü gerildi. 'Benim tek söylediğim mürettebatınım şimdiden iyi çalışan bir birim olduğu. Watson'i kaybetmek hoşumuza gitmeyecek."</p>

      <p>Gordon Hank'e baktı. "Ya STS 160'ın mürettebatı? Vance'le ekibi?"</p>

      <p>"Onların açısından bir sorun yok. Watson yalnızca gemide fazladan bir yolcu olacak. Onu diğer kargoları yaptıkları gibi ISS ye teslim ederler."</p>

      <p>Gordon bir kez daha düşündü. Hâlâ seçeneklerden söz ediyorlardı, gerçeklerden değil." Belki de Debbie Haning uyanıp iyileşecek ve Bill de programlandığı gibi ISS'de kalabilecekti. Ama NASA'daki diğer herkes gibi Gordon da, her olasılığa göre plan yapmaya, aklında, a, b, c seçenekleri gerçekleştiği takdirde nasıl hareket edileceğine dair bir eylem tablosu taşımaya kendini alıştırmıştı.</p>

      <p>Son bir onaylama için Woody Ellis'e baktı. Woody başını salladı.</p>

      <p>"Peki," dedi Gordon. "Bana Emma Watson'i bulun."</p>

      <p>Emma hastane koridorunun diğer ucundan onu fark etti. Hank Mllar'la konuşuyordu. Sırtı Emma'ya dönük ve üzerinde herkesinki gibi yeşil ameliyat giysisi olmasına rağmen. Emma onun Jack olduğunu anlamıştı. Yedi yıllık evliliğin ardından, artık yüzünü görmeden de onu tanıyabiliyordu.</p>

      <p>Aslında bu manzara, ikisi de San Franssco General Hastanesi'nin acil servisinde ihtisas yaparlarken Jack McCallum'la ilk karşılaşmalarına benziyordu. Jack hemşire masasının başında durmuş hasta dosyasına bir şeyler yazıyordu, geniş omuzlan yorgunluktan çökmüş, saçları yataktan yeni fırlamış gibi karmakarışıktı. Gerçekten de öyle yapmıştı' çok yoğun geçen bir nöbet gecesinin sabahıydı ve tıraşsız, gözleri uykulu olmasına rağmen, dönüp Emma'ya ilk kez baktığında aralarında ani bir çekim oluşmuştu.</p>

      <p>Jack şimdi on yaş daha yaşlıydı, saçlarına kırlar karışmıştı ve bitkinlik yine omuzlarını çökertmişti. Emma onu üç haftadır görmemişti, yalnızca bir kaç gün önce, gürültülü bir ağız dalaşına dönüşen kısa bir telefon konuşması yapmışlardı. Bugünlerde birbirlerine karşı mantıklı davranamıyor, ne kadar kısa olursa olsun uygarca konuşamıyor gibiydiler.</p>

      <p>O yüzden Emma koridorda ona doğru yürürken olabileceklerden endişeliydi.</p>

      <p>Emma'yı önce Hank Millar fark etti. sanki savaş çıkmak üzereymiş gibi anında yüzü gerildi ve bir an önce, kurşunlar vızıldamaya başlamadan, oradan uzaklaşmak istedi. Jack de Hank' in yüzündeki değişikliği görmüş olmalıydı ki. bunun nedenini görmek için döndü.</p>

      <p>Emma'yı görür görmez olduğu yerde donup kaldı, yüzünde içten gelen bir gülümseme belirir gibi oldu. Onu gördüğü için hem şaşırmış hem de sevinmişe benziyordu. Sonra başka bir şey kontrolü eline aldı ve gülümsemesi kayboldu. Yerini ne dostça, ne de düşmanca olan donuk bir bakış aldı. Bir yabancının yüzü, diye düşündü Emma, ve bunun, Jack'in onu açık bir düşmanlıkla karşı­lamasından bile daha acı olduğunu hissetti. Öyle yapsaydı en azından, bir zamanlar mutlu olan bir evlilikten, biraz duygu, ne kadar yıpranmış olsa da ufak bir kalıntı artmış olurdu.</p>

      <p>Emma kendini Jack'in donuk bakışına en az onunki kadar nötr bir ifadeyle karşılık verir buldu. Aynı arıda iki adama da seslenerek konuşmaya başladı.</p>

      <p>"Gordon bana Debbie'ye olanları anlattı" dedi. "Durumu nasıl?"</p>

      <p>Hank, önce onun yanıt vermesini bekleyerek Jack'e göz attı. Sonunda kendi yanıt vermek zorunda kaldı' "Bilinci hâlâ yerinde değil. Bekleme odasında nöbet tutuyoruz. Sen de bize katılmak istersen..."</p>

      <p>&nbsp;&nbsp;&nbsp;&nbsp;&nbsp;&nbsp; "Evet. Tabii.'" Emma ziyaretçi bekleme odasına yöneldi. "Emma," diye seslendi Jack. &nbsp;&nbsp;"Konuşabilir miyiz?" "Sonra görüşürüz," dedi Hank ve telaşla koridor boyunca geri çekilişine başladı. Emma'yla Jack onun köşeyi dönmesini beklediler, sonra birbirlerine baktılar.</p>

      <p>&nbsp; &nbsp; &nbsp; &nbsp; &nbsp; &nbsp; &nbsp;"Debbie'nin durumu iyi değil," dedi Jack. "Neler oldu?"</p>

      <p>&nbsp; &nbsp; &nbsp; &nbsp; &nbsp; &nbsp; &nbsp;"Epidural kanaması vardı. Geldiğinde bilinci yerindeydi, konuşuyordu.</p>

      <p>&nbsp; &nbsp; &nbsp; &nbsp; Bir kaç dakika içinde kötüleşti. Ben başka bir hastaya bakıyordum. Zamanında fark edemedim. Burr hole’u zamanında açamadım.." Durdu ve gözlerini uzaklara dikti. "Solunum cihazına bağladık. "</p>

      <p>&nbsp; &nbsp; &nbsp; &nbsp; &nbsp; Emma ona dokunmak için uzandı, sonra Jack'in tek yapacağının elini silkelemek olacağını düşünerek kendine hakim oldu. Jack ondan gelen rahatlatıcı sözleri o kadar uzun zamandır reddediyordu ki... Emma ne derse desin, ne kadar içten söylerse söylesin, Jack sözlerini acıma belirtisi olarak görürdü. Ve kendine acınmasından nefret ederdi.</p>

      <p>&nbsp; &nbsp; &nbsp; &nbsp; &nbsp; &nbsp;Söyleyebildiği tek şey "Bunu teşhis etmek zordur, Jack." oldu. "Daha çabuk yapmalıydım."</p>

      <p>&nbsp; &nbsp; &nbsp; &nbsp; &nbsp;"Durumunun aniden kötüleştiğini söyledin. Boşuna kendini suçlama." "Bu, kendimi şu kadarcık bile iyi hissetmemi sağlamıyor." "Sana kendini daha iyi hissettirmeye çalışmıyorum!" dedi Emma öfkeyle. "Sen doğru tanıyı koydun. Ve buna göre de hareket ettin. Ben yalnızca bu basit gerçeğe dikkatini çekiyorum. Bir kerecik olsun kendine iyi davranamaz mısın?"</p>

      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; "Bak. burada konu ben değilim, tamam mı?" diye karşılık verdi Jack.</p>

      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; "Sensin. "</p>

      <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; "Ne demek istiyorsun?"</p>

      <p>&nbsp;&nbsp;&nbsp;&nbsp;&nbsp;&nbsp;&nbsp; "Debbie uzun süre hastaneden çıkamayacak. Ve bu da demektir ki Bili..." "Biliyorum. Gordon göreve beni atadı." Jack duraladı. "Karar verildi, öyle mi?"</p>

      <p>Emma başını salladı. "Bili eve dönüyor. Gelecek uçuşta yerini ben alacağım. &nbsp;" Bakışları Yoğun Bakım' a kaydı. "İki çocukları var, " dedi yumuşak bir sesle. "Orada kalamaz. Üç ay daha kalması imkansız."</p>

      <p>&nbsp;&nbsp;&nbsp;&nbsp;&nbsp;&nbsp;&nbsp; "Hazır değilsin. Hazırlanmak için yeterince zamanın -" "Hazır olacağım." Arkasını döndü.</p>

      <p>"Emma." Jack onu durdurmak için elini uzattı, dokunuşu Emma'yı şaşkına çevirmişti. Geriye dönüp Jack'e baktı. Adam hemen elini geri çekti. "Kennedy'ye ne zaman gidiyorsun?" diye sordu. "Bir hafta sonra. Karantinada olacağım."</p>

      <p>Jack afallamış görünüyordu. Hiç bir şey söylemedi, hâlâ haberleri sindirmeye çalışıyordu.</p>

      <p>"Aklıma geldi de, " dedi Emma. ' Ben yokken Humphrey' e bakabilir misin? " "Neden hayvan pansiyonuna bırakmıyorsun?" "Bir kediyi üç ay küçücük bir yere tıkmak zalimlik. " "Küçük canavarın pençelerini kestirmedin mi daha?" "Yapma. Jack. Sadece kendini ihmal edilmiş hissettiğinde eşyaları tırmalıyor. Ona ilgi göster, o zaman mobilyalarını rahat bırakır."</p>

      <p>Jack hoparlörlerden bir çağrı anons edilirken başını kaldırdı' "Dr. McCallum Acil Servis'e. Dr. McCallum Acil Servis'e."</p>

      <p>"Galiba gitmen gerekiyor," dedi Emma hemen arkasını dönerek. "Bekle. Her şey çok hızlı olup bitiyor. Konuşmak için zamanımız olmadı." "Eğer boşanmayla ilgiliyse, avukatım ben yokken bütün sorularını yanıtlayabilir."</p>

      <p>"Hayır." Jack öfkeli ses tonuyla Emma’yı irkiltti. "Hayır, avukatınla konuşmak istemiyorum!"</p>

      <p>"Öyleyse bana söylemen gereken şey nedir?"</p>

      <p>Jack sanki doğru sözcükleri ararmış gibi bir an ona bakakaldı. "Bu görevle ilgili," dedi sonunda. "Çok aceleye getirildi. Bana doğru bir şey gibi gelmiyor. "</p>

      <p>"Bu da ne demek?"</p>

      <p>"Son dakikada atandın. Farklı bir mürettebatla gidiyorsun."</p>

      <p>"Vance çok iyi bir gemiyi yönetiyor. Bu uçuş konusunda içim gerçekten rahat. "</p>

      <p>"Peki ya uzay istasyonu? Görevin uzayabilir ve yörüngede altı ay kalabilirsin."</p>

      <p>"Bununla başa çıkabilirim."</p>

      <p>"Ama bu planlanmamıştı. Son dakikada ayarlandı."</p>

      <p>"Ne yapmam gerektiğini söylüyorsun, Jack? Kaçacak delik aramamı mı?"</p>

      <p>"Bilmiyorum!" Üzüntüyle ellerini saçlarında gezdirdi. "Bilmiyorum."</p>

      <p>Bir an sessiz kaldılar, ikisi de ne söyleyeceklerini bilemiyorlardı, yine de konuşmayı bitirmeye hazır değillerdi. Yedi yıllık evlilik, diye düşündü Emma, ve geldiğimiz nokta da işte bu. Birlikte olamayan iki insan, yine de birbirlerinden ayrılamıyor Ve şimdi de aramızdakileri çözmek için vaktimiz yok.</p>

      <p>Hoparlörlerden yeni bir anons duyuldu' "Dr. McCallum hemen Acil Servis'e."</p>

      <p>Jack Emma'ya baktı, yüzü allak bullak olmuştu. "Emma -"</p>

      <p>"Git, Jack," diyerek Jack'i iteledi. "Sana ihtiyaçları var."</p>

      <p>Jack yenilgiyle inledi ve Acil servis'e doğru koşusuna başladı.</p>

      <p>Emma da dönüp ters tarafa doğru yürüdü.</p>

      <p>&nbsp;</p>

      <p>&nbsp;</p>

      <h1>&nbsp;</h1>
    </div>
  </div>
</body>
</html>
