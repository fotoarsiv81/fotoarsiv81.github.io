<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <p class="MsoNormal" style="text-align:right"><i>16 Ağustos</i></p>

    <p>Jack kulaklığı başına geçirdi. Uçuş Kontrol'ün arka odalarından birinde yalnızdı ve bu konuşmanın gizli olması gerekiyordu, ama bugün Emma'yla kendisinin söylediklerinin gerçekten aralarında kalmayacağını biliyordu. ISS'yle yapılan bütün haberleşmelerin artık Hava Kuvvetleri ve Birleşik Devletler Uzay Komutanlığı'nca dinlendiğinden kuşkulanıyordu.</p>

    <p>"Capcom, ben Doktor" dedi. "Özel aile görüşmesine hazırım."</p>

    <p>"Anlaşıldı, Doktor," dedi Capcom. "Yer Kontrol, hava-yer bağlantısı güvenli." Bir sessizlik oldu, sonra devam etti: "Doktor, görüşmeye geçebilirsiniz."</p>

    <p>Jack'in kalp atışları hızlanmıştı. Derin bir nefes aldı ve konuştu, "Emma, benim. "</p>

    <p>"Onu eve götürebilseydik yaşıyor olabilirdi," dedi Emma. "Bir şansı olabilirdi."</p>

    <p>"Tahliyeyi durduran biz değildik! NASA'nın verdiği karar bir kez daha iptal edildi. En kısa süre içinde dünyaya dönmeniz için savaşıyoruz. Biraz daha dayanabilirseniz -"</p>

    <p>"Çok geç olacak, Jack." Bunu hafif bir sesle söylemişti. Neredeyse duygusuzca. Sözleri Jack'i iliklerine kadar üşüttü. "Di ana'ya da bulaştı," dedi Emma.</p>

    <p>"Emin misin?"</p>

    <p>"Az önce amilaz seviyesine baktım. Yükseliyor. Onu gözlem altında tutuyoruz. İlk semptomların belirmesini bekliyoruz. O şey modülün her tarafına dağıldı. Temizledik, ama başka birine daha bulaşıp bulaşmadığından emin değiliz." Sustu, Jack onun titrek bir nefes aldığını duydu. "Andy'yle Jill' in içinde gördüğün o şeyleri hatırlıyor musun? Kist sandığın şeyleri? Birini mikroskop altında inceledim. Görüntüleri biraz önce Yaşam Bilimlerine yolladım. Onlar kist değil, Jack. Spor da değil."</p>

    <p>"Peki ne öyleyse?"</p>

    <p>"Onlar yumurta. İçlerinde bir şey var. Büyüyen bir şey."</p>

    <p>"Büyüyen mi? Çok hücreli olduklarını mı söylüyorsun?"</p>

    <p>"Evet. Kesinlikle öyle diyorum."</p>

    <p>Jack afallamıştı. Bir mikropla, tek hücreli bir bakteriden daha büyük olmayan bir şeyle uğraştıklarını düşünmüştü. İnsanlığın en ölümcül düşmanları her zaman mikroplar, bakteriler, virüsler ve protozoalar, insan gözüyle görülemeyecek kadar küçük şeyler olmuştu. Eğer Kimera çok hücreliyse. basit bir bakteriden çok daha gelişmiş bir canlı demekti.</p>

    <p>"Benim incelediğim henüz tam oluşmamıştı," dedi Emma. "Daha çok bir bir hücre topluluğuna benziyordu. Ama vasküler kanalları olan bir topluluk. Ve kasılarak hareket eden. Sanki hepsi birden kalp hücresi kültürü gibi atıyordu."</p>

    <p>"Belki de gerçekten bir kültürdü. Küme haline gelmiş bir grup tek hücre."</p>

    <p>"Hayır. Hayır, bence tek bir organizmaydı. Ve daha gençti, hâlâ gelişmekteydi."</p>

    <p>"Sence nasıl bir şey olacak?"</p>

    <p>"USAMRIID bilir," dedi Emma. "Bu şeyler Kenichi Hirai'nin cesedinde büyüyordu Organlarını sindiriyordu. Vücudu parçalandığında bütün hepsi o mekiğe saçılmış olmalı."</p>

    <p>Ve onları da ordu hemen karantinaya aldı, diye düşündü Jack, helikopterleri anımsayarak. Uzay giysili adamları.</p>

    <p>"Nikolay'ın cesedinde de büyüyorlar.'</p>

    <p>Jack, "Cesedi atın, Emma!" dedi. "Hiç zaman kaybetmeyin."</p>

    <p>"Şu anda yapıyoruz. Luther cesedi çıkış kabininden atmaya hazırlanıyor. Uzayın boşluğunun bu şeyi öldüreceğini ummaktan başka çaremiz yok. Bu tarihsel bir olay. Jack. Uzaya gömülen ilk insan." Tuhaf gülüşü sessizliğe dönüştü.</p>

    <p>"Beni dinle," dedi Jack. "Seni eve getireceğim. Lanet olası rokete tek başına binmem gerekse de gelip seni alacağım."</p>

    <p>"Dönmemize izin vermeyecekler. Artık bunu biliyorum."</p>

    <p>Jack onun sesinde daha önce hiç böylesine bir yılgınlık duymamıştı ve kendini çok öfkeli hissetti. Çok çaresiz. "Bana olan güvenini yitirme, Emma!"</p>

    <p>"Ben sadece gerçekçi olmaya çalışıyorum. Düşmanı gördüm, Jack. Kimera çok hücreli, karmaşık bir yaşam biçimi. Hareket ediyor. Çoğalıyor. Bizim DNAmızı, bizim genlerimizi, bize karşı kullanıyor. Eğer bu biyolojik olarak müdahale edilmiş bir organizmaysa, bu teröristler mükemmel silahı yaratmış."</p>

    <p>"Öyleyse bir savunma yolu da tasarlamıştır. Kimse kendini nasıl koruyacağını bilmeden yeni bir silahı ortalığa salmaz."</p>

    <p>"Bir fanatik yapabilir. Tek düşündüğü insanları -bir sürü insanıöldürmek olan bir terörist. Ve bu şey bunu yapabilir. Yalnızca öldürmekle kalmıyor, çoğalıyor. Yayılıyor." Emma sustu. Ve bitkinliği sesinden belli oldu. "Bunlar göz önüne alındığında, dünyaya dönemeyeceğimiz çok açık."</p>

    <p>Jack kulaklığını çıkardı ve başını ellerinin arasına aldı. Emma'nın sesi hâlâ zihninde capcanlı, uzun bir süre odada tek başına oturdu. Seni nasıl kurtaracağımı bilmiyorum, diye düşündü. Nereden başlayacağımı bile bil miyo ru m.</p>

    <p>Kapının açıldığını duymadı. Ancak Kargo İşlemlerinden. Liz Gianni ona seslendiğinde başını kaldırdı.</p>

    <p>"Elimizde bir isim var," dedi kadın.</p>

    <p>Jack anlayamayarak başını salladı. "Ne?"</p>

    <p>"Sana söylemiştim, mantar üremesi yüzünden yok edilmek zorunda kalınan deneyi araştıracaktım. Öyle görünüyor ki, bir hücre kültürüymüş. Uzman Dr. Helen Koenig diye biri, California'dan bir deniz biyoloğu."</p>

    <p>"Ne olmuş ona?"</p>

    <p>"Ortadan kaybolmuş. İki hafta önce çalıştığı Deniz bilimleri la­boratuarından istifa etmiş. O zamandan beri ondan haber alınamamış. Ve Jack, işte en şaşırtıcı kısmı. Az önce o Deniz Bilimleri laboratuvarından biriyle konuştum. Bara 9 Ağustos günü federal ajanların Koenig'in laboratuvarında arama yaptıklarını söyledi. Bütün dosyalarını almışlar."'</p>

    <p>Jack doğruldu. "Koenig'in deneyi neymiş? Uzaya ne tür bir hücre kültürü yollamış?"</p>

    <p>'Tek hücreli bir deniz canlısı. Archaeon deniyormuş."</p>

    <p>&nbsp;</p>
  </div>
</body>
</html>
