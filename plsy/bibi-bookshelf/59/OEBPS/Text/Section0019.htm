<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <p class="MsoNormal" style="text-align:right"><a id="bookmark31"><i>3 Ağustos</i></a></p>

    <p>Jack. kalabalık ziyaretçi salonundaki cam bölmenin arkasındaki yerinden, her masanın başında bir görevlinin oturduğu, tüm kontrolörlerin TV kameraları için şık giyinmiş olduğu uçuş kontrol odasını rahatça görebiliyordu. Aşağıda çalışan erkek ve kadınlar bütün dikkatlerini görevlerine vermişlerdi, yine de izlendiklerini, halkın gözünün üzerlerinde olduğunu ve her jestlerinin, başlarının her sinirli hareketinin, arkalarındaki camdan görülebileceğini ta­mamen unutmamışlardı. Sadece bir yıl önce bir mekik kalkışı sırasında uçuş doktorunun masasının başında Jack oturuyordu ve yabancı bakışların yakıcılığını belli belirsiz ensesinde hissetmişti. Şimdi aşağıdaki insanların da böyle hissettiğini biliyordu.</p>

    <p>FCR"'deki atmosfer, tıpkı haberleşme ağındaki sesler gibi son derece sakindi. Bu, NASA'nın korumaya çalıştığı imajdı, işlerini yapan ve iyi yapan profesyoneller. Arka kontrolör odalarındaki krizler, atlatılan felaketler, işler kötü gittiğinde ve ortalık karıştığında eteklerin tutuştuğunu halk nadiren görürdü.</p>

    <p><a id="bookmark32">Bugün olmayacak, diye düşündü</a> Jack. Başla Carpenter vur. İşler yolunda gidecek.</p>

    <p>Kalkış ekibinin liderliğini Uçuş Direktörü Randy Carpenter yapıyordu. Kariyeri boyunca bir çok krize tanıklık edecek kadar olgun ve deneyimliydi. Ona göre, uzay uçuşlarında yaşanan trajediler, genellikle tek ve büyük bir arızanın değil, art arda gelerek felakete yol açan bir dizi problemin sonucuydu. Bu yüzden ayrıntılar konusunda çok titiz, her problemi potansiyel bir kriz nedeni olarak gören bir adamdı. Ekibi de kelimenin tam anlamıyla ona hayrandı, çünkü Carpenter bir doksan beş boyunda, neredeyse yüz otuzbeş kilo gelen dev gibi bir adamdı.</p>

    <p>Halkla ilişkiler görevlisi Gretchen Liu, en uçta son sıradaki bir masada oturuyordu. Jack onun izleme salonuna dönüp işler yolunda anlamında gülümsediğini gördü. Kadın bugün en şık TV giysilerini giymişti, deniz mavisi bir tayyör ve gri ipek bir eşarp. Bu uçuş, bütün dünyanın ilgisini çekmişti ve basın mensuplarının nereyse hepsi Cape Canaveral'daki kalkış yerinde toplanmış olmasına rağmen, burada JSC'nin uçuş kontrol odasında gözlem salonunu doldurmaya yetecek kadar gazeteci vardı.</p>

    <p>Geri sayım öncesindeki on dakikalık süre bitmişti. Hoparlörlerden hava koşullarının elverişli olduğu sor bir kez anons edildi ve geri sayıma geçildi. Jack, öne eğildi, kalkışa yaklaşılırken kasları iyice gerilmişti. O eski kalkış ateşi geri dönmüştü. Bir yıl önce, uzay programından ayrıldığında, bütün bunları geride bıraktığını sanmıştı. Ama işte buradaydı ve bir kez daha kendini o heyecana kaptırmıştı. O eski düşe. Koltuklarına bağlanmış mürettebatı, sıvı oksijen ve hidrojen hücrelerinde biriken basınçla altlarında sarsılan aracı gözünde canlandırdı. Kasklarının vizörünü kapadıklarında duydukları klastrofobiyi düşündü. Oksijenin tıslayışını. Nabızlarının hızlanışını.</p>

    <p>"SRB'ler ateşlendi," dedi KSC'nin Kalkış Kontrolündeki Halkla İlişkiler Görevlisi. "Ve kalkış! Kalkış yapıldı! Artık kontrol Houston'daki JSC'de..."</p>

    <p>Ana ekrandan mekiğin planlanan rotası boyunca, doğuya doğru bir yay çizdiği görüldü. Jack hâlâ gergindi, kalbi yerinden fırlayacakmış gibi çarpıyordu. Salonun duvarındaki TV ekranlarında mekiğin Kennedy'den çekilen görüntüle'i yayınlanıyordu. Capcom'la mekik komutanı Kittredge'ın arasındaki konuşmalar hoparlörlerden duyuluyordu. Discovery manevrasını yapmış ve mavi göğün, yerini uzayın karanlığına bırakmak üzere olduğu, atmosferin üst bölümlerine doğru yükseliyordu.</p>

    <p>"İyi görünüyor," dedi Gretchen medya haberleşme hattından. Sesinde, mükemmel bir kalkışın zaferini duydular. Ve şimdiye kadar gerçekten de mükemmel gitmişti. Max Q, SRB'nin ayrılışı, ana motorun susturulması boyunca her şey mükemmeldi.</p>

    <p>FCR'de, Uçuş Direktörü Carpenter, bakışları önündeki ekrana kilitlenmiş, hareketsiz duruyordu.</p>

    <p>"Discovery, dış yakıt tankı ayrılışına geçebilirsiniz," dedi Capcom.</p>

    <p>"Anlaşıldı. Houston," dedi Kittredge. 'Dış yakıt tankı ayrılışına geçiyoruz."</p>

    <p>Jack. Carpenter' in kocaman kafasını aniden geriye atışından, bir şeylerin değiştiğini anladı. FCR'de dalga halinde bir hareketlilik, bütün uçuş kontrolörlerini aynı anda canlandırmış gibiydi. Bir kaçı yan gözle, dikkat kesilip düşük omuzları dikleşen Carpenter'a bakıyorlardı. Gretchen elini kulaklığına bastırmış konuşmaları dinliyordu.</p>

    <p>Bir aksilik var, diye düşündü Jack.</p>

    <p>Havayla yer arasındaki haberleşme ağı salondaki hoparlörden yayınlanmaya devam ediyordu.</p>

    <p>"Discovery" dedi Capcom, "MMACS kapıların kapanmadığını bildirdi. Lütfen doğrulayın."</p>

    <p>"Anlaşıldı, doğruluyoruz. Kapılar kapanmıyor."</p>

    <p>"Manuel kumandaya geçmenizi öneriyoruz."</p>

    <p>Uğursuz bir sessizlik oldu. Sonra Kittredge'in şöyle dediğini duydular. "Houston, şu anda her şey yolunda. Az önce kapılar kapandı."</p>

    <p>Jack ancak o zaman, derin bir nefes verdiğinde, soluğunu tutmuş olduğunu fark etti. Şimdiye kadarki tek problem bu olmuştu. Başka her şey mükemmel, diye düşündü. Yine de o ani adrenalin hücumunun etkileri hala sürüyordu ve elleri terliyordu. Az önce ne kadar çok şeyin kötü gidebileceğini hatırlamışlardı ve Jack, bu huzursuzluk duygusundan bir türlü sıyrılamıyordu</p>

    <p>Gözlerini FCRye dikti ve en iyinin en iyisi Randy Carpenter'ın da aynı kötü önseziyi hissedip etmediğini merak etti.</p>

    <p>&nbsp;</p>
  </div>
</body>
</html>
