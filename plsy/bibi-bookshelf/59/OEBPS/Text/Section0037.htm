<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h2>YİRMİ BİR</h2>

    <p>"Üç aylık bir deney olması planlanmış," dedi Liz. "Archeonların ağırlıksız ortamda nasıl çoğaldıklarına dair bir çalışma. Kültür bazı garip sonuçlar vermeye başlamış. Hızlı büyüme, küme oluşumu. İnanılmaz bir hızla çoğalıyormuş."</p>

    <p>JSC kampusunun içlerine kıvrılan bir patikada yürüyorlar, ortasındaki fıskiyeden kasvetli havaya sular fışkıran yapay bir gölcüğün yanından geçiyorlardı. Sıkıntı verecek kadar sıcak ve nemliydi, ama dışarda kendilerini daha güvende hissediyorlardı. Burada, en azından özel konuşabiliyorlardı.</p>

    <p>"Hücreler uzayda davranış değiştirirler," dedi Jack. Kültürlerin yörüngede yetiştirilmesinin nedeni de aslında buydu. Yeryüzünde, dokular, kültür kabının yüzeyini kaplayarak düz bir tabaka halinde büyürlerdi. Uzayda yer çekiminin olmayışı, dokuların üç boyutta büyüyerek dünyada asla alamayacağı şekiller almasına olanak verirdi.</p>

    <p>"Bu gelişmelerin ne kadar heyecan verici olduğu düşünülürse," dedi Liz, "deneyin altı buçuk hafta sonra aniden sona erdirilmesi şaşırtıcı."</p>

    <p>"Deneyi kim durdurmuş?" diye sordu Jack.</p>

    <p>"Emir doğrudan doğruya Helen Koenig'ten gelmiş. Belli ki, Atlantis'le dünyaya geri gönderilen Archaeon örneklerini analiz etmiş ve içlerinde mantar kontaminasyonu olduğunu görmüş. ISS'deki kültürün yok edilmesini istemiş. "</p>

    <p>"Peki yok edilmiş mi?"</p>

    <p>"Evet. Fakat işin garip yanı nasıl yok edildiği. Normalde tehlikesiz organizmalara yapıldığı gibi mürettebatın onu sadece bir torbaya koyup kontamine ıslak çöplerin yanına atmasına izin verilmemiş. Hayır, Koenig kültürleri potaya koyup yakmalarını söylemiş. Sonra da küllerini uzaya atmal arını.'</p>

    <p>Jack durup ona baktı. "Eğer Dr. Koenig bir biyolojik teröristse, neden kendi silahını yok etsin ki?"</p>

    <p>"Ben de aynı şeyi düşünmüştüm. "</p>

    <p>Jack buna bir anlam verebilmek için bir an uğraştı, ama bir yanıt bulamadı.</p>

    <p>"Bana deneyi biraz daha anlat," dedi. "Archaeon tam olarak nedir?"</p>

    <p>"Petrovich'le beraber bilimsel yayınlan gözden geçirdik. Archaeonlar, ekstremofiller 'yani, eksterm koşulları sevenler' diye bilinen tuhaf bir tek hücreli organizmalar topluluğunun alt kümesidir. Sadece yirmi yıl önce keşfedildiler, deniz dibindeki volkanik çukurların yakınlarında yaşıyor ve varlıklarını gayet güzel sürdürüyorlardı. Ayrıca kutuplardaki buz örtülerinde ve yer kabuğunun derinlerindeki kayalara gömülü bulundular. Yaşamın var olamayacağını düşündüğümüz yerlerde."</p>

    <p>"Öyleyse bir tür dayanıklı bakteri."</p>

    <p>"Hayır, onlar bütünüyle ayrı bir dal. Adlarının tam olarak anlamı 'çok eskiden kalma'. Öyle yaşlılar ki, kökenleri bütün canlıların evrensel atasına dek uzanıyor. Bakterilerin bile var olmadığı bir zamana. Archaeonlar gezegenimizin ilk sakinlerindendi ve büyük bir olasılıkla hayatta kalan son canlılar da onlar olacaklar. Ne olursa olsun -nükleer savaş, asteroid çarpması bizim soyumuz tükendikten uzun zaman sonra da burada olacaklar." Durdu. "Bir anlamda, onlar yeryüzünün asıl fatihleri."</p>

    <p>"Hastalığa yol açarlar mı?"</p>

    <p>"Hayır, İnsanlar için zararsızdırlar."</p>

    <p>"Öyleyse katil organizmamız onlar değil."</p>

    <p>"Ama ya kültürde başka bir şey vardıysa? Ya bize kargoyu göndermeden az önce içine başka bir organizma koyduysa? Helen Koenig'in tam da ortalık ısınırken kaybolması bana ilginç geldi."</p>

    <p>Jack bir süre hiç bir şey söylemedi, aklını Helen Koenig'in niçin birdenbire kendi deneyinin yakılmasını emrettiğine vermişti. Gordon Obie' nin toplantılarında ne söylediğini hatırladı. Belki de bu sabotaj filan değil, fakat en az onun kadar korkunç bir şeydi. Bir hata.</p>

    <p>"Dahası da var." dedi Liz. "Bu deneyde beni kuşkulandıran bir şey daha var."</p>

    <p>"Nedir?"</p>

    <p>"Nasıl finanse edildiği. NASA dışından gelen deneyler istasyonda yer alabilmek için yarışmak zorundadır. Bilim adamları deneyin olası ticari kullanımını açıklayan bir OLMSA başvuru formunu doldururlar. Bunlar tarafımızdan incelenip çeşitli komisyonlardan geçtikten sonra uzaya gönderilecek olanları sıraya koyulur. Bu süreç oldukça uzun sürer en az bir yıl." "Archaeon başvurusu ne kadar sürmüş." "Altı ay."</p>

    <p>Jack kaşlarını çattı. "O kadar çabuklaştırılmış demek?"</p>

    <p>Liz başını salladı. "Kısa yoldan halledilmiş. Bir çok deney gibi NASA'nın mali desteği için rekabet etmesine gerek kalmamış. Masrafları ödenmiş. Birisi o deneyi uzaya göndermek için para vermiş."</p>

    <p>Bu, gerçekten de, NASA'nın ISS'yi mali açıdan ayakta tutmak için başvurduğu yollardan biriydi istasyondaki kargo alanını ticari müşterilere satmak.</p>

    <p>"Peki bir şirket, aslında değersiz olan organizmaları test tüpte büyütmek için neden bu kadar büyük bir para -ki gerçekten büyük bir paradan söz ediyorumödesin ki? Bilimsel meraktan mı?" Uz burnundan bir soluk verdi. "Hiç sanmıyorum."</p>

    <p>"Ödemeyi yapan hangi şirket?"</p>

    <p>"Dr. Koenig'in çalıştığı firma. California, La Jolla'daki SeaScience. Denizden ticari ürünler elde ediyorlar."</p>

    <p>Jack'in daha önce hissettiği umutsuzluk kayboluyordu. Şimdi üzerinde çalışabileceği bir bilgiye sahipti. Bir eylem planına. Nihayet bir şeyler yapabilecekti.</p>

    <p>"SeaScience'ın adresi ve telefon numarası lazım," dedi. "Ve de konuştuğun görevlinin ismi."</p>

    <p>Liz sertçe başını salladı. "Hemen, Jack."</p>

    <p>&nbsp;</p>
  </div>
</body>
</html>
