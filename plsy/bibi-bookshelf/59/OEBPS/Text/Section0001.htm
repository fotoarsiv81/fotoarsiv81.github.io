<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <div>
      <h1><a id="bookmark3">KALKIŞ</a></h1>

      <h2><a id="bookmark4">İKİ</a></h2>

      <p class="MsoNormal" style="text-align:right"><i>7 Temmuz iki yıl sonra</i></p>

      <p>İptal</p>

      <p>Katı yakıtlı yardımcı roketlerin şimşeği andıran gürültüsünün ve yörünge kapsülünün diş gıcırtısına benzeyen sesinin ardından, iptal komutu uçuş uzmanı Emma Watson'in zihninde öyle açık bir biçimde çakmıştı ki, bu haberleşme cihazından bağırılmış bile olabilirdi. Aslında mürettebattan hiç kimse sözcüğü yüksek sesle söylememişti, ama Emma o anda seçimin yapılması gerektiğini, hem de çabucak yapılması gerektiğini anlamıştı. Henüz kararı, kokpitte önünde oturmakta olan Komutan Bob Kittredge'dan ya da pilot Jill Hewitt'ten duymamıştı. Buna gerek öz yoktu. Bir ekip olarak. birbirlerinin zihnini okuyabilecek kadar uzun süredir çalışıyorlardı ve mekiğin kontrol panelinde yanıp sönen turuncu uyarı ışıklan bir sonraki hareketlerini belirtiyordu.</p>

      <p>Birkaç saniye önce Endeavour, atmosferin direncine karşı ilerleyen yörünge kapsülünün şiddetle sarsılmaya başladığı, fırlatma sırasında en fazla aerodinamik baskının hissedildiği Max Q'ya ulaşmıştı. Kittredge, titreşimleri hafifletmek için kısa bir süreliğine gücü tekrar yüzde yetmişe düşürmüştü. Şimdiyse kontrol panelin deki uyarı ışıkları üç ana motorlarından ikisini kaybettiklerini söylüyordu. Hâlâ çalışan bir ana motorları ve iki katı yakıtlı yardımcı roketleri olmasına karşın asla yörüngeye oturamazlardı.</p>

      <p>Kalkışı iptal etmek zorundaydılar.</p>

      <p>"Kontrol, burası Endeauour,"dedi Kittredge, duru ve sakin bir sesle. En ufak bir endişe belirtisi bile yoktu. "Gazı artıramıyorum. Sol ve merkezdeki ana motorlar Max Q'dayken gitti. Köşeye sıkıştık. RTLS<a href="../Text/Section0050.htm#_ftn1" title="">[1]</a> modunda iptal edeceğiz.</p>

      <p>"Anlaşıldı. Endeavour. İki ana motorun devre dışı kaldığını doğruluyoruz. Yardımcı roketlerin yakıtlarının tükenmesinin ardından RTLS iptaline geçin."</p>

      <p>Emma aceleyle denetleme listesinin sayfalarını karıştırmaya başlamıştı bile ve "Kalkış Alanına Dönüş Modunda İptal" için olan kartı bulup çıkardı. Mürettebat prosedürün her adımını ezbere biliyordu, ama acil bir iptal işleminin baş döndürücü hızında çok önemli bir hareket unutulabilirdi. Bu liste onların sigortalarıydı.</p>

      <p>Emma, kalbi deli gibi çarparak, listeden maviyle çizilmiş uygun eylem planını buldu, iki ana motor bozukken RTLS iptalinden sağ çıkılabilinir gibi görünüyordu ama yalnızca teorik olarak. Üstüne. bir dizi mucizenin gerçekleşmesi gerekiyordu. İlk önce yakıtı boşaltıp dev dış yakıt tankından ayrılmadan önce son ana motoru da devre dışı bırakmak zorundaydılar. Sonra Kittredge'ın yörünge kapsülünü baş aşağı, fırlatma alanına bakar pozisyona getirecekti. Ve onları güvenli bir biçimde Kennedy'ye indirmek için tek bir şansı olacaktı. En ufak bir hata Endeavour'in denize gömülmesine yeterdi.</p>

      <p>Yaşamları artık Komutan Kittredge'in ellerindeydi.</p>

      <p>Sürekli Uçuş Kontrol'le haberleşerek iki dakika işaretine yaklaşırlarken. sesi hiç titremiyor, hatta biraz sıkılmış geliyordu. Bu, bir sonraki tehlike noktasıydı. CRT<a href="../Text/Section0050.htm#_ftn2" title="">[2]</a> ekranında Pcc50 sinyali yanıp sönmeye başladı. Katı yakıtlı yardımcı roketler programa uygun olarak yakıtlarını tüketiyorlardı.</p>

      <p>İticiler son yakıtı da tüketirken Emma bir anda şaşırtıcı hız kaybını hissetti. Sonra, yardımcı roketler küçük bir patlamayla tanktan ayrılırken pencerede çakan parlak ışığa gözlerini kısarak baktı.</p>

      <p>Fırlatmanın gürültüsü uğursuz bir biçimde kesildi, şiddetli sarsıntı, yerini sakin ve neredeyse huzurlu bir yolculuğa bırakmıştı. Bu beklenmedik sessizlik içinde Emma kendi nabzının hızlandığını, kalbinin göğsüne vuran bir yumruk gibi çarptığını duyuyordu.</p>

      <p>"Kontrol, burası Endeavour," dedi Kittredge, yine o garip dinginliğiyle. "SRB ayrıldı."</p>

      <p>"Anlaşıldı, görüyoruz."</p>

      <p>"İptali başlatıyoruz." Kittredge İptal düğmesine bastı, ibre RTLS seçeneğinde duruyordu.</p>

      <p>Emma kulaklığından Jill Hewitt'in seslendiğini duydu, "Emma, listeyi duyalım! "</p>

      <p>"Başlıyorum." Emma yüksek sesle okumaya başladı, sesi, şaşırtıcı biçimde Kittredge'la Hewitt'inki kadar sakindi. Onların konuşmalarını dinleyen biri asla felaketle yüz yüze geldiklerini tahmin edemezdi. Bir makine moduna girmişler, paniklerini bastırmışlardı. Her hareketlerini yalnızca ezberledikleri ve onlara öğretilenler belirliyordu. Mekikteki bilgisayarlar dönüş rotalarını otomatik olarak saptayacaktı. Yakıtı tüketerek devam ediyorlardı-, Yüz yirmi kilometre yüksekliğe ulaşmışlardı.</p>

      <p>Artık yörünge kapsülü yunuslama manevrasına başlamıştı ve Emma geminin fırıl fırıl döndüğünü hissediyordu. Tepetaklak çevrilmiş ufuk, neredeyse dört yüz mil uzaktaki Kennedy' ye doğru yöneldiklerinde, aniden eski haline döndü.</p>

      <p>"Endeavour, burası Kontrol. Ana motorun susturulmasına geçin."</p>

      <p>"Anlaşıldı," diye yanıtladı Kittredge. "Şimdi MECO<a href="../Text/Section0050.htm#_ftn3" title="">[3]</a>."</p>

      <p>Alet tablosundaki üç motor statüsü göstergesinin ışıkları ansızın yanmaya başladı. Komutan ana motorları kapatmıştı ve yirmi saniye içinde dış yakıt tankı denize düşecekti.</p>

      <p>Yükseklik hızla düşüyor, diye düşündü Emma. Ama eve dönüyoruz.</p>

      <p>Birden irkildi. Bir alarm çalmaya, kontrol panelinde yeni ışıklar yanıp sönmeye başlamıştı.</p>

      <p>"Kontrol, üç numaralı bilgisayarı kaybettik!" diye bağırdı Hewitt. "Konum vektörünü kaybettik! Tekrar ediyorum, hareket halindeki bir vektörü kaybettik! "</p>

      <p>"Bir eylemsizlik ölçüm arızası olabilir." dedi Emma'nın yanında oturan diğer uçuş uzmanı Andy Mercer. "Hattan çekin."</p>

      <p>"Hayır! Bozuk bir veri yolu olabilir!" diye araya girdi Emma. "Ben yedeği devreye sokalım derim. "</p>

      <p>"Onaylandı," dedi Kittredge.</p>

      <p>"Yedeğe geçiyorum," dedi Hewitt. Beş numaralı bilgisayarı devreye soktu.</p>

      <p>Vektör yeniden belirdi. Herkes rahat bir nefes aldı.</p>

      <p>Art arda gelen patlamalar boş yakıt tankının ayrılacağının sinyalini veriyordu. Tankın denize düşüşünü göremiyorlardı, ama bir tehlikeli anı daha atlattıklarının farkındaydılar. Yörünge kapsülü artık, evine doğru süzülen şişman, mahcup bir kuş gibi, serbestçe uçuyordu.</p>

      <p>Hewitt bağırdı, "Kahretsin! Yardımcı güç kaynaklarından birini kaybettik. "</p>

      <p>Yeni bir alarm duyulmaya başladığında Emma irkildi. Yedek güç ünitelerinden birini yitirmişlerdi. Ardından başka bir alarm ötmeye başladı ve kadının bakışları panik içinde panele çevrildi. Bir sürü san uyarı ışığı yanıp sönüyordu. Video ekranlarındaki bütün veriler kaybolmuştu. Yerlerinde yalnızca, hiç de hayra alamet olmayan siyah beyaz çizgiler vardı. Bilgisayarlar feci halde çöktü. Navigasyon verileri olmaksızın uçuyorlardı. Flap kontrolü olmaksızın.</p>

      <p>"Andy'yle ben yardımcı güç kaynağı arızasına bakıyoruz!" diye bağırdı Emma.</p>

      <p>"Yedeği devreye sokun!"</p>

      <p>Hewitt şalteri kaldırdı ve küfrü bastı. "Dalga geçmiyorum, çocuklar. Hiç bir şey olmuyor "</p>

      <p>"Tekrar dene!"</p>

      <p>"Hala devreye girmiyor."</p>

      <p>"Yana yatıyor!" diye haykırdı Emma ve midesine kramp girdiğini hissetti.</p>

      <p>Kittredge kumanda koluyla neredeyse güreşiyordu, ama sancak tarafına doğru çok fazla yatmışlardı. Ufuk çizgisi dikey hale geldi ve tepetaklak dönüverdi. Emma'nın midesi sağ tarafa doğru takla atarlarken tekrar kasıldı. Bir sonraki dönüş daha da hızlıydı. Ufuk, insanı hasta eden bir gökyüzü ve deniz girdabı haline gelmişti.</p>

      <p>Bir ölüm helezonu.</p>

      <p>Emma, Hewitt'in inlediğini, Kittredge'ın donuk bir sesle boyun eğdiğini duydu. "Onu kaybettim."</p>

      <p>Sonra ölümcül taklalar beklenmedik ve şoke edici bir sona doğru hızlandı.</p>

      <p>Artık sadece sessizlik vardı.</p>

      <p>Kulaklıklardan çok eğlendiği anlaşılan birinin sesi duyuldu, "Üzgünüm, çocuklar. Bu sefer başaramadınız."</p>

      <p>Emma kulaklıklarını çekip çıkardı. "Bu hiç de adil değildi, Ha­zel!"</p>

      <p>Jill Hewitt &nbsp;protesto ederek ona katıldı. ' Hey, bizi öldürmek istedin. Bundan kurtulmanın hiç yolu yoktu."</p>

      <p>Mürettebattan, mekik uçuş simulatörürü ilk terk eden Emma oldu. Diğerleri de hemen arkasında, üç eğilmenin bir dizi panelin önünde oturduğu, penceresiz kontrol odasına daldı.</p>

      <p>Ekip lideri Hazel Barra, yüzünde haylaz bir gülümsemeyle, Komutan Kittredge'ın dört kişilik öfkeli mürettebatına bakmak için döndü. Hazel görkemli kıvırcık kahverengi saçlarıyla iri göğüslü bir bereket tanrıçasına benzese de. gerçekte uçuş mürettebatını en zor simülasyonlara sokan ve bunu ancak mürettebat hayatta kalmayı başaramadığında bir zafer sayan acımasız bir oyuncuydu. Her kalkışın bir felaketle sonuçlanabileceğinin farkındaydı ve astronotlarının hayatta kalmak için gereken becerilerle donatılmalarını istiyordu. Ekiplerinden birini kaybetmek asla yüzleşmek istemeyeceği bir kâbustu.</p>

      <p>"Bu simülasyon gerçekten zalimceydi, Hazel," diye yakındı Kittredge.</p>

      <p>"Hey, hayattasınız ya. Kendini beğenmişliğinizi birazcık yontmamız gerekiyordu."</p>

      <p>"Yapma," dedi Andy. "Kalkışta kaybolan iki motor, ha? Bozuk bir veri yolu? Bir de üstüne devre dışı kalan bir bilgisayar veriyorsun? Kaç tane arıza ediyor? Bu gerçekçi değil."</p>

      <p>Diğer eğitmenlerden biri. Patrick, sırıtarak onlara döndü. "Öbür yaptıklarımızı fark etmediniz bile."</p>

      <p>"Başka ne vardı?"</p>

      <p>"Oksijen tankı sensörünüzü de bozdum. Hiç biriniz basınç göstergesindeki değişimi fark etmedi, değil mi?"</p>

      <p>Kittredge bir kahkaha attı. "Vaktimiz var mıydı ki? Bir düzine başka arızayla cebelleşiyorduk."</p>

      <p>Hazel ateşkes sağlamak için şişman kolunu kaldırdı. "Tamam çocuklar. Abartmış olabiliriz. Dürüst olmak gerekirse, RTLS iptal modunda bu kadar ilerlemenize şaşırdık. Daha ilginç hale getirmek için tekerinize bir çomak daha sokmak istedik."</p>

      <p>"Lanet olsun, tekeri olduğu gibi söktünüz," diye burnundan soludu Hewitt.</p>

      <p>"Gerçek şu ki" dedi Patrick, "çocuklar, siz biraz kendinizi beğenmişsiniz."</p>

      <p>"Doğru sözcük kendine güvenen olacaktı," dedi Emma.</p>

      <p>"Bu da iyi bir şey," diye itiraf etti Hazel. "Kendinize güvenmeniz iyi bir şey. Geçen haftaki entegre simülasyonda çok iyi bir ekip çalışması gösterdiniz. Gordon Obie bile etkilendiğini söyledi."</p>

      <p>"Sfenks böyle mi dedi?" Kittredge'ın kaşları şaşkınlıkla havaya kalkmıştı. Gordon Obie, Uçuş Mürettebatı Operasyonları direktörüydü. Öyle anlaşılmaz biçimde sessiz ve soğuk bir adamdı ki JSC<a href="../Text/Section0050.htm#_ftn4" title="">[4]</a>'de hiç kimse onu gerçek anlamda tanımıyordu. Bütün uçuş yönetimi toplantıları boyunca tek kelime etmeden otururdu, yine de kimse onun, her ayrıntıyı zihnine kaydettiğinden kuşku duymazdı. Astronotlar arasında Obie'ye saygı ve epey bir korkuyla bakılırdı. Son uçuş atamaları üzerinde böylesine yetkisi varken kariyerinizi yaratabilir ya da yok edebilirdi. Kittredge'ın ekibini övmüş olması gerçekten de iyi haberdi.</p>

      <p>Ama Hazel hemen ardından heveslerini kursaklarında bıraktı. "Yine de" dedi, "Obie aynı zamanda sizlerin bu konuda fazla kaygısız olduğunuzdan ve bunun size hâlâ bi" oyun gibi geldiğinden endişeleniyor."</p>

      <p>"Obie bizden ne yapmamızı bekliyor?" dedi Hewitt. "Kafayı, parçalanıp yanmamıza yol açacak binlerce olası aksiliğe takmamızı mı?"</p>

      <p>"Felaket teorik bir şey değildir."</p>

      <p>Hazel'ın sözleri, öylesine hafif sesle 9öylenmiş olmasına karşın, bir an hepsini suskunluğa düşürdü. Challenger'dan beri her astronot, felakete yol açacak başka bir aksiliğin an meselesi olduğunun farkındaydı. İki buçuk tonluk bir güçle patlamaya hazırlanmış roketlerin tepesinde oturan insanların mesleklerinin tehlikeleri konusunda iyimser olma gibi bir şansları yoktu. Yine de uzayda ölmekten nadiren söz ederlerdi. Bundan söz etmek, bu olasılığı itiraf etmek, bir sonraki Chailenger'ın mürettebat listesinde isimlerinin olabileceğini kabul etmek demekti.</p>

      <p>Hazel morallerini fena halde bozduğunu anlamıştı. Bu, eğitim seansını bitirmek için iyi bir yol sayılmazdı. Şimdi de önceki eleştirisi konusunda geri adım atıyordu.</p>

      <p>"Bunu sadece sizler şimdiden böylesine iyi entegre olduğunuz için söylüyorum. Size çelme takmak için çok uğraşmam gerekiyor. Uzaya gitmeye daha üç ayınız var ve siz şimdiden iyi durumdasınız. Ama ben sizin daha da iyi duruma gelmenizi istiyorum."</p>

      <p>"Başka bir deyişle, çocuklar," dedi Patrick masasından, "kendinizi o kadar beğenmemeniz gerek. "</p>

      <p>Bob Kittredge yapmacık bir alçakgönüllülükle başını eğdi. "Şimdi eve gidip derviş hırkalarımızı giyeceğiz."</p>

      <p>"Kendine aşırı güven tehlikelidir," dedi Hazel. Yerinden kalkıp Kittredge'ın yüzüne baktı. Üç uzay uçuşu yapmış tecrübeli Kitredge, yarım kafa daha uzundu ve bir zamanlar deniz kuvvetlerinde pilotluk yapmış olmanın verdiği güvenli bir havası vardı. Hezel’in Kittredge'dan ya da astronotlarının herhangi birinden gözü korkmazdı. İster roketler konusunda uzman bilim adamları, ister askeri kahramanlar olsunlar, Hazel'da aynı anaç koruma isteğini uyandırıyorlardı' görevlerinden canlı dönmeyi başardıklarını görme isteğini.</p>

      <p>Hazel, "O kadar iyi bir komutansın ki Bob, mürettebatın rahatlayıp bu işin kolay olduğunu düşünüyor."</p>

      <p>"Hayır, bunun kolay görünmesini sağlayan onlar. Çünkü iyi olan onlar."</p>

      <p>"Göreceğiz. Entegre simülasyon Salı günü, gemide Hawley ve Higuchi olacak. Şapkadan yeni numaralar çıkaracağız."</p>

      <p>Kittredge sırıttı. "Tamam, bizi öldürmeye çalışın bakalım. Ama adil davranın."</p>

      <p>"Kader nadiren adil davranır," dedi Hazel ciddi bir sesle, "benim de öyle yapmamı beklemeyin. "</p>

      <p>Emma ve Bob Kittredge Gece Uçuşu salonunda bir masaya oturup günün simülasyonlarının çözümlemesini yaparak biralarını yudumluyorlardı. Bu, onbir ay önce ekip yeni kurulduğu sıralarda, dördü 162 uçuş numaralı mekiğin mürettebatı olarak ilk kez bir araya geldiklerinde başlattıkları bir gelenekti. Her cuma akşamı, Johnson Uzay Merkezindeki Birinci NASA sokağının başındaki Gece Uçuşu'nda buluşup eğitimlerinin gelişimini gözden geçirirlerdi. Hangi konuda iyi olduklarını, hangi konuda kendilerini geliştirmeleri gerektiğini. Bu geleneği, mürettebatınının her üyesini şahsen seçmiş olan Kittredge başlatmıştı. Birlikte haftada altmış saatten fazla çalışmalarına karşın asla eve gitmeye istekli görünmezdi. Emma bunu, eşinden yeni boşanmış Kittredge'ın artık yalnız yaşıyor olmasına ve boş evine dönmekten duyduğu korkuya bağlıyordu. Ama onu daha iyi tanıdıkça, bu toplantıların, Kittredge'ın işinin başındayken yükselen adrenalinini biraz daha o seviyede tutma çabasından başka bir şey olmadığını anlamıştı. Kittredge uçmak için yaşıyordu. Sırf eğlence olsun diye İnsanı çatlatacak kadar sıkıcı uzay mekiği ile ilgili el kitaplarını okuyordu. Bütün boş zamanlarını NASA'nın T-38'lerinin kontrollerinde geçiriyordu. Ayaklarını toprağa bağladığı için neredeyse yerçekimi kanununa bile içerleyecekti.</p>

      <p>Mürettebattan diğerlerinin günün sonunda neden eve gitmek istediklerini anlayamıyordu ve bu akşam da Gece Uçuşu'ndaki her zamanki masalarında yalnızca ikisi oturdukları için biraz mahzun görünüyordu. Jill Hewitt yeğeninin piyano resitaline gitmişti ve Andy Mercer evinde onuncu evlilik yıl dönümünü kutluyordu. Kararlaştırdıkları saatte yalnızca Emma'yla Kittredge gelmişlerdi ve artık haftanın simülasyonlarını didik didik etmeyi de bitirdikleri için uzun bir sessizlik olmuştu. Mesleki konular bittiği için konuşacak fazla bir şey de kalmamıştı.</p>

      <p>"Yarın T-38'lerden birini White Sands'e götürüyorum," dedi Bob. "Sen de gelmek ister misin?"</p>

      <p>"Gelemem. Avukatımla randevum var."</p>

      <p>"Jack'le o dereceye geldiniz demek?"</p>

      <p>Emma içini çekti. "Her şey hızını aldı. Jack'in bir avukatı var. benim de kendi avukatım. Boşanma bir kaçış yoluna dönüştü."</p>

      <p>"Bana fikrini değiştirmişsin gibi geldi."</p>

      <p>Emma sertçe birasını masaya koydu. "Fikrimi değiştirdiğim filan yok."</p>

      <p>"Öyleyse neden hâlâ onun yüzüğünü takıyorsun?"</p>

      <p>Emma başını eğip altın alyansa baktı. Ani bir saldırganlıkla onu çekip çıkarmak istedi, ama yüzük yerinden bile oynamadı. Parmağında kaldığı yedi yıldan sonra yüzük etiyle bütünleşmişe benziyordu ve çıkarılmayı reddeder gibiydi. Kadın sinirlenerek bir kez daha asıldı, bu sefer öyle hızlı çekmişti ki, yüzük parmağın boğumundan kayarken deriyi yüzdü. Yüzüğü masaya koydu. "İşte. Özgür bir kadın."</p>

      <p>Kittredge güldü. "Siz ikiniz benim evli kaldığım süreden daha uzun zamandır boşanmaya çalışıyorsunuz. Hem. hâlâ üstünde anlaşamadığınız şey nedir?"</p>

      <p>Emma arkasına yaslandı, ansızın bitkin düşmüştü. "Her şey. Kabul ediyorum, ben de mantıklı davranmadım. Bir kaç hafta önce oturup bütün sahip olduklarımızın listesini çıkarmayı denedik. Ben neleri istiyorum, o neleri istiyor. Bu konuda uygar davranacağımıza dair kendimize söz verdik. İki sakin ve olgun yetişkin. Ama, listenin yarısına geldiğimizde, savaştan da beter bir şey çıktı. Esir almak yoktu." İçini çekti. Gerçekte, o ve Jack hep böyle olmuşlardı. Aynı derecede inatçı, vahşi ve ihtiraslı. İster aşkla olsun, ister kavgada, aralarında daima kıvılcımlar uçuşurdu. "Aynı fikirde olmayı başardığımız tek şey vardı," dedi Emma. "Kedinin bende kalması gerek."</p>

      <p>"Şanslısın."</p>

      <p>Emma Bob'a baktı. "Hiç pişmanlık duyduğun oluyor mu?"</p>

      <p>"Boşanmam konusunda mı? Asla." Yanıtı kesinlikle samimiydi. yine de bakışları, sanki ikisinin de bildiği bir gerçeği saklamak istermiş gibi yere inmişti' Evliliğinin başarısızlığı için hala yas tutuyordu. Kendini milyonlarca tonluk patlayıcı yakıtın tepesine bağlayacak kadar korkusuz bir adam bile sıradan bir yalnızlık sorunu yaşıyabiliyordu.</p>

      <p>"Görüyorsun ya, problem şu. Sonunda anladım," dedi Bob. "Siviller bizi anlamıyor, çünkü düşümüzü paylaşamıyorlar. Yalnızca ermişler veya azizler bir astronotla evli kalabilir. Ya da yaşayıp yaşamadığımıza aldırmayanlar." Acı acı güldü. "Bonnie, ermiş değildi. Ve kesinlikle bu düşü anlamıyordu."</p>

      <p>Emma gözlerini masanın üzerinde parıldayan alyansına dikti. "Jack onu anlıyor," dedi hafifçe. "Bu, onun da düşüydü. Bizi mahveden de buydu. Benim uçmam ve onun uçamaması. Geride kalan olması."</p>

      <p>"Öyleyse büyümesi ve gerçekle yüzleşmesi gerek. Herkesin doğru özelliklere sahip olmadığı gerçeğini. "</p>

      <p>"Biliyor musun, ondan defolu bir maldan bahsedermiş gibi bahsetmemeni çok isterdim."</p>

      <p>"Hey, istifa eden oydu."</p>

      <p>"Başka ne yapabilirdi ki? Hiç bir uçuşa atanmayacağını biliyordu. Eğer uçmana izin vermeyeceklerse astronot olmanın ne anlamı var ki?"</p>

      <p>"Onu kendi iyiliği için yer görevine verdiler."</p>

      <p>"Bu tıbbi bir tahmindi. Bir böbrek taşı olması bir başkasının daha olacağı anlamına gelmez."</p>

      <p>"Peki, Doktor Watson. Doktor olan sensin. Bana şunu söyle' Sen Jack'in mekik mürettebatında yer amasını ister miydin? Onun sağlık sorununu bilseydin?"</p>

      <p>Emma durakladı. "Evet. Bir doktor olarak , evet, isterdim. Büyük olasılıkla Jack uzayda gayet iyi idare ederdi. Bu işe verebileceği o kadar çok şey var ki, neden onu yukarda istemediklerini aklım almıyor. Ondan boşanıyor olabilirim, ama ona saygı duyuyorum."</p>

      <p>Kittredge güldü ve bira bardağını kafasına dikti. "Bu konuda tam anlamıyla objektif olamıyorsun, değil mi?"</p>

      <p>Emma buna cevap vermek için ağzını açtı, ama sonra kendini savunamayacağının farkına vardı. Kittredge haklıydı. Jack McCallum işin içine girdiğinde. Emma asla objektif olmamıştı.</p>

      <p>Dışarda, bir Houston yaz gecesinin nemli sıcağında. Gece Uçuşu'nun otoparkında durup gökyüzüne baktı. Şehrin ışıkları yıldızları gizliyordu, ama Emma yine de onu rahatlatan, tanıdık takım yıldızları seçebiliyordu. Cassiopeia, Andromeda ve Pleiades. Onlara her bakışında, çimenlerin üstüne uzanıp yıldızları seyrettikleri bir yaz gecesinde Jack'in söylediklerini hatırlardı. Ona aşık olduğunu anladığı gece. Gökyüzü kadınlarla dolu, Emma. Sen de oraya aitsin.</p>

      <p>Hafifçe mırıldandı, "Sen de, Jack."</p>

      <p>Arabasının kapısını açıp direksiyona geçti. Elini cebine sokup alyansını bulup çıkardı. Arabanın loşluğunda gözlerini yüzüğe dikerek temsil ettiği yedi yıllık evliliği düşündü. Bitmek üzere olan evliliği.</p>

      <p>Yüzüğü tekrar cebine koydu. Sol eli çıplakmış gibi geliyordu. Buna alışmam gerekecek, diye düşündü ve arabayı çalıştırdı.</p>

      <p>&nbsp;&nbsp;</p>
    </div>
  </div>
</body>
</html>
