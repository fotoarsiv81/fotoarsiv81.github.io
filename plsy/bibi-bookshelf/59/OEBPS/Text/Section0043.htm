<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h1>KÖKEN</h1>

    <h2>YİRMİ BEŞ</h2>

    <p>Saat 01:45'ti ve Jack yorgunluktan bulanık görmeye başlamıştı. Bilgisayar ekranındaki sözcükler bir netleşip bir okunmaz oluyorlardı. "Daha fazlası olmalı." dedi. "Aramaya devam edin."</p>

    <p>Klavyenin başındaki Gretchen Liu, başını kaldırıp yenilgiyi kabullenmiş bir tavırla Jack'le Gordon'a baktı. Onu aradıklarında sesi uykulu çıkıyordu ve geldiğinde, her zamanki kamera karşısına geçmeye hazır makyajı ve kontak lensleri yoktu. Normalde hep şık olan halkla ilişkiler uzmanlarını hiç bu kadar çekicilikten uzak görmemişlerdi. Gözlük taktığını da hiç görmemişlerdi küçük gözlerini büyüten kalın çerçeveli bir gözlük. "Size söylüyorum, Lexis-Nexis'ten bulabildiklerim bu kadar. Helen Koenig'le ilgili hemen he men hiçbir şey yok. SeaScience hakkında yalnızca genel şirket haberleri var. Palmer Gabriel ismine gelince, şey, basının dikkatini pek çekmediğini siz de gördünüz. Son beş yıl içinde, medyada isminin anıldığı tek yer The Wall Streel Journal'ın ekonomi sayfası. Seascience ve ürünleriyle ilgili ticari makaleler. Biyografik veri yok. Adamın bir fotoğrafı bile yok."</p>

    <p>Jack sandalyesinde geriye kaykılıp gözlerini ovuşturdu. Üçü, son iki saati Halkla İlişkiler Ofisi'nde, Lexis-Nexis'te Helen Koenig ve SeaScience hakkında bulabildikleri her makaleyi didikleyerek geçirmişlerdi. SeaScience' la ilgili, şampuanlardan, ilaçlara, yapay gübrelere kadar bütün ürünlerinden söz eden yüzlerce yazı bulmuşlardı. Ama Koenig'le Gabriel hakkında hemen hemen hiçbir şey yoktu.</p>

    <p>"Koenig ismini tekrar deneyin," dedi Jack.</p>

    <p>"İsminin olası bütün yazılışlarını denedik," dedi Gretchen. "Hiçbir şey yok. "</p>

    <p>"O zaman Archaeon sözcüğünü yaz."</p>

    <p>Gretchen içini çekerek Archaeon yazdı ve "Ara" komutunun üstüne tıkladı.</p>

    <p>İnsanın aklını felce uğratacak kadar çok sayıda makale başlığı ekranı doldurdu.</p>

    <p>"Farklı Bir Dünyanın Yaratıkları. Bilim Adamları Yeni Bir Canlı Kolunun Keşfini Anlatıyor." (Washington Post)</p>

    <p>"Uluslararası Konferansın Konusu Archaeonlar." (Miami Herald)</p>

    <p>"Derin Deniz canlıları Yaşamın Kökenine Işık Tutuyor." (Philadelphia Inquirer)</p>

    <p>"Arkadaşlar, hiç umut yok." dedi Gretchen. "Bu listedeki her makaleyi okumak bütün gecemizi alır. Neden bırakıp biraz uyumuyoruz?"</p>

    <p>"Durun!" dedi Gordon. "Şuna gel." Ekranın en altındaki bir başlığı gösterdi: " 'Bilim Adamı Galapagos'taki Dalış Kazasında Öldü' (New York Times)."</p>

    <p>"Galapagos," dedi Jack. "Dr. Koenig'in Archaeonlarını orada bulmuştu. Galapagos Yarığında"</p>

    <p>Gretchen makalenin üzerine tıkladı ve metin ekranda belirdi. Haber iki yıl öncesine aitti.</p>

    <p>YAYIN HAKKI: The New York Times..</p>

    <p>BOLÜM: Uluslararası Haberler.</p>

    <p>BAŞLIK: "Bilim Adamı Derin Deniz Dalış Kazasında öldü."</p>

    <p>YAZAN: NYT muhabiri Julio Porez.</p>

    <p>METİN: Archason adlı deniz canlıları üzerinde çalış malar yapan Amerikalı bir bilim adamı, dün tek kişilik sualtı aracının Galapagos Yarığı altındaki bir kanyona sıkışması sonucu hayatını yitirdi. Dr. Stephen Ahearn'un cesedine ancak bu sabah, Gabriello adlı araştırma gemisi çe­lik halatlar kullanarak mini denizaltını yüzeye çekmeyi başardığında ulaşılabildi.</p>

    <p>"Aşağıda hala hayatta olduğunu biliyorduk. ama yapabileceğimiz hiçbir şey yoktu." diyordu. Gabriella'daki çalışma arkadaşlarından biri. "Bin dokuz yüz feette sıkışıp kaldı. Sualtı aracını takıldığı yerden kurtarıp yüzeye çekmemiz saatler sürdü."</p>

    <p>Dr. Ahaarn San Diego'daki California Üniversitesinde jeoloji profesörüydü. California. LaJolla'da. yasıyordu.</p>

    <p>&nbsp;&nbsp;&nbsp;&nbsp;&nbsp;&nbsp;&nbsp; Jack, "Geminin adı Gabriella'ymış,'' dedi.</p>

    <p>Gordon'la birbirlerine baktılar, ikisinin de aklına aynı şaşırtıcı düşünce gelmişti: Gabriella. Palmer Gabriel.</p>

    <p>"Bahse girerim, bu SeaScience'a ait bir gemiydi," dedi Jack. "Helen Koenig de o gemideydi."</p>

    <p>Gordon'ın bakışları yeniden ekrana kaydı. "Şimdi, bu çok ilginç. Ahearn'ün bir jeolog olması size ne ifade ediyor?" "Bundan ne çıkar?" dedi Gretchen esneyerek. "Deniz araştırmaları yapan gemide bir jeologun ne işi vardı?" "Deniz dibindeki kayaları mı inceliyordu?" "Onun adını vererek bir arama yapalım.'</p>

    <p>Gretchen içini çekti. "Bana bir gecelik güzellik uykusu borçlusunuz." Stephen D. Ahearn ismini yazdı ve "Ara" komutuna tıkladı.</p>

    <p>Ekranda toplam yedi makalelik bir liste belirdi. Altı tanesi Ga­lapagos' taki ölümüyle ilgiliydi.</p>

    <p>Bir makaleyse ölümünden bir yıl öncesine aitti:</p>

    <p>"UCSD Profesörü Tetkik Araştırmasında Elde Ettiği Son Bulguları Sunacak. Madrid'deki Uluslararası Jeoloji Kongresi'nde Baş Konuşmacılardan Biri Olacak." (San Diego Union)</p>

    <p>İki adam da tek kelime edemeyecek kadar afallamış bir halele ekrana bakakalmıştı.</p>

    <p>Sonra Gordon hafif bir sesle "İşte bu, Jack" dedi. "İşte bizden saklamaya çalıştıkları şey bu."</p>

    <p>Jack'in elleri uyuşmuş, boğazı kurumuştu. Tek bir sözcüğe odaklanmıştı, onlara her şeyi anlatan sözcüğe.</p>

    <p>Tektit.</p>

    <p>JSC Direktörü Ken Blankenship'in evi, birçok JSC çalışanının yaşadığı Clear Lake'in dışında, birbirine benzeyen sıradan evlerden biriydi. Bir bekara göre oldukça büyük bir evdi ve güvenlik lambalarının ışığı altında, Jack ön bahçenin son derece bakımlı olduğunu, her ağaççığın özenle budandığını gördü. Sabahın üçünde bu kadar iyi aydınlatılmış bir bahçe, hem mükemmeliyetçiliği, hem de güvenlik konusundaki neredeyse paranoyakça saplantısıyla tanınan Blankenship' ten beklenecek bir şeydi. Herhalde şu anda üstümüze çevrilmiş bir kamera vardır, diye geçirdi aklından Jack, Ohie'ye birlikte Blankenship'in ön kapıyı açmasını beklerken. Zili ancak birkaç kez çaldıktan sonra içerde ışıkların yandığını gördüler. Sonra sabahlık giymiş bastıbacak bir Napolyon' u andıran Blankenship göründü.</p>

    <p>"Saat sabahın üçü," dedi Blankenship. "Siz burada ne arıyorsunuz?"</p>

    <p>"Konuşmamız gerek." dedi Gordon.</p>

    <p>"Telefonumda bir bozukluk mu var? Önce arayamaz mıydınız?"</p>

    <p>"Telefonu kullanamayız. Bunun için olmaz."</p>

    <p>Hep birlikte içeri girdiler. Ön kapı kapanınca Jack konuştu. "Beyaz saray'ın saklamaya çalıştığı şeyi biliyoruz. Kimera'nın nerden geldiğini biliyoruz."</p>

    <p>Blankenship, uykusundan uyandırılmanın öfkesini bir anda unutarak Jack'e bakakaldı. Sonra Jack'in sözlerini doğrulamasını bekleyerek bakışlarını Gordon'a çevirdi.</p>

    <p>"Bu her şeyi açıklıyor," dedi Gordon. "USAMRllD'nin gizlilik politikasını. Beyaz Saray'ın paranoyasını. Ve bu organizmanın doktorlarımızın daha önce karşılaştığı şeylerden farklı davranışını."</p>

    <p>"Ne buldunuz?"</p>

    <p>Soruyu Jack yanıtladı. "Kimera'nın insan, fare ve amfibyen DNAsına sahip olduğunu biliyoruz. Ama USAMRIID genomda başka ne tür DNA olduğunu söylemiyor. Kimera'nın aslında ne olduğunu ya da nereden geldiğini söylemiyor. "</p>

    <p>"Dün gece bana hastalığın SeaScience kargosuyla oraya gittiğini söylemiştiniz. Archaeon kültürünün içinde."</p>

    <p>"Öyle sanıyorduk. Ama Archaeonlar tehlikeli organizmalar değil. İnsanlarda hastalığa yol açmıyorlar işte bu yüzden deney NASA tarafından kabul edilmişti. Bu Archaeonların farklı bir özelliği var. SeaScience'ın bize söylemediği bir şey."</p>

    <p>"Farklı demekle ne kastediyorsun?"</p>

    <p>"Geldiği yeri. Galapagos Yarığı'nı."</p>

    <p>Blankenship başını salladı. "Ne önemi var, anlamıyorum."</p>

    <p>"Bu kültürdeki Archaeonlar, SeaScience'a ait Gabriella gemisindeki bilim adamlarınca keşfedildi. Bu araştırmacılardan biri, belli ki Gabriella'ya son dakikada danışman olarak bindirilen Dr. Stephen Ahearn'dü. Bir hafta sonra öldü. Mini denizaltısı yarığın dibine sıkıştı ve doktor boğuldu."</p>

    <p>Blankenship hiçbir şey söylemeden Jack'e bakıyordu.</p>

    <p>"Dr. Ahearn tektitler üzerine yaptığı çalışmalarla tanınıyordu," diye devam etti Jack. "Bunlar, bir meteor dünyaya çarptığında oluşan cama benzer parçacıklar. Dr. Ahearn'ün uzmanlık alanı buydu. Meteorların, asteroidlerin jeolojisi."</p>

    <p>Blankenship hâlâ bir şey söylemiyordu. Neden hiç tepki göstermiyor? diye düşündü Jack. Bunun ne demek olduğunu anlamıyor mu?</p>

    <p>"SeaScience Ahearn'ü Galapagos'a götürdü, çünkü bir jeoloğun fikrine ihtiyaçları vardı," dedi Jack. "Denizin dibinde buldukları şeyin doğrulanması gerekiyordu. Asterodin."</p>

    <p>Blankenship'in yüzü gerilmişti. Dönüp mutfağa doğru yürüdü.</p>

    <p>Jack'le Gordon da peşinden gittiler. "İşte bu yüzden Beyaz Saray Kimera'dan bu kadar korkuyor!" dedi Jack. "Nereden geldiğini biliyorlar. Ne olduğunu biliyorlar."</p>

    <p>Blankenship telefonu eline alıp bir numara çevirdi. Birkaç saniye sonra, "Ben JSC Direktörü Kenneth Blankenship," dedi. "Jared Profitt'le konuşmam gerek. Evet, saatin kaç olduğunu biliyorum. Bu acil bir durum, o yüzden beni evine bağlayabilirseniz..." Bir anlık sessizlik oldu. Sonra konuştu; "Biliyorlar. Hayır, ben söylemedim. Kendi kendilerine öğrenmişler." Bir duraksama. "Jack McCallum ve Gordon Obie. Evet, efendim, şu anda tam mutfağımdalar." Ahizeyi Jack'e uzattı. "Seninle konuşmak istiyor.'</p>

    <p>Jack telefonu adı. "Ben McCallum."</p>

    <p>Jared Profitt'in ilk sorduğu "Kaç kişi biliyor?" oldu.</p>

    <p>Bu soru bir anda Jack'in bu bilginin ne kadar hassas olduğunu anlamasına yetti. "Tıbbi ekibimiz biliyor. Ve Yaşam Bilimlerimden bir kaç kişi." Bütün söylediği bu oldu; isimlerini söylememenin daha iyi olacağını düşünmüştü.</p>

    <p>"Bunu sır olarak saklayabilir misiniz?" diye sordu Profitt.</p>

    <p>"Duruma göre."</p>

    <p>'Hangi duruma?"</p>

    <p>Bu, adamlarınızın bizimle işbirliği yapıp yapmamasına bağlı. Bildiklerini bizimle paylaşıp paylaşmamalarına."</p>

    <p>"İstediğiniz nedir, Dr. McCallum?"</p>

    <p>"Tam bir açıklık. Kimera hakkında öğrendiğiniz her şey. Otopsi sonuçları. Klinik deneylerinizden elde ettiğiniz veriler."</p>

    <p>"Ya paylaşmazsak? O zaman ne olur?"</p>

    <p>"NASA'daki arkadaşlarım ülkedeki bütün haber ajanslarına faks çekmeye başlar."</p>

    <p>"Onlara tam olarak ne söylerler?"</p>

    <p>"Gerçeği. Bu organizmanın bu dünyaya ait olmadığını."</p>

    <p>Uzun bir sessizlik oldu. Jack kendi kalbinin gümbürtüsünü du­yabiliyordu. Acaba doğru mu tahmin ettik? Gerçeği ortaya çıkara bildik mi?</p>

    <p>Profitt, "Dr. Romana size her şeyi anlatma yetkisi vereceğim. Sizi White Sands'te bekleyecek." Hat kesilmişti.</p>

    <p>Jack telefonu kapatıp Blankenship'e baktı. "Ne zamandır biliyordun?"</p>

    <p>Blankenship'in suskunluğu Jack'in öfkesini artırmaktan başka bir işe yaramadı. Gözdağı vererek adamın üstüne yürüdü ve Blankenship gerileyip mutfağın duvarına dayandı. "Ne zamandır biliyordun?"</p>

    <p>"Sadecesadece bir iki gündür. Gizli tutacağıma yemin ettirdiler!"</p>

    <p>"Orada ölüp gidenler bizim adamlarımızdı!"</p>

    <p>"Başka seçeneğim yoktu! Bu herkesi çok korkutmuştu! Beyaz Saray'ı. Savunma Bakanlığını." Blankenship derin bir soluk aldı ve Jack'in gözlerinin içine baktı. "Neden söz ettiğimi anlayacaksın. White Sands'e gittiğinde.'</p>

    <p>&nbsp;</p>
  </div>
</body>
</html>
