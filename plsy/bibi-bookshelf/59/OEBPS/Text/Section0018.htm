<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h2>ON</h2>

    <p class="MsoNormal" style="text-align:right"><i>Punta Arena, Meksika</i></p>

    <p>Cortez Denizi yavaş yavaş solan gün ışığında gümüş gibi parıldıyordı Helen Koenig, Las Tres Virgenes Café'nin verandasındaki masasındar Punta Colorado'ya dönen balıkçı teknelerini görebiliyordu. Bu, günün e sevdiği saatiydi, güneşten kızarmış teninde akşam melteminin serinliği, ikind yüzmesinin ardından kaslarında tatlı bir bitkinlik. Bir garson ısmarladığı margaritayı getirip önüne koydu.</p>

    <p>"Gracias, senor," diye mırıldandı.</p>

    <p>Bir an göz göze geldiler. Helen, gözlerinden yorgunluk akan, saçları haf: kırlaşmış, sessiz ve ağırbaşlı bir adam gördü ve kendini rahatsız hisseti. Yankee suçluluk duygusu, diye düşündü adamın yeniden bara yönelişin izlerken. Bu Baja'ya her gelişinde duyduğu bir histi. İçkisini yudumladı ve kumsalda bir yerlerdeki mariachi orkestrasının gürültücü trompetlerin dinleyerek gözlerini denize dikti.</p>

    <p>Güzel bir gün olmuştu ve zamanının çoğunu denizde geçirmişti. İki tüplü bir dalışın ardından öğleden sonra bir sığ su dalışı. Ve sonra, akşar yemeğinden hemen önce gün batımının sanki altın yaldızla kapladığı sularda yüzmek. Deniz onun avuntusu, adeta sığmağıydı. Her zaman da öyle olmuştu Bir erkeğin aşkının aksine, deniz hep vardı ve onu asla düş kırıklığın uğratmıyordu. Onu kucaklamaya ve avutmaya her zaman hazırcı ve zor anlarda kendini onun bekleyen kollarına koşarken buluyordu.</p>

    <p>İşte Baja'ya da bu yüzden gelmişti. Ilık sularda yüzmek ve kimsenin ona ulaşamayacağı bir yerde, yalnız kalmak için. Palmer Gabriel'in bile bulamayacağı bir yerde.</p>

    <p>Margaritanın sert tadından dudakları büzüştü. Kadehi başına dikip ikincisini ısmarladı. Şimdiden alkolün etkisiyle kendini yüzüyormuş gibi hissediyordu. Hiç önemi yoktu; artık özgür bir kadındı. Proje bitmişti, iptal edilmişti. Kültürler mahvolmuştu. Palmer ona köpürmüştü, yine de doğru olanı yaptığını biliyordu. Güvenli olanı yaptığını. Yarın geç saate kadar uyuyacak, kahvaltıda sıcak çikolata ve huevos rancheros<a href="../Text/Section0050.htm#_ftn22" title="">[22]</a> ısmarlayacaktı. Sonra suların altına süzülüp bir dalış daha yapacak, mavi sevgilisine bir kez daha dönecekti.</p>

    <p>Bir kadın kahkahasıyla dalgınlığından sıyrıldı. Flört eden bir çiftin oturduğu bara baktı, kadın incecik ve yanık tenliydi, adamın kasları çelik yaylar gibiydi. Tatil kaçamağı başlıyordu. Büyük olasılıkla beraber bir akşam yemeği yiyecekler, kumsalda yürüyüşe çıkacaklar, el ele tutuşacaklardı. Öpüşme, sarılma, çiftleşmenin hormon talimatıyla gerçekleşen bütün klasik ritüeller yerine getirilecekti. Helen onlan hem bir araştırmacı ilgisiyle hem de kadın gıptasıyla seyrediyordu. Öyle ritüellerin ona uymadığını biliyordu. Kırk dokuz yaşındaydı ve öyle gösteriyordu. Beli kalın, saçlarının yarıdan fazlası kırlaşmış, yüzü de gözlerinden fışkıran zeka dışında dikkat çekici sayılmazdı. Güneşte bronzlaşmış Adonis' lerin bakışlarını çekecek türde bir kadın değildi.</p>

    <p>İkinci Margaritayı da bitirdi. Suda yüzüyormuş hissi, artık tüm bedenine yayılmış, midesine bir şeyler girmesinin zamanının geldiğini anlamıştı. Mönüyü açtı. "Restaurante de Las Tres Virgenes" en üstte. Üç bakire. Tam ona göre bir yerdi. Burada yemek yemek için bakire olması daha iyiydi.</p>

    <p>Garson siparişini almak için geldi. Helen başını kaldırıp ona baktı ve tam ızgara dorado ısmarlamıştı ki gözü, barın tepesindeki televizyona, kalkış platformunda duran uzay mekiğinin görüntüsüne ilişti.</p>

    <p>"Ne olmuş?" dedi televizyonu göstererek.</p>

    <p>Garson omzunu silkti.</p>

    <p>"Sesini açın," diye seslendi barmene. "Lütfen, dinlemem gerek!"</p>

    <p>Barmen uzanıp televizyonun sesini açtı ve İngilizce haberler restorana yayıldı. Bir Amerikan kanalıydı. Helen bara geçip gözlerini televizyona dikti.</p>

    <p>"...Astronot Kenichi Hirai'nin tıbbi tahliyesi. NASA başka bir açıklamada bulunmadı, fakat uçuş doktorlarının Hirai'nin hastalığını açıklayamadığı bildiriliyor. Bugünkü kan tahlillerine dayanılarak, kurtarma mekiği kaldırılmasının uygun olacağı düşünüldü. Discovery'nin yarın, Doğu Gündüz saatine göre sabah altıda fırlatılması bekleniyor.</p>

    <p>"Senora?" dedi garson.</p>

    <p>Hielen döndü ve adamın hâlâ elinde sipariş def teriyle durduğunu gördü.</p>

    <p>"Bir içki daha ister miydiniz?"</p>

    <p>"Hayır. Hayır, gitmem gerek."</p>

    <p>"Ama yemeğiniz "</p>

    <p>"Siparişimi iptal edin. Lütfen." Cüzdanını açıp adama on beş dolar uzattı ve aceleyle restorandan çıktı.</p>

    <p>Otel odasına geri döndüğünde. San Diego'daki Palmer Gabriel'i aramaya çalıştı. Uluslararası santrale bağlanmayı defalarca denedi ve nihayet düştüğünde de, tek duyduğu Palmer'ın telesekreteri oldu.</p>

    <p>"ISS'de hasta bir astronot var." diye konuştu telesekretere. "Palmer, korktuğum buydu. Sizi bu konuda uyarmıştım. Eğer doğrulandıysa, çok çabuk hareket etmeliyiz. Yoksa ..." Durup saate baktı. Lanet olsun, diye düşündü ve telefonu kapadı. San Diego'ya dönmem gerek. Bununla nasıl başa çıkılacağını bilen tek kişi benim. Bana ihtiyaçları olacak.</p>

    <p>Giysilerini valizine tıkıştırıp otelden ayrıldı ve bir taksiye atlayıp on beş millik bir yolculuktan sonra Bueno Vista'daki küçük havaalanına gitti. Orada, onu San Diego'ya tarifeli bir uçuş yapabileceği La Paz'a götürecek ufak bir uçak bekliyordu.</p>

    <p>Rahatsız bir taksi yolculuğu oluyordu, yollar çukurlarla dolu ve virajlıydı. Ama yolculuğun en korktuğu bölümü onu bekleyen uçuştu. Küçük uçaklardan çok korkardı. Eğer acelesi olmasa, Baja Yarımadasına, uzun yoldan, şimdi otelin otoparkında güven içinde duran kendi arabasıyla giderdi. Terli avuçlarıyla koltuğa yapışıp onu nasıl bir havacılık felaketinin beklediğini düşündü.</p>

    <p>Sonra gökyüzüne, berrak ve pürüzsüz siyahlığa baktı ve uzay istasyonundaki insanları gözünde canlandırdı. Başka, daha cesur insanların göze aldığı tehlikeleri aklından geçirdi. Her şey bakış açısına bağlıydı. Küçük bir uçakla yolculuk etmek, bir astronotun karşılaştığı tehlikelerin yanında hiç kalırdı.</p>

    <p>Korkaklığın sırası değildi. İnsanların yaşamı tehlikede olabilirdi. Ve bu konuda ne yapılması gerektiğini bilen tek kişi oydu.</p>

    <p>İnsanın kemiklerini yerinden oynatan yolculuk birdenbire sona erdi. Tanrıya şükür, artık taş döşeli bir yolda gidiyorlardı ve Buena Vista' ya sadece bir kaç mil kalmıştı.</p>

    <p>Bu yolculuğun aciliyetini sezen şoför hızlandı ve rüzgar açık pencereden içeri dolup Helen'in yüzüne tozlar savurmaya başladı. Camı kapamak için uzandı. Birden, taksinin yavaş giden bir arabayı geçmek için sola çıktığını hissetti. Başını kaldırdı ve dehşetle, önlerinde bir viraj olduğunu gördü.</p>

    <p>"Senor! Mas despacio!" dedi. Yavaşlayın.</p>

    <p>Artık öbür arabayla dipdibe gidiyorlardı, taksi geçmeye çalışıyor, araba yol vermek istemiyordu. Önlerindeki yol sola doğru kıvrılıp gözden kayboluyordu.</p>

    <p>"Geçmeyin!" dedi Helen. "Lütfen yapmayın Karşıya baktı ve başka bir arabanın gözleri kör edici ışıklarını görerek donup kaldı.</p>

    <p>Yüzünü örtmek, o ışıkların parlaklığını yok etmek için kollarını kaldırdı. Ama farlar üzerlerine gelirken, acı fren sesini, ya da kendi çığlığını engelleyemedi.</p>

    <p>&nbsp;</p>
  </div>
</body>
</html>
