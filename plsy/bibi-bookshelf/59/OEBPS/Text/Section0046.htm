<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <p class="MsoNormal" style="text-align:right"><i style="mso-bidi-font-style: normal">24 Ağustos</i></p>

    <p>Jared Profitt geceyarısından az sonra uyandırıldı. Telefon zilinin sadece iki kez çalması derin uykusundan fırlayıp tamamen uyanık hale gelmesine yetti. Ahizeye uzandı.</p>

    <p>Karşıdaki ses çok sertti. "Ben General Gregorian. Az önce Cheyenne Dağındaki kontrol merkezimizle görüştüm. Nevada'dan yapılan sözde gösteri kalkışı ISS'yle buluşma rotasına geçmiş."</p>

    <p>"Hangi kalkış?"</p>

    <p>"Apogee Mühendislik."</p>

    <p>Profitt kaşlarını çatıp ismi hatırlamaya çalıştı. Dünyanın dört bir yanındaki pistlerden her hafta bir çok kalkış yapılıyordu. Çeşitli ticari havacılık firmaları her zaman roket sistemleri test ediyor, veya yörüngeye uydular yolluyor, hatta yakılmış cenazeleri uzaya fırlatıyorlardı. Uzay Komutanlığı yörüngede dokuz bin insan yapısı cismi izlemekteydi. "Hafızamı bu Nevada'daki kalkış konusunda tazeleyin" dedi.</p>

    <p>"Apogee tekrar kullanılabilen yeni bir fırlatma aracı test ediyor. Kalkış dün sabah saat yediyi on geçe yapıldı. Gerektiği gibi FAA<a href="../Text/Section0050.htm#_ftn31" title="">[31]</a>ya bilgi verdiler, ama kalkış yapılana dek bize bildirmediler. Bu uçuş yeni RLVlerini yörüngeye oturtma denemesi olarak açıklandı. Düşük irtifalı dünya yörüngesi, ISS'nin yanından geçiş ve atmosfere geri dönüş. Bir buçuk gündür izliyoruz ve yörüngede yaptıkları son motor ateşlemelerine bakılırsa, ISS'ye bize söylediklerinden daha fazla yaklaşmaları mümkün."</p>

    <p>"Ne kadar yaklaşacaklar?"</p>

    <p>"Bir sonraki ateşleme manevrasına bağlı."</p>

    <p>"Gerçek bir buluşma için yeterli mesafeye yaklaşabilirler ml? Kenetlenebilirler mi?"</p>

    <p>"Bu araçla olanaksız. Yörünge kapsülleriyle ilgili tüm tasarımlar elimizde. Bu, sadece bir prototip, yörünge kenetlenme sistemi yok. Yapabileceği en iyi şey, istasyonun yanından geçip el sallamak."</p>

    <p>"El sallamak mı?" Profitt ansızın yatakta doğruldu. "Bu RLVnin içinde insan olduğunu mu söylüyorsunuz?"</p>

    <p>"Hayır, efendim. Yalnızca lafın gelişiydi. Apogee aracın insansız olduğunu söylüyor. İçinde bir örümcek maymunu da dahil, hayvanlar varmış, ama pilot yokmuş. Ve biz de yerle araç arasında hiç bir ses bağlantısına rastlamadık. "</p>

    <p>Bir örümcek maymunu, diye düşündü Profitt. Uzay aracının içinde maymun olması, insan bir pilot bulunabileceği ihtimalini göz ardı edemeyecekleri anlamına geliyordu. Atacın ortam monitörleri, karbondioksit seviyesi, bir hayvanla insanı ayırt edemezdi. Bu bilgi yetersizliği onu huzursuzlandırmıştı. Kalkışın zamanlaması, daha da huzursuzluk vericiydi.</p>

    <p>"Alarma geçmek için bir neden olduğundan emin değilim," dedi Gregorian. "Ama yörüngeye yaklaşan her şeyden haberdar edilmek istemiştiniz."</p>

    <p>"Bana Apogee hakkında daha fazla şey anlat," diye sözünü kesti Profitt.</p>

    <p>Gregorian önem vermez bir tavırla, "Küçük bir oyuncu," dedi. Nevada'da on iki çalışanı olan bir mühendislik firması. Şansları pek iyi gitmemişti. Bir buçuk yıl önce, ilk prototiplerini kalkışın yirminci saniyesinde havaya uçurdular ve bütün yatırımcıları ortadan kayboldu. Hâlâ devam etmelerine şaşırıyorum. Roketleri Rus teknolojisi üzerine kurulu. Yörünge kapsülü basit, atmosfere paraşütle giren temel düzeyde bir sistem. Yük taşıma kapasitesi sadece üç yüz kilo ve bir pilot."</p>

    <p>"Hemen Nevada'ya gidiyorum. Bununla daha yakından ilgilenmemiz gerek. "</p>

    <p>"Efendim, bu aracın yaptığı her şeyi isleyebiliyoruz. Şu anda harekete geçmek için bir neden yok. Sadece yeni yatırımcıları etkilemeye çalışan küçük bir firma. Eğer araç gerçek bir soruna yol açarsa, yerde konuşlandırılmış önleme uçaklarımızı o kuşu yere indirmek için hazır bekletebiliriz."</p>

    <p>General Gregorian büyük olasılıkla haklıydı. Bu parlak yer jokeylerinin uzaya bir maymun göndermeye karar vermesi ulusal açıdan acil bir durum oluşturmuyordu. Bu konuda çok dikkatli davranmak zorundaydı. Luther Ames'in ölümü ülke çapında şiddetli bir protestoya yol açmıştı. Bir uzay gemisini daha vurmanın zamanı değildi bunun özel bir Amerikan firması tarafından yapılmış olması hiçbir şeyi değiştirmezdi.</p>

    <p>Ama Apogee'nin gerçekleştirdiği kalkış konusunda onu rahatsız eden çok şey vardı. Zamanlama. Buluşma manevraları. Araçtaki insan varlığını ne doğrulayabiliyor, ne de bunun aksini kanıtlayabiliyor olmaları.</p>

    <p>Bu bir kurtarma operasyonundan başka ne olabilirdi?</p>

    <p>"Nevada'ya gidiyorum," dedi.</p>

    <p>Kırk beş dakika sonra Profitt arabasının içinde, otoyolda gidiyordu. Gökyüzü açık, yıldızlar mavi kadife üzerinde parlak noktacıklar gibiydi. Evrende belki de milyarlarca galaksi vardı ve her birinin içinde de milyarlarca yıldız vardı. Acaba o yıldızlardan kaçının gezegenleri vardı ve kaç gezegende hayat vardı? Yaşamın bütün evrende varolduğu, evrenin her yanına dağılmış olduğunu savunan teori, Panspermia, artık yalnızca bir spekülasyon değildi. Yaşamın sadece bu soluk mavi kürede, bu sıradan güneş sisteminde olduğu inancı, artık, eski çağlarda beslenen, güneşle yıldızların dünya etrafında döndüğü inancı kadar saçma görünüyordu. Yaşamın varolması için gereken tek şey, karbon bazlı bileşikler ve her hangi bir haldeki suydu. İkisinden de evrende bol miktarda vardı. Bu da, ne kadar ilkel de olsa, yaşamın başka yerlerde de bulunabileceği ve yıldızlar arasındaki tozların içinde bakterilerin ya da sporların tohumlarını barındırabileceği anlamına geliyordu. Bütün diğer canlılar böyle ilkel yaratıklardan türemişlerdi.</p>

    <p>Peki ya, böyle canlı türleri kozmik tozların arasında, yaşamın zaten varolduğu bir gezegene düşerlerse?</p>

    <p>Bu, Jared Profitt'in kâbusuydu.</p>

    <p>Bir zamanlar yıldızların güzel olduğunu düşünürdü. Bir zamanlar evreni hayranlık ve merakla seyrederdi. Şimdi, geceleyin gökyüzüne baktığında, sayısız tehlikeler görüyordu. Biyolojik Armageddon'u görüyordu.</p>

    <p>&nbsp;&nbsp;&nbsp;&nbsp;&nbsp;&nbsp;&nbsp; Gökyüzünden inen fatihlerini. Ölme zamanı gelmişti.</p>

    <p>Emma'nın elleri titriyor, başının içindeki zonklama öylesine şiddetleniyordu ki, ağlamamak için dişlerini sıkmak zorunda kalı yordu. Son morfin acıyı pek fazla dindirememişti ve uyuşturuculardan o kadar sersemlemişti ki, bilgisayar ekranını zorlukla seçebiliyordu. Parmaklarının altındaki klavyeyi. Ellerinin titremesinin azalmasını bekledi. Sonra yazmaya başladı.</p>

    <p>Kişisel E-mail alıcısı: Jack McCallum</p>

    <p>Eğer bir dilek dileme hakkım olsaydı, bir kez daha sesini duyabilmeyi dilerdim. Nerede olduğunu ya da neden seninle konuşamadığımı bilmiyorum. Tek bildiğim icimdeki bu şeyin zaferini İlan etmek üzere olduğu Bunu yazarken bile ilerlediğini hissedebiliyorum. Gücümün geri çekildiğini. Elimden Geldiğince savaştım, Artık uyumaya hazırım.</p>

    <p>Hala yazabilirken sana söylemeyi en cok istediğim şuydu. Seni seviyorum. Seni sevmekten hiç vazgeçme dim. Sonsuzluğa acılan kapının ağzında bekleyen hiç kimse oradan dudaklarında bir yalanla geçmez derler. Ölüm döşeğindeki itiraflara her zaman inanılır derler, iste bu da benimki.</p>

    <p>Elleri o kadar çok titriyordu ki, artık yazamıyordu. Adını yazıp "gönder' e bastı.</p>

    <p>Sağlık çantasından Valyumu buldu. İki tablet kalmıştı. İkisini de bir yudum suyla yutuverdi. Görüntüsü kenarlardan kararmaya başlıyordu. Bacakları uyuşmuş gibiydi, sanki kendi bedenine değil, bir yabancınınkine aittiler. Fazla zaman kalmamıştı.</p>

    <p>EVA giysisi giyecek gücü yoktu. Hem nerede öldüğü ne fark ederdi ki? Hastalık istasyona zaten bulaşmıştı. Cesedi sadece, temizlenecek fazladan bir parça olacaktı.</p>

    <p>İstasyonun karanlık bölümüne son kez geçti.</p>

    <p>Son uyanık anlarını kupolada geçirmek istiyordu. Karanlıkta yüzerken dünyanın güzelliğini seyretmek. Pencerelerden Hazar Denizi nin grimsi mavi kavisini görebiliyordu. Kazakistan'ın üzerinde dönen bulutlar ve Himalayalar'daki kar. Aşağıda hayatlarına devam eden milyarlarca insan var, diye düşündü. Ve ben de burada, ölmek üzere olan küçücük bir noktayım.</p>

    <p>"Emma?" Telsizden tatlı bir sesle konuşan Todd Cutler'dı. "Nasılsın?"</p>

    <p>"Pek...iyi değilim," diye mırıldandı. "Ağrım var. Görüşüm kararmaya başladı. Son Valyumu aldım."</p>

    <p>"Dayanmak zorundasın, Emma. Beni dinle. Vazgeçme. Henüz değil."</p>

    <p>"Son çarpışmayı çoktan kaybettim, Todd."</p>

    <p>"Hayır, kaybetmedin! inanmak zorundasın -"</p>

    <p>"Mucizelere mi?" Hafifçe güldü. "Gerçek mucize benim burada oluşum. Dünyayı, çok az insanın seyredebileceği bir yerden seyrediyorum..." Kupolanın camına dokundu ve güneşin sıcaklığını hissetti. "Sadece Jack'le konuşabilmeyi isterdim."</p>

    <p>"Bunun olması için çalışıyoruz."</p>

    <p>"O nerede? Neden ona ulaşamıyorsunuz?"</p>

    <p>"Seni eve getirmek için deliler gibi uğraşıyor. Buna inanman gerek."</p>

    <p>Emma ağlamamak için gözlerini kırpıştırdı. İnanıyorum.</p>

    <p>"Senin için yapabileceğimiz bir şey var mı?" dedi Todd. "Konuşmak istediğin başka biri var mı?"</p>

    <p>"Hayır." İçini çekti. "Sadece Jack."</p>

    <p>Bir sessizlik oldu.</p>

    <p>"Sanırım sanırım şu anda en çok istediğim şey -"</p>

    <p>"Evet?" dedi Todd.</p>

    <p>"Uyumak istiyorum. Hepsi bu Yalnızca uyumak."</p>

    <p>Todd boğazını temizledi. "Elbette. Sen biraz dinlen. Bana ihtiyacın olursa buradayım." Yumuşak bir sesle, "İyi geceler, ISS" dedi.</p>

    <p>İyi geceler, Houston, diye geçirdi içinden Emma. Kulaklığını çıkardı ve karanlığın içinde yitip gitmesine izin verdi.</p>

    <p>&nbsp;</p>
  </div>
</body>
</html>
