<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <div>
      <p>&nbsp;</p>

      <p class="MsoNormal" style="text-align:right"><i>23 Temmuz Houston</i></p>

      <p>Debbie Haning'in bedeninin içine yarım düzine boru yılan gibi sokulmuştu. Boğazında, içinden geçen oksijeni akciğerlere veren bir trakeotomi tübü vardı. Bir nazogastrik borusu sol burun deliğinden geçirilmiş, yemek borusundan aşağı midesine uzanıyordu. Bir kateter idrarı boşaltıyor, iki damar içi kateter de damarları sıvıyla besliyordu. Bileğinde bir boru vardı ve kan basıncı göstergesi osiloskopla durmadan dans ediyordu. Jack yatağın üzerinden sarkan serum şişelerine baktı ve güçlü antibiyotikler içerdiklerini gördü. Bu kötü bir işaretti; bir enfeksiyon kaptığı anlamına geliyordu' Hasta iki haftadır komadaysa bu alışılmamış bir şey sayılmazdı. Deriye açılan her delik, her plastik boru bakteriler için vücuda giriş kapısıydı ve şu anda Debbie' nin dolaşım sisteminde bir savaş sürmekteydi.</p>

      <p>«Jack. bir bakışta bütün bunları anlamıştı, ama yatağın başında oturup kızının elini tutan Debbie'nin annesine hiç bir şey söylemedi. Debbie'nin yüz kasları gevşemiş, çenesi sarkmış, göz kapakları yan kapalıydı. Hâlâ derin komadaydı. Hiçbir şeyin, acının bile farkında değildi.</p>

      <p>Jack odaya girince Margaret ona baktı ve başıyla selamladı. "Kötü bir gece geçirdi," dedi Margaret. "Ateşi çıktı. Nedenini bilmiyorlar." "Antibiyotiklerin yararı olacaktır."</p>

      <p>"Ya sonra ne olacak? Enfeksiyonu tedavi etsek bile sonra ne olacak?" Margaret derin bir nefes aldı. "Böyle olmasını islemezdi. Bütün bu borular. Bütün bu iğneler. Onun gitmesine izin vermemizi isterdi."</p>

      <p>"Vazgeçmenin zamanı değil. EEGsi hâlâ aktif. Beyni ölü değil."</p>

      <p>"Öyleyse neden uyanmıyor?"</p>

      <p>"Daha çok genç. Yaşamak için çok nedeni var."</p>

      <p>"Buna yaşamak denmez." Margaret gözlerini kızının eline çevirdi. Kateterlerden ve iğne deliklerinden morarmış, şişmişti. "Babası ölürken, Debbie bana sonunun böyle olmasını istemediğini söylemişti. Bağlanıp zorla beslenme düşüncesi hiç hoşuna gitmemişti. Sürekli bunu düşünüyorum. Söylediklerini..." Margaret yine başını kaldırdı. "Siz olsanız ne yapardınız? Eğer sizin karınız olsaydı?"</p>

      <p>"Vazgeçmeyi düşünmezdim. "</p>

      <p>"Size böyle ölmek istemediğini söylemiş olsa bile mi?" Jack bir an durup düşündü. Sonra inançla "Bu, sonuçta benim kararım olurdu. O veya bir başkası bana ne söylemiş olursa olsun. Sevdiğim birinden vazgeçmezdim. Asla. Eğer onu kurtarabilmek için en ufak bir şanstın varsa vazgeçmezdim. "</p>

      <p>Jack'in sözleri Margaret'i rahatlatmamıştı. Margaret'in inançlarını, içgüdülerini sorgulamaya hakkı yoktu, ama fikrini soran Margaret olmuştu ve onun yanıtı da beyninden değil yüreğinden gelmişti.</p>

      <p>Kendini suçlu hissederek Margaret'in omzuna son bir kez dokundu ve edadan çıktı. Doğa büyük olasılıkla doğa, kararı onların ellerinden alacaktı. Sisttemik enfeksiyonu bulunan komadaki bir hasta ölümün eşiğinde sayılırdı.</p>

      <p>Yoğun bakım ünitesinden ayrılıp mutsuz mutsuz asansöre bindi. Tatiline çok üzücü biçimde başlamıştı. Lobi katında asansörden inerken karar verdi, ilk durağı köşedeki bakkal olacak, altılık bir paket bira alacaktı. Şu anda ihtiyacı olan şey buz gibi bir bira ve tekneyi yüklemekle geçecek bir öğleden sonraydı. Bu Debbie Haning'i aklından çıkarırdı.</p>

      <p>"Acil durum, cerrahi yoğun bakım ünitesi. Acil durum, cerrahi yoğun bakım ünitesi. "</p>

      <p>Hoparlör sisteminden gelen anonsu duyar duymaz başını kaldırdı. Debbie, diye düşündü ve merdivenlere koştu.</p>

      <p>Personel Debbie'nin odasını doluşmuştu bile. Jack kalabalığı yararak kendine yol açtı ve monitöre baktı. Ventriküler fbrilasyon!" Kalbi artık, kan pompalamaktan, beynini canlı tutmaktan aciz, titrek bir kas yığınıydı. "Bir ampül epinefrin veriyoruz!" diye bağırdı hemşirelerden biri.</p>

      <p>"Herkes geri çekilsin!" diye emretti bir doktor, defbrilattör elektrodlarını göğse yerleştirirken.</p>

      <p>Jack, elektrodlar yükünü boşaltırken gövcenin sarsıldığını, çizginin monitörde birdenbire yükseldiğini, sonra tekrar sıfıra düştüğünü gördü. Hâlâ ventriküler fibrilasyondaydı</p>

      <p>Ventriküler fibrilasyon' Kalbin fazla kasılıp gevşeyememesi duru-</p>

      <p>Bir hemşire, sarı saçları göğse her bastırışında savrularak kalp masajı uyguluyordu. Debbie'nin nörologu Dr. Salomon, Jack yanına gelince başını kaldırdı.</p>

      <p>"Amiyodaron verildi mi?"</p>

      <p>"Şu anda veriliyor, ama işe yaramıyor."</p>

      <p>Jack tekrar monitöre baktı. Ventriküler fibrilasyon daha da daralmıştı.</p>

      <p class="MsoNormal" style="margin-left:18.0pt;text-align:justify;text-indent: -18.0pt">Düz bir çizgiye dönüşmek üzereydi.</p>

      <p>"Dört kez şok uyguladık," dedi Salomon. "Ritm alamıyoruz."</p>

      <p>"Kalbe epinefrin enjekte edildi mi?"</p>

      <p>"İşimiz duaya kaldı. Devam edin!"</p>

      <p>Hemşiresi epinefrin şırıngasını hazırlayıp ucuna uzun bir kalp iğnesi taktı. Jack iğneyi eline alırken savaşın çoktan bittiğini biliyordu. Bu işlem hiç bir şeyi değiştirmeyecekti. Ama evine, karısına dönmeyi bekleyen Bili Haning' i düşündü. Ve sadece bir kaç dakika önce Margaret' e söylediklerini anımsadı'</p>

      <p>Sevdiğim birinden vazgeçmezdim. Asla. Onu kurtarabilmek için en ufak bir şansım varsa vazgeçmezdim.</p>

      <p>Debbie'ye baktı ve bir an gözünde Emma'nın yuzu canlanınca altüst oldu. Yutkundu ve "Kompresyonu bırakın," dedi.</p>

      <p>Hemşire ellerini göğüs kemiğinden çekti.</p>

      <p>Jack deriyi çabucak Betadine'le sildi ve iğnenin ucunu ksifoid çıkıntısının alt kısmına yerleştirdi. Deriyi delerken kendi nabzının hızlandığını hissetti. Hafif bir ters güç uygulayarak iğneyi göğse doğru itti. Fışkıran kan kalbe girdiğini haber verdi.</p>

      <p>Tek harekette bütün epinefrin dozunu enjekte etti ve iğneyi geri çekti. "Komresyona devam edin," dedi ve başını kaldırıp monitöre baktı. Hadi, Debbie. Lanet olsun, savaş. Bizi yarı yolda bırakma. Bill'i yarı yolda bırakma.</p>

      <p>Oda sessizliğe bürünmüş, herkesin bakışları monitöre sabitlenmişti. Çizgi düzleşmişti ve kalp kasları hücre hücre ölmekteydi. Hiç kimse bir şey söyleme ihtiyacı hissetmiyordu. Yenilgi yüzlerinden okunuyordu. O kadar genç ki, diye düşündü Jack. Otuz altı yaşında. Emma'yla aynı yaşta.</p>

      <p>Kararı veren Dr. Salomon oldu. "Artık bitirelim," dedi hafifçe. "Ölüm saati on bir onbeş. "</p>

      <p>Kompresyonları uygulayan hemşire üzüntüyle bedenden uzaklaştı. Parlak ışıkların altında Debbie'nin vücudu solgun plastikten yapılmış gibi duruyordu. Bir manken gibi. Jack'in beş yıl önce, yıldızlar altında yapılan bir NASA partisinde tanıştığı neşeli, canlı kadına hiç benzemiyordu.</p>

      <p>Margaret odaya girdi. Bir an, sanki kendi kızını tanımamış gibi sessizce durdu. Dr. Salomon elini kadının omzuna koyup yumuşak bir sesle "Çok çabuk oldu. Yapabileceğimiz hiç bir şey yoktu."</p>

      <p>"Bili burada olmalıydı," dedi Margaret sesi titreyerek.</p>

      <p>"Onu hayatta tutmayı denedik," dedi Dr. Salomon. "Üzgünüm."</p>

      <p>"Ben Bill' e üzülüyorum," dedi Margaret ve kızının elini tutup öptü. "Burada olmayı istiyordu. Şimdi kendini asla affetmeyecek."</p>

      <p>Jack odadan çıkıp hemşire bölümündeki bir iskemleye çöktü. Margaret'in sözleri hala kulaklarında çınlıyordu. Burada olmalıydı. Kendini asla affetmeyecek.</p>

      <p>Telefona baktı. Peki ben hala burada ne yapıyorum? diye düşündü.</p>

      <p>Görevli memurun masasından rehberi aldı, ahizeyi kaldırıp numarayı tuşladı.</p>

      <p>"Lone Star Seyahat Acentası, " diye yanıt verdi bir kadın.</p>

      <p>"Cape Canaveral'a gitmem gerek."</p>

      <p>&nbsp;</p>

      <p>&nbsp;</p>
    </div>
  </div>
</body>
</html>
