<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h2>SEKİZ</h2>

    <p class="MsoNormal" style="text-align:right"><a id="bookmark24"><i>29 Temmuz</i></a></p>

    <p><i>Kişisel e-mail. Alıcı' Dr. Emma Watson (ISS) Gönderen' Jack McCallurn</i></p>

    <p><i>Gökyüzünde bir elmas. Buradan öyle görünüyorsun. Dün gece geçişini görmek için bekledim. Sana bol bol el salladım.</i></p>

    <p><i>Bu sabah CNN'de Bayan Mükemmel olarak lanse edildin. "Kadın astronot uzaya fırlatılıyor, bir çiviye bile zarar vermiyor." ya da bunun kadaraptalca bir şeydi. Woody Ellis'le ve Leroy Comell'la röportaj yaptılar. ikisi de gururlu babalar gibi sırıtıyorlardı. Tebrikler. Artık Amerika'nın sevgilisinin.</i></p>

    <p><i>Vance ve mürettebatı çak sık bir iniş yaptı. Houston's vardığında kan emici gazeteciler zavallı Bill'in üstüne atladılar. Televizyonda bir an görebildim' yirmi yıl yaşlanmış gibi görünüyor. Debbie için tören bu öğleden sonra yapılacak. Bende gideceğim.</i></p>

    <p><i>Yarın, Körfez'e açılacağım.</i></p>

    <p><i>Em. bugun boşanma belgelerini aldım ve sana karsı dürüst olacağım. Hiç de iyi bir his değildi. Ama sanırım öyle olması da gerekmiyordu, değil mi?</i></p>

    <p><i>Neyse, imzalamamızı bekliyorler. Belki de nihayet bittiğine göre. artık arkadaslığımıza geri dönebiliriz. Eskiden olduğumuz gibi.</i></p>

    <p><i>Jack</i></p>

    <p><i>Not' Humphrey küçük bir baş belasi. Bana yeni bir kanepe borçlusun.</i></p>

    <p><i>Kişisel e-mail. alıcı' Jack McCallum Gönderen' Emma Wotson</i></p>

    <p>Amerika'nın sevgilisi mi? Poh. Bu iş ip cambazlığına döndü. dünyadaki herkes seyredip her şeyi berbat etmemi bekliyor. Ve bu olursa, bir erkek yollamalıydık sergisinde bir numaralı obje olarak yer alacağım. Bundan nefret ediyorum.</p>

    <p>Öte yandan burayı seviyorum Bu manzarayı görebilmeni ne kadar isterdim! Aşağıya dünyaya bakıp inanılmaz güzelliğini gördükçe, orada yaşayan bütün insanlara biraz akıl verme isteği duyuyorum. Dünyanın ne kadar küçük, kırılgan ve yalnız, bu soğuk, karanlık uzayla çevrili olduğunu bir görebilselerdi. ona çok daha İyi bakarlardı.</p>

    <p>(Oh. işte yine başlıyor, gezegenini düşünüp sulu gözlülük yapıyor. Bir erkek yollamalıydık.)</p>

    <p>Mide bulantısının kaybolduğunu bildirmekten mutluluk duyarım. Bir modülden diğerine. en ufak bir bulantı olmadan dolaşabiliyorum. Bir pencereden dünyanın beklenmedik bir görüntüsünü gördüğümde hala biraz allak bullak oluyorum. Bu, aşağı ve yukarı kavramımı berbat ediyor ve kendimi toplamam bir kaç saniye sürüyor. Egzersizlere devam etmeye çalışıyorum, ama günde iki saat epey fazla bir zaman, özellikle de yapacak bu kadar çok şeyim varken, izlemem gereken düzinelerce deney. Kargo İşlemleri'nden yüz binlerce e-mail var. bütün bilim adamları kendi hayvan deneylerine öncelik verilmesini istiyor. Zaman geçtikçe hız kazanacağım. Ama bu sabah öyle yorgundum ki, Hauston'ın uyandırma müziği boyunca uyudum. (Luther bize Wagner'in Valkyrie'siyle işkence yaptıklarını söylüyor!)</p>

    <p>En sonunda gerçeklesen boşanmaya gelince, ben de kendimi iyi hissetmiyorum. Ama, Jack. en azından yedi güzel yılımız var. Bu. bir çok çiftin söyleyebileceğinden çok daha fazla bir sey. Biliyorum, bu işi bitirmek için sabırsızlanıyor olmalısın. Eve döner dönmez belgeleri imzalayacağıma söz veriyorum.</p>

    <p>El sallamayı bırakma.</p>

    <p>Em.</p>

    <p>Not: Humphrey asla benim mobilyalarıma saldırmadı. Onu kızdırmak için ne yaptın?</p>

    <p>Emma dizüstü bilgisayarını kapattı ve katlayıp kaldırdı. Kişisel e-mail mesajlarını yanıtlamak günün son işiydi. Evden haber almayı iple çekmişti, ama Jack'in boşanmadan bahsediş biçimi ona acı vermişti. Demek ileriye bakmaya hazır, diye düşündü. Yeniden "arkadaş" olmaya hazır.</p>

    <p>Uyku tulumunun fermuarını çekerken Jack'e, evliliklerinin sona erişini böyle kolaylıkla kabul edişine kızgındı. Boşanma süreçlerinin başlarında, şiddetli tartıştıklarında, her gürültülü anlaşmazlığın garip bir biçimde içini rahatlattığını hissederdi. Ama şimdi çatışmalar sona ermişti ve Jack sakin bir kabullenme evresine ulaşmıştı. Acı yok, pişmanlık yok.</p>

    <p>Ve ben burada, hâlâ seni özluyorum. Ve bu yüzden kendimden nefret ediyorum.</p>

    <p>Kenichi onu uyandırıp uyandırmamakta kararsızdı. Emma'nın uyku bölümünün perdesi önünde, tekrar seslenmesi gerekip gerekmediğini düşünerek duruyordu. Bu önemsiz bir konuydu ve Emma'yı rahatsız etmeyi hiç istemiyordu. Akşam yemeğinde öyle yorgun görünüyordu ki, elinde çatalla uyuyakalmıştı. İnsanı sürekli çeken bir gücün yokluğunda, vücut, bilincinizi yitirdiğinizde bile düşmezdi ve sizi uyarıp uyandıracak o. başın öne düşüşü olmazdı. Yorgun astronotların onarımın ortasında, ellerinde aletlerle uyuya­kaldıkları görülmüştü.</p>

    <p>Emma'yı uyandırmamaya karar verip tek başına A.B.D. laboratuvarına döndü.</p>

    <p>Kenichi gecede asla beş saatten fazla dinlenmeye ihtiyaç duymazdı ve sık sık diğerleri uyurken uzay istasyonunu labirentinde dolaşıp çeşitli deneylerini kontrol ederdi. İnceler, araştırırdı. İstasyon, yalnızca insanlar uykuya daldığında kendi parlak kişiliğini ortaya koyuyor gibiydi. Mırıldanıp tıkırdayan, bilgisayarları binlerce farklı işlevi yöneten, teller ve devrelerden oluşan sinir sisteminden elektronik emirler geçen, otonom bir varlık oluyordu. Kenichi tünellerde sürüklenirken, bu yapının sadece bir santimetrekaresini yapmak için çalışan insan ellerini düşündü. Elektronikçileri, metal işçilerini ve plastik kalıpçılarını. Cam ustalarını. Onların çalışmaları sayesinde, Japonya'nın bir dağ köyünde büyüyen bir çiftçi oğlu, şimdi dünyanın iki yüz yirmi mil üzerinde uçuyordu.</p>

    <p>Kenichi bir aydır istasyondaydı ve buraya olan hayranlığı hiç azalmamıştı.</p>

    <p>Burada kalış süresinin sınırlı olduğunu biliyordu. Çanların onun için çalmaya başladığının farkındaydı' Kemiklerinin sürekli kalsiyum kaybedişi, kaslarının güçsüzleşmesi, artık yerçekimine karşı kan pompalama zorluğundan kurtulmuş arterlerin ve kalbin azalan gücü. ISS'de geçen her an değerliydi ve Kenichi bunun bir dakikasını bile harcamak istemiyordu. O yüzden, uyumaya ayrılmış saatler boyunca istasyonu arşınlıyor, pencerelerin önünde durup laboratuardaki hayvanları ziyaret ediyordu.</p>

    <p>İşte ölü fareyi de böyle bulmuştu.</p>

    <p>Fare, bacakları donmuş ve uzamış, pembe ağzı açık bir halde havada yüzüyordu. Erkeklerden biri daha. On altı gün içinde ölen dördüncü fareydi.</p>

    <p>Yaşam bölümlerinde bir bozukluk olmadığından, sıcaklık ayar noktalarının aşılmadığından ve hava akım hızının standart saatte on iki değişimde tutukluğundan emindi. Neden ölüyorlardı? Suları ya da yiyecekleri kontamine olmuş olabilir miydi? İstasyon bir kaç ay önce, hayvanların yaşam alanındaki suya zehirli kimyasallar sızdığında bir düzine fare kaybetmişti.</p>

    <p>Fare bölmenin bir köşesinde yüzüyordu. Diğer erkekler, sanki kafes arkadaşlarının cesedinden iğreniyorlarmış gibi diğer uçta toplanmışlardı. Çılgın gibi ondan uzaklaşmaya çalışıyorlar, ayaklarıyla kafesin parmaklıklannı tırmalıyorlardı. Bölmenin telle ayrılmış diğer tarafında dişiler de bir araya toplanmışlardı. Biri hariç. Bu fare kasılıyor, havada yavaşça daireler çiziyor, ayakları nöbet geçirir gibi titriyordu.</p>

    <p>Biri daha hastalanmıştı.</p>

    <p>Kenichi izlerken, dişi acı dolu son bir nefes aldı ve hareketsiz kaldı.</p>

    <p>Diğer dişiler, panik içinde kıvranan beyaz bir tüy yığını halinde birbirlerine daha da sokuldular. Kenichi'nin diğerlerine bulaşmadan -tabii eğer bulaşıcı bir hastalıksa cesetleri uzaklaştırması gerekiyordu.</p>

    <p>Yaşam bölümünü eldivenli kutuya bitiştirdi, lateks eldivenler giydi, ellerini lastik bariyere geçirdi. İlk önce bölmenin erkekler bölümüne uzanarak cesedi aldı ve naylona sardı. Sonra dişilerin bölmesini açtı ve ikinci ölü iareye uzandı. Onu alırken beyaz bir yün yumağı, yıldırım gibi elinin yanından geçti.</p>

    <p>Farelerden biri eldivenli kutuya kaçmıştı.</p>

    <p>Onu yakalayıp havada tuttu. Ve neredeyse aynı anda, ani bir acı hissederek fareyi bıraktı. Eldivenin üstünden elini ısırmıştı.</p>

    <p>Kenichi hemen ellerini kutudan çekti, çabucak eldivenleri sıyırıp parmağına baktı. Bir damla kan birikmişti, bu görüntü öyle beklenmedikti ki. midesinin bulandığını hissetti. Kendine kızarak gözlerini kapadı. Bu bir şey değildi ki' küçücük bir ısırıktı. Onlara batırdığı bütün o iğnelerin haklı intikamıydı. Gözlerini açtı, ama mide bulantısı geçmemişti.</p>

    <p>Dinlenmem gerek, diye düşündü.</p>

    <p>Kaçmaya çabalayan fareyi tekrar yakalayıp kafese itti. Sonra naylona sardığı iki cesedi alıp buzdolabına koydu. Bu sorunla yarın uğraşacaktı. Yarın, kendini daha iyi hissettiğinde.</p>

    <p><a id="bookmark25">&nbsp;</a></p>
  </div>
</body>
</html>
