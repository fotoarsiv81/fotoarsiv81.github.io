<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h1>HASTALIK</h1>

    <h2><a id="bookmark29">DOKUZ</a></h2>

    <p>ISS Uçuş Kontrol masasında görev başında bulunan uzman doktor Dr. Todd Cutler'dı. Öyle temiz yüzlü ve genç görünüyordu ki. astronotlar yeniyetme bir doktoru anlatan TV programına gönderme yaparak ona Doogie Howser adını koymuşlardı. Aslında Cutler gayet olgun, otuz iki yaşında bir doktordu ve işindeki becerisi ve sakinliğiyle tanınıyordu. Yörüngedeyken Emma'nın kişisel doktorluğunu yapıyordu ve haftada bir kez, özel tıbbi görüşmeleri sırasında Emma onunla kapalı devre haberleşmeden konuşuyor, sağlığı hakkındaki en gizli ayrıntıları bildiriyordu. Todd'un tıbbi becerisine güveniyordu ve o saatte Johnson'daki ISS kontrol odasında onun görev başında bulunması içini rahatlatmıştı.</p>

    <p>"Her iki göz akında da kanamalar var. " dedi Emma. "İlk gördüğümde beni çok korkuttu. Sanırım dün gece o kadar şiddetli kustuğu için olmuş basınçtaki ani değişiklikler gözlerindeki bir kaç daman patlatmış."</p>

    <p>"Bu şu anda nispeten önemsiz bir konu. Kanamalar geçecektir," dedi Todd. "Muayenenin diğer bölümü?"</p>

    <p>"Ateşi 38.6. Nabzı 120, kan basıncı 60'a 100. Kalp ve akciğerlerin sesi iyi. Baş ağrısından yakınıyor ama hiç bir nörolojik değişikliğe rastlayamadım. Beni asıl endişelendiren bağırsaklarından hiç ses gelmemesi ve karnının geniş bir bölgesine bastırınca acı duyması. Son bir saatte bir kaç kez kustu. Şimdilik kan çıkmadı." Durdu. "Todd, çok hasta görünüyor. Ve iş'e kötü haber. Az önce amilaz seviyesine baktım. Altı yüz."</p>

    <p>"Kahretsin. Pankreatit mi dersin?"</p>

    <p>"Amilazı bu kadar yüksekken olabilir." Amilaz pankreas tarafından üretilen bir enzimdi ve organ iltihaplandığında kandaki seviyesi aniden yükselirdi. Ama yüksek amilaz seviyesi, karındaki başka akut olayların da belirtisi olabilirdi. Bağırsak delinmesi ya da onikiparmakbağırsağında ülser.</p>

    <p>"Akyuvar sayısı da yüksek," dedi Emma. "Gerekirse diye kültür için kan aldım. "</p>

    <p>"Geçmişi nasıl? Sözünü etmeye değecek bir şey var mı?"</p>

    <p>"İki şey var. Birincisi, bir hayli duygusal gerginlik altında olduğu. Deneylerinden biri canını sıkıyor ve kendini sorumlu tutuyor."</p>

    <p>"Ya ikincisi?"</p>

    <p>"İki gün önce, ölü bir laboratuvar faresinin vücut sıvıları gözüne kaçmıştı."</p>

    <p>"Devam et." Todd suskunlaşmıştı.</p>

    <p>"Deneyinde kullandığı fareler bilinmeyen nedenlerle ölmeye başlamıştı. Cesetler şaşırtıcı derecede hızı çürümüşler. Patojen bakteriler olduğundan kaygılandım, o yüzden kültür için vücut sıvısı aldım. Ne yazık ki bütün kültürler bozuldu."</p>

    <p>"Nasıl?"</p>

    <p>"Sanırım mantar kontaminasyonundan. Bütün kültür kapları yeşile döndü. Bilinen hiç bir patojen saptanamadı. Kapları atmak zorunda kaldım. Aynı şey başka bir deneye daha oldu, deniz canlılarının bir kültürüne. Kültür tübüne mantar girdiği için o projeyi durdurmak zorunda kaldık."</p>

    <p>Mantar üremesi, ne yazık ki. sürekli hava sirkülasyonuna karşın, ISS gibi kapalı ortamlarda az rastlanan bir problem değildi. Eski Mir istasyonunda, pencereler bazen seki siz bir mantar tabakasıyla kaplanırdı. Uzay gemisinin havası bir kez bu organizmalarla kontamine oldu mu, onlardan kurtulmak neredeyse olanaksızdı. Neyse ki genelde insanlara ve laboratuvar hayvanlarına zararları dokunmazdı.</p>

    <p>"Öyleyse. Kenichi'nin patojenlere maruz kalıp kalmadığını bilmiyoruz," dedi Todd.</p>

    <p>"Hayır. Şu anda, bakteriyel bir enfeksiyondan çok bir pankreatit vakası gibi görünüyor. Serum taktım ve sanırım nazogastrik tü bün de zamanı geldi." Durdu, sonra isteksizce ekledi. "Acil durum tahliyesini düşünmemiz gerek. "</p>

    <p>Uzun bir sessizlik oldu. Bu, herkesin çok korktuğu bir senaryo, hiç kimsenin almak istemediği bir karardı. İçinde personel bulunduğu sürece ISS'de bekletilen Mürettebat Geri Dönüş Aracı, altı kişiyi tahliye edecek kadar büyüktü. Soyuz kapsülleri artık çalışmadığından CRV istasyondaki tek kaçış aracıydı. Eğer araç kalkış yapacaksa hepsinin içinde olması gerekirdi. Mürettebattaki tek hastanın uğruna, yüzlerce uçuş deneyine son vererek ISS'yi terk etmek zorunda kalacaklardı. Bu da istasyonu felce uğaratacaktı.</p>

    <p>Ama bir seçenekleri daha vardı. Kenichi'yi tahliye etmek için bir sonraki mekik uçuşunu bekleyebilirlerdi. Arlık iş tıbbi karara kalmıştı. Kenichi bekleyebilir miydi? Emma NASA'nın klinik karar verme yetisine güvendiğini biliyordu ve bu sorumluluğun ağırlığını omuzlarında hissediyordu.</p>

    <p>"Ya uzay mekiği tahliyesi?" diye sordu.</p>

    <p>Todd Cutler ikilemi anlıyordu. "STS 161 uçuşu için Discovery platformda, kalkışına on beş gün var. Ama uçuşu askeri olarak sınıflandırıldı. Uydunun alınıp onarılması. 161'in mürettebatı ISS'ye kenetlenme ve buluşma için hazırlıklı değil."</p>

    <p>"Onların yerine Kittredge'ın ekibi geçirilse olmaz mı? 162'den eski ekibim? Yedi hafta içinde buraya kenetlenmeleri planlanlandı. Tamamen hazırlar. "</p>

    <p>Emma, yakınlarda asılı durmuş konuşmayı dinleyen Mike Griggse baktı. ISS'nin komutanı olarak ana hedefi, istasyonu ayakta ve işler durumda tutmaktı ve orayı terk etmeye şiddetle karşıydı. Konuşmaya katıldı.</p>

    <p>"Cutler, ben Griggs. Eğer mürettebatım tahliye edilirse deneyleri kaybederiz. Bu da, bir aylık çalışmanın çöpe gitmesi demek. Uzay mekiği daha mantıklı olur. Eğer Kenichi'nin eve gitmesi gerekiyorsa, o zaman siz gelip alın. Diğerlerimizin burada kalıp işimizi yapmamıza izin verin. "</p>

    <p>"Kurtarma için bu kadar beklenebilir mi?" diye sordu Todd.</p>

    <p>"O kuşu buraya ne kadar çabuk getirebilirsiniz?" dedi Griggs.</p>

    <p>"Lojistikle konuşmamız gerek. Kalkış kriterleri</p>

    <p>"Ne kadar, söyleyin. "</p>

    <p>Cutler durdu. "Uçuş Direktörü Ellis yarımda. Sen devam et, Flight."</p>

    <p>İki doktor arasındaki özel ve gizli konuşmaya artık uçuş direktörü de katılmıştı. Woody Ellis' in, "Otuz altı saat. Mümkün olan en çabuk kalkış bu," dediğini duydular.</p>

    <p>Otuz altı saatte çok şey değişebilir, diye düşündü Emma. Ülserli bölgede, delinme veya kanama olabilirdi. Pankreatit şoka ve dolaşım sisteminin çökmesine yol açabilirdi.</p>

    <p>Ya da, rahatsızlığı ağır bir bağırsak enfeksiyonundan başka bir şey olmayan Kenichi tamamen iyileşebilirdi.</p>

    <p>"Hastayı muayene eden Dr. Watson," dedi Ellis. "Biz burada onun vereceği karara güveniyoruz. Teşhis nedir?"</p>

    <p>Emma düşündü. "Karnında cerrahi gerektiren bir durum yok en azından şu anda. Ama işler bir anda kötüye gidebilir."</p>

    <p>"Öyleyse emin değilsiniz?"</p>

    <p>"Hayır, değilim."</p>

    <p>"Bizden talepte bulunduğunuz anda bile, yakıt ikmali için yirmi dört saate ihtiyacımız olacak."</p>

    <p>Kurtarma kararıyla kalkışın gerçekleşmesi arasında geçecek bütün bir gün ve üzerine, buluşma için gereken süre. Eğer Kenichi'nin durumu aniden kötüleşirse, onu o kadar uzun süre hayatta tutabilir miydi? Durum sinir bozucu olmaya başlamıştı. O bir doktordu. bir falcı değil. Yararlanabileceği röntgenler yoktu, ameliyathane yoktu. Fiziksel muayene ve kan tahlilleri anormaldi, fakat belirleyici sayılmazlardı. Kurtarmayı geciktirecek olursa Kenichi ölebilirdi. Eğer yardım istemekte geç kalırsa gereksiz bir kalkış uğruna milyonlarca dolar boşa gitmiş olacaktı.</p>

    <p>Her iki şekilde de. yanlış bir karar NASA' daki kariyerini sona erdirecekti.</p>

    <p>Jack'in, dikkat etmesi için onu uyardığı, havaya gerili ip işte buydu. Berbat edersem bütün dünya bunu öğrenecek. Doğru insan olup olmadığımı görmek için bekliyorlar.</p>

    <p>Kenichi'nin kan tahlillerinin basılı olduğu kağıda baktı. Orada, panik düğmesine basmasını mantıklı gösterecek bir şey yoktu. Henüz buna gerek yoktu.</p>

    <p>"Flight, ona sürekli serum verip Nazogastrik aspirasyona başlayacağım. Şu anda yaşamsal göstergeleri stabil görünüyor. Keşke karnının içinde neler olup bittiğini bilseydim."</p>

    <p>"Öyleyse, sana göre henüz acil olarak bir mekik kaldırılmasına gerek yok, değil mi?"</p>

    <p>Emma derin bir nefes aldı. "Hayır. Henüz yok." "Yine de tetikte ve gerekirse Discovery'nin fitilini ateşlemeye hazır olacağız."</p>

    <p>"Buna çok memnun olurum. Yeni tıbbi gelişmeler olduğunda sizi arayacağım." Emma veda etti ve Griggs'e baktı. "Umarım doğru kararı veriyorumdur. "</p>

    <p>"Sen onu tedavi et, yeter, tamam mı?"</p>

    <p>Emma, tekrar yoklamak için Kenichi'nin yanına gitti. Gece boyunca onunla ilgilenmesi gerekeceği için, Kenichi yi yaşam bölümünden çıkarıp A.B.D. laboratuvarına getirmişti, böylece diğerlerinin uykusu bölünmeyecekti.</p>

    <p>Adam uyku tulumunun içindeydi. Bir enfüzyon pompasıyla damardan sürekli</p>

    <p>serum veriliyordu. Uyanıktı ve rahatsız olduğu belliydi.</p>

    <p>Hastayı izlemekte olan Luther'la Diana, Emma'yı gördüklerine rahatlamış</p>

    <p>gibiydiler. "Yine kustu," dedi Diana.</p>

    <p>Emma pozisyon almak için ayaklarını sabitledi ve stetoskobunu kulaklarına götürdü. Diyaframı yavaşça Kenichi'nin karnına koydu. Bağırsaklardan hala ses gelmiyordu. Sindirim sistemi çalışmıyordu ve midesinde sıvı birikmeye başlayacaktı. Bu sıvının boşaltılması gerekliydi.</p>

    <p>"Kenichi," dedi, "Midene bir boru yerleştireceğim. Acını azaltacak ve belki de kusmanı önleyecek." "Ne ne borusu?"</p>

    <p>"Nazogastrik tüp." ALSP<a href="../Text/Section0050.htm#_ftn18" title="">[18]</a> sağlık kitini açtı. İçinde çeşitli malzemeler, ilaçlar, modern bir ambulansta ne olması gerekiyorsa hepsi vardı. Üzerinde "Solunum yolu" yazan çekmecede tüpler, aspiratörler, biriktirme torbalan ve bir larinjoskop duruyordu. Uzun nazogastrik tübün paketini yırttı. Bu, esnek plastikten yapılmış, ucu delikli, sarılıp halka haline getirilmiş ince bir boruydu.</p>

    <p>Kenichi' nin İtan kırmızısı gözleri büyüdü.</p>

    <p>"Elimden geldiğince acıtmamaya dikkat edeceğim," dedi Emma. "Ben söylediğim zaman daha kolay girmesini sağlamak için bir yudum su alabilirsin. Bu ucu burnundan içeri sokacağım. Tüp boğazının gerisine gidecek ve sen suyu yutarken midene geçecek. Rahatsızlık verecek bölümü yalnızca başlangıcı olacak, ilk soktuğum an. Yerleştikten sonra seni hiç huzursuz etmeyecek."</p>

    <p>"İçerde ne kadar kalacak?"</p>

    <p>"En az bir gün. Bağırsakların çalışmaya başlayana dek." Tatlı bir sesle ekledi, "Bu gerçekten gerekli, Kenichi."</p>

    <p>Adam içini çekip başını salladı.</p>

    <p>Emma bu tüp fikriyle çok daha fazla dehşete düşmüş görünen Luther'e göz attı. "Su gerekecek. Getirebilir misin?" Sonra yakınlarda uçan Diana'ya baktı. Diana her zamanki gibi kaygısız, soğukkanlı ve yaşanan krize karşı ilgisiz görünüyordu. "NG aspirasyon kitine ihtiyacım var."</p>

    <p>Diana otomatik olarak ALSP kitine uzanıp aspiratörü ve biriktirme torbasını aldı.</p>

    <p>Emma NG tübünü çözdü. İlk önce ucuna nazofarinksten geçişini kolaylaştırmak için kayganlaştırıcı jelatine batırdı. Sonra Kenichi'ye Luther'ın doldurduğu matarayı verdi.</p>

    <p>Güven vermek için Kenichi'nin kolunu hafifçe sıktı. Adamın gözlerindeki korku apaçıktı, yine de, razı olduğunu belirten bir tavırla başını salladı.</p>

    <p>Tübün delikli ucu parlıyordu. Emma onu Kenichi'nin sağ burun deliğine sokup yavaşça derinlere, nazofarinksine doğru ilerletti. Adam gözleri yaşararak öğürdü ve tüp boğazının gerisine doğru kayarken karşı koyarak öksürmeye başladı. Emma boruyu daha derine itti. Kenichi artık kıvranmaya başlamıştı, Emma'yı kendinden uzaklaştırmak ve tübü burnundan çekip çıkarmak için duyduğu dayanılmaz güdüye engel olmaya çalışıyordu.</p>

    <p>"Biraz su iç," diye ısrar etti Emma.</p>

    <p>Kenichi boğazından bir hırıltı çıkardı ve titreyen eliyle kamışı dudaklarına götürdü.</p>

    <p>"Yut, Kenichi," dedi Emma.</p>

    <p>Boğazdan yemek borusuna su geçtiğinde, epiglotis refleks olarak soluk borusunun ağzını kapatıp akciğerlere sızmasını önler. Aynı şekilde, NG tübünün de doğru yerden geçmesini sağlar. Emma onun yutmaya başladığını görür görmez çabucak tübü ilerletti, boğazdan ve yemek borusundan geçirip ucu midenin içine girecek kadar derine itti.</p>

    <p>"İşte bu kadar." dedi Emma, tübü burnuna bantlarken. "Çok iyiydin."</p>

    <p>"Emici hazır," dedi Diana.</p>

    <p>Emma NG tübünü aspiratöre bağladı. Bir kaç tıkırtı duydular, sonra birden tüpten sıvı geçmeye başladı. Kenichi'nin midesinden drenaj torbasına aktı. Rengi safra yeşiliydi; Emma kan olmadığını fark ederek rahatladı. Belki de ihtiyaç duyduğu tek tedavi buydu' Bağırsaklannın dinlendirilmesi, NG aspirasyonu ve damardan sıvı verilmesi. Eğer gerçekten pankreatitisi varsa, tek başına bu tedavi bile onu sonraki bir kaç gün, mekik gelene kadar idare ederdi.</p>

    <p>"Başım ağrıyor." dedi Kenichi, gözlerini kapayarak.</p>

    <p>"Sana ağrı kesici vereyim," dedi Emma.</p>

    <p>"Peki ne düşünüyorsun? Kriz önlendi mi?" Konuşan Griggsti. Kapının ağzından işlemi seyretmişti ve tüp artık yerine yerleştirilmiş olmasına karşın, Griggs, sanki hastalığın görüntüsünden bile iğreniyormuş gibi geride duruyordu. Gözlerini Emma'ya çevirmiş, hastaya bakmıyordu bile.</p>

    <p>"Bekleyip görmemiz gerekecek," dedi Emma.</p>

    <p>"Houston'a ne söyleyeceğim?"</p>

    <p>"Daha tüpü yeni taktım. Daha çok erken."</p>

    <p>"Bir an önce bilmeleri gerek."</p>

    <p>"Ama ben bilmiyorum ki!" diye bağırdı Emma. Sonra, öfkesini yenerek daha sakin bir sesle, "Bunu yaşam modülünde konuşabilir miyiz?" dedi. Luther'ı haşlanın yanında bırakarak kapıya yöneldi.</p>

    <p>Yaşam modülünde Emma'yla Griggs'e Nikolay da katıldı. Sanki yemek yiyeceklermiş gibi mutfak masasının etrafında toplandılar. Fakat paylaşacakları şey yemek yerine, bu belirsiz durumun verdiği yenilgi hissiydi.</p>

    <p>"Tıp doktoru olan sensin," dedi Griggs "Bir karar veremez misin?"</p>

    <p>"Hâlâ onu stabilize etmeye çalışıyorum," dedi Emma. "Şu anda neyle karşı karşıya olduğumu bilmiyorum. Bir ya da iki günde açıklığa kavuşabilir. Veya durumu aniden kötüleşebilir."</p>

    <p>"Ve bize hangisinin olacağını söyleyemiyorsun."</p>

    <p>"Bir röntgen, ameliyathane olmadan içinde neler olup bittiğini göremem</p>

    <p>ki. Yarın durumunun nasıl olacağını tahmin edemem."</p>

    <p>"Harika."</p>

    <p>"Ben geri dönmesi gerektiğini düşünüyorum. Kalkışın olabildiğince çabuk yapılmasını istiyorum."</p>

    <p>"Ya CRV tahliyesi?" diye sordu Nikolay.</p>

    <p>"Kontrollü bir mekik yolculuğu hastayı nakletmek için her zaman daha iyidir," dedi Emma. CRVyle dönüş, zorlu bir yolculuktu ve dünyadaki hava koşullarına göre, tıbbi nakliye için en iyi yere iniş yapamayabilirlerdi.</p>

    <p>"CRV tahliyesini unut," dedi Griggs kesin bir tavırla. "Bu istasyonu terk etmiyoruz."</p>

    <p>Nikolay, "Eğer durumu ciddileşirse •"</p>

    <p>"Emma'nın yalnızca, Discovery buraya gelene kadar onu hayatta tutması gerekir. Tann aşkına, bu istasyon yörüngeye oturmuş bir ambulans gibi! Onu stabil tutmayı başarması gerekir."</p>

    <p>"Ya başaramazsa?" diye bastırdı Nikolay. "Bir insanın hayatı bu deneylerden daha değerli. "</p>

    <p>"Bu, düşünülecek en son seçenek," dedi Griggs. "Hepimiz CRV ye atlarsak ayların emeğini bırakmış oluruz."</p>

    <p>"Bak, Griggs," dedi Emma. "Bu istasyondan kalmayı ben de en az senin kadar istiyorum. Buraya gelebilmek için deliler gibi çalıştım ve istediğim görevimi kısa kesmek değil. Ama hastamın acilen tahliye edilmesi gerekirse kararı ben veririm. "</p>

    <p>"Affedersiniz, Emma," dedi Diana kapının ağzında durarak. "Az önce Kenichi'nin son kan tahlilini de bitirdim. Sanırım bunu görmelisin." Emma'ya bir bilgisayar çıktısı uzattı.</p>

    <p>Emma sonuçlara bakakaldı. Kreatin kinaz: 20.6 (Normal 0­3.08).</p>

    <p>Hastalık pankreatitisten, basit bir gastrointestinal rahatsızlıktan fazlasıydı. Kreatin kinazın yükselmesi kaslarının ya da kalbinin zarar gördüğü</p>

    <p>anlamına geliyordu.</p>

    <p>Kusma bazen bir kalp krizinin belirtisidir.</p>

    <p>Griggs'e baktı. "Kararı verdim." dedi. "Houston'a mekiği fırlatmalarını (kaldırmalarını) söyle. Kenichi'nin evine gitmesi gerek."</p>

    <p><a id="bookmark30">&nbsp;</a></p>
  </div>
</body>
</html>
