<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <div>
      <p>&nbsp;</p>

      <p class="MsoNormal" style="text-align:right"><i>Cape Canaveral</i></p>

      <p>Astronotların O ve C binalarından 39B numaralı kalkış platformuna yaptıkları minibüs yolculuğu on beş dakika sürdü. Tuhaf biçimde sessi£ bir yolculuktu, mürettebattan hiç kimse pek konuşmamıştı. Yalnızca yarım saat önce, giyinirlerken, insan heyecanlı olduğunda duyulan keskin ve gergin ses tonuyla şakalaşıp gülmüşlerdi. Saat iki buçukta, geleneksel biftek ve yumurta kahvaltısı için uyandırıldıklarından beri gerilim artıyordu. Hava durumu bilgilerinin yayınlanması, giyinme ve her kalkış öncesi yapıları, en iyi poker elini bulmak için oyun kağıtlarının dağıtılması sırasında hepsi biraz fazla gürültücü ve neşelilerdi. Bütün motorlar kendine güvenle kükrüyordu.</p>

      <p>Şimdiyse sessizliğe bürünmüşlerdi.</p>

      <p>Minibüs durdu. Emma'nın yanında oturan acemi Chenoweth mırıldandı'</p>

      <p>&nbsp;&nbsp;&nbsp;&nbsp;&nbsp;&nbsp; "Bu işin tehlikelerinden birinin bez kaşıntısı olacağını hiç düşünmemiştim. "</p>

      <p>Emma gülmek zorunda kaldı. Hepsi de, kocaman uçuş giysilerinin altına Depend marka yetişkin alt bezlerinden bağlamışlardı; kalkana kadar önlerinde uzun üç saatleri olacaktı.</p>

      <p>Emma kalkış platformu teknisyenlerinin yardımıyla minibüsten indi. Bir an. başını kaldırıp merakla, spot ışıklarıyla pırıl pırıl parlayan, otuz katlı bir bina yüksekliğindeki mekiğe bakarak platformun üzerinde durdu. Beş gün önce, platformu son kez ziyaret ettiğinde duyduğu tek ses denizden gelen rüzgarın ve kuşların sesiydi. Şimdi uzay mekiğinin kendisi canlanmıştı, uçucu yakıt tankın içinde kaynadıkça, uykudan uyanan bir ejderha gibi gürleyip dumanlar çıkarıyordu.</p>

      <p>Asansöre binip 195. katta indiler ve ızgaralı köprünün üzerine çıktılar. Hâlâ geceydi, ama gökyüzü platformun ışıklarıyla aydınlanmıştı ve Emma tepedeki yıldızları zorlukla seçebiliyordu. Uzayın karanlığı onları bekliyordu.</p>

      <p>Steril beyaz odada, iplikçiklerden arındırılmış "tavşancık" giysileri içindeki teknisyenler, teker teker tüm mürettebatı kapıdan geçirip yörünge kapsülüne soktular. İlk önce komutan ve pilot yerlerine oturdu. Orta güvertede bulunması gereken Emma en son içeri girdi. Yumuşak kumaşla kaplı koltuğuna oturup geriye yaslandı, kemerleri sıkıca bağlandı, başlığı yerleştirildi ve baş parmağını kaldırıp tamam işareti verdi.</p>

      <p>Kapı, mürettebatı dış dünyadan ayırarak kapandı.</p>

      <p>Emma kendi kalp atışlarını duyabiliyordu. Kulaklıklarında cızırdayan havadan-yere ses kontrollerinin, uyanan mekiğin şırıltılarına ve iniltilerin ardından, kalbinin gümbürtüsü sürekli çalan bir davulun sesi gibi geliyordu. Bir orta güverte yolcusu olarak, önündeki iki saat boyunca oturup düşünmekten başka yapacak fazla bir şeyi yoktu; uçuş öncesi kontrolleri uçuş güvertesi mürettebatı tarafından yönetilecekti. Dışarıyı göremiyordu, istif alanıyla kiler dışında bakacak bir şey yoktu.</p>

      <p>Dışarda. şafak yakında göğü ağartacak ve pelikanlar Playalinda kumsalındaki dalgaları yalayarak uçacaklardı.</p>

      <p>Emma derin bir nefes aldı ve arkasına yaslanıp beklemeye başladı.</p>

      <p>Jack sahilde oturmuş güneşin yükselişini izliyordu.</p>

      <p>Jetty Park'ta yalnız değildi. Turistler geceyarısından beri toplanmaya başlamışlardı, arabalar Bee Line ekspres yolu boyunca ilerleyen uçsuz bucaksız bir far dizisi oluşturmuş, bazıları kuzeye, Merritt Adası Doğal Yaşam Barınağı’na sapıyor, diğerleri de Banana Irmağı’ndan Cape Canaveral şehrine devam ediyordu. Kalkış her iki yerden de iyi görülecekti. Jack'in çevresindeki kalabalık, plaj havluları ve piknik sepetleriyle tatil havasındaydı. Kulağına kahkahalar, bas bas bağıran radyolar ve uykulu çocukların ağlamaları çalınıyordu. Böyle, eğlenen insanlar anaforuyla çevriliyken, Jack sessiz bir kişilik, düşünceleri ve korkularıyla baş başa bir adamdı.</p>

      <p>Güneş ufku aydınlatırken, gözlerini kuzeye, kalkış platformunun olduğu yöne dikti. Emma şimdi Atlantis'in içinde, bağlanmış, bekliyor olmalıydı. Heyecanlı, mutlu ve biraz da korku dolu.</p>

      <p>Bir çocuğun "Bu kötü bir adam, anne," dediğini duydu ve dönüp küçük kıza baktı. Bir an birbirlerini süzdüler, tıraşsız ve darmadağınık bir adamla bakışan küçük, sarışın bir prenses. Anne kızı kaptığı gibi kucağına aldı ve kumsalda daha güvenli bir noktaya doğru çabucak uzaklaştı.</p>

      <p>Jack alaylı bir şekilde başını salladı ve bir kez daha bakışlarını kuzeye çevirdi. Emma' ya doğru.</p>

      <p><a id="bookmark17">Houston</a></p>

      <p>Uçuş Kontrol Odası aldatıcı bir sessizliğe bürünmüştü. Kalkışa yirmi dakika kalmıştı. Koşullann hâlâ kalkışa uygun olduğunu onaylamanın zamanı gelmişti. Arka odadaki kontrolörlerin tümü sistem kontrollerini tamamlamıştı ve artık ön odadakiler sorunun sorulmasına hazırdı.</p>

      <p>Carpenter, sakin bir sesle ön odadaki her kontrolörden sözlü onay isteyerek listeyi, izledi.</p>

      <p class="MsoNormal" style="text-align:justify;text-indent:21.3pt">"Fido?" diye sordu Carpenter.</p>

      <p class="MsoNormal" style="text-align:justify;text-indent:21.3pt">"Fido tamam," dedi uçuş dinamiği görevlisi. "Guido?"</p>

      <p class="MsoNormal" style="text-align:justify;text-indent:21.3pt">"Yön kontrol tamam." "Doktor?"</p>

      <p class="MsoNormal" style="text-align:justify;text-indent:21.3pt">"Doktor tamam." "DPS?" "Veri İşlem tamam. "</p>

      <p class="MsoNormal" style="text-align:justify;text-indent:21.3pt">Carpenter soruyu hepsine yönelttikten ve hepsinden olumlu yanıt aldıktan sonra odaya bakıp enerjik bir şekilde başını salladı.</p>

      <p class="MsoNormal" style="text-align:justify;text-indent:21.3pt">"Houston, tamam mı?" diye sordu Cape Canaveral' daki kalkış direktörü. "Uçuş Kontrol tamam," diye onayladı Carpenter.</p>

      <p>Kalkış direktörünün mekik mürettebatına gönderdiği geleneksel mesaj Houston Uçuş Kontrol'deki herkes tarafından duyuldu.</p>

      <p>"Atlantis onaylandın. Cape'deki herkesten size iyi şanslar, hızınızı Tanrı'dan alın."</p>

      <p>Komutan Vance'in "Kalkış Kontrol, burası Atlantis," diye yanıtladığını duydular. "Bu kuşu uçuşa hazırladığınız için teşekkürler." <a id="bookmark18">Cape Canaveral</a></p>

      <p>Emma güneşliğini kapatıp kilitledi ve oksijen kaynağını açtı. Kalkışa iki dakika kalmıştı. Onu koruyan ve izole eden giysilerinin içinde, saniyeleri saymaktan başka yapacak bir şeyi yoktu. Kalkış pozisyonuna geçen ana motorların sarsıntısını hissetti. Otuz saniye kalmıştı. Artık yer kontrolle aradaki elektriksel bağlantı kesilmiş, mekikteki bilgisayarlar kontrolü devralmıştı. Emma'nın kalp atışları hızlandı, adrenalin damarlarında çağıldıyordu. Geri sayımı dinlerken, saniyesi saniyesine neler beklemesi gerektiğini biliyor, olacakların sırasını gözünde canlandırabiliyordu.</p>

      <p>Kalkışa sekiz saniye kala, motorların ısınmasını önlemek için platformun allına tonlarca su boşaltıldı.</p>

      <p>Beş saniye kala, mekikteki bilgisayarlar, sıvı oksijen ve hidrojenin ana motora gitmesini sağlamak için valf eri açtı.</p>

      <p>Emma, üç ana motor ateşlendiğinde mekiğin yanlara doğru sarsıldığını, onu hala platforma bağlı tutan cıvataları gerdiğini hissetti.</p>

      <p>Dört. Üç. İki...Artık geri dönüş yoktu.</p>

      <p>Katı yakıtlı yardımcı roketler ateşlendiğinde koltuğuna sımsıkı yapışıp nefesini tuttu. Türbülans insanın kemiklerini sarsacak kadar şiddetliydi, o kadar büyük bir gümbürtü vardı ki, kulaklıktan gelen konuşmaları duyamıyordu. Dişlerinin birbirine çarpmasını önlemek için çenesini kenetlemesi gerekti. Şimdi mekiğin Atlantik üzerinde, planlanan yayı çizmeye başladığını hissediyordu, üç g'lik ivme vücudunu koltuğuna yapıştırmıştı. Kolları bacakları o kadar ağır geliyordu ki. zorlukla hareket ettirebiliyordu ve sarsıntı öyle şiddetliydi ki, yörünge kapsülü sanki parçalara ayrılacakmış gibiydi. Maksimum Q'ya, yani türbülansın tepe noktasına ulaşmışlardı ve Komutan Vance ana motorların gücünü azaltacağını anons etti. Bir dakikadan az bir süre sonra, yeniden gaz verip tam güce çıkacaktı.</p>

      <p>Saniyeler geçtikçe, başlığı başında sarsılıp kalkışın gücü. ısrarcı bir el gibi göğsüne baskı yaptıkça, içini hafif bir korku sardı. Challenger kalkışın bu anında patlamıştı.</p>

      <p>Emma gözlerini kapadı ve iki hafta önce Hazel'la yaptıkları simülasyonu anımsadı. İşle şimdi, simülasyonda her şeyin kötü gitmeye başladığı, RTLS modunda iptale zorlandıkları ve sonra Kittredge'ın yörünge kapsülünün kontrolünü kaybettiği noktaya yaklaşıyorlardı. Bu, kalkışın kritik bir anıydı ve arkasına yaslanıp gerçek hayatın simülasyondan daha merhametli olmasını umut etmekten başka yapabileceği bir şey yoktu.</p>

      <p>Kulaklığından Vance'in "Kontrol, burası Atlantis. Gücü artırıyorum" dediğini duydu.</p>

      <p>"Anlaşıldı, Atlantis. Gücü artırın.'"</p>

      <p>Uzay mekiği gökyüzünde yükselirken, Jack bakışları yukarda, yüreği ağzında duruyordu. Yardımcı roketlerin iki alev fıskiyesi çıkararak çatırdayışını duydu. Güneşte parlayan mekikten çıkan duman şeridi giderek yükseldi. Çevresindeki kalabalıktan bir alkış koptu. Hepsi de mükemmel bir kalkış, diye düşünüyorlardı. Ama .Jack hâlâ yolunda gitmeyebilecek çok fazla şey olduğunun farkındaydı.</p>

      <p>Birden saniyelerin hesabını kaçırdığını düşünerek çılgına döndü. Ne kadar zaman geçmişti? Maksimum Q'yu geçmişler miydi? Sabah güneşinde ellerini gözlerine siper edip Atlantis'i görmeye çalıştı, ama tek seçebildiği bir gaz bulutu oldu.</p>

      <p>Kalabalık, arabalarına doğru gitmeye başlamıştı bile.</p>

      <p>Donup kalmıştı, dehşet içinde beklemeyi sürdürdü. Fakat korkunç bir patlama görmedi. Siyah dumanlar da. Kâbus yoktu.</p>

      <p>Atlantis dünyadan emniyetle ayrılmıştı ve şimdi uzayda ilerliyordu.</p>

      <p>Gözyaşlarının yanaklarından aşağı süzüldüğünü hissetti, ama silmek için hiç bir harekette bulunmadı. Akmalarına izin verip yukarıya, karısının gökyüzüne yükselişinin işareti olan, dağılmaya yüz tutmuş duman şeridine bakmaya devam etti.</p>

      <p>&nbsp;</p>
    </div>
  </div>
</body>
</html>
