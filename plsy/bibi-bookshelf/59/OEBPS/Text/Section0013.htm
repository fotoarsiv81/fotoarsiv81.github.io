<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <p class="MsoNormal" style="text-align:right"><i>30 Temmuz</i></p>

    <p>"Bunu bugün buldum," dedi Kenichi. "Altıncı oldu."</p>

    <p>Emma hayvan yaşam bölümündeki farelere bakıp kaşlarını çattı. Bölünmüş bir kafeste yaşıyorlardı, erkekler dişilerden sadece telden bir engelle ayrılmışlardı. Aynı havayı, aynı yemeği ve suyu paylaşıyorlardı. Erkeklerin tarafında ayakları uzamış ve katılaşmış ölü bir fare hareketsiz yüzüyordu. Diğer erkekler bölmenin öbür ucunda toplanmış, sanki kaçmaya çabalıyorlarmış gibi parmaklıkları tırmalıyorlardı.</p>

    <p>"On yedi günde altı fare mi kaybettiriz?" dedi Emma.</p>

    <p>"Beş erkek. Bir dişi. "</p>

    <p>Emma kalan canlı hayvanları, hastalık belirtileri arayarak inceledi. Hepsi de canlı görünüyordu, gözleri parlaktı, burunları akmıyordu.</p>

    <p>"İlk önce bu öleni çıkaralım," dedi. "Sonra diğerlerine daha yakından bakarız. "</p>

    <p>Eldiven kutusunu kullanarak kafese uzandı ve cesedi aldı. Ölüm katılığına geçmişti bile, ayakları sertleşmiş, omurgası esnekliğini yitirmişti. Ağzı yarı açıktı ve pembe dilinin ucu hafifçe sarkmıştı. Laboratuvar hayvanlarının uzayda ölmesi alışılmadık bir durum değildi. 1998<sup>!</sup>deki bir mekik uçuşunda, yeni doğmuş farelerin neredeyse tamamı ölmüştü. Yerçekimsizlik yabancı bir ortamdı ve türlerin hepsi iyi adapte olamıyordu.</p>

    <p>Kalkıştan önce, bu fareler çeşitli bakteriler, mantarlar ve virüsler için taramadan geçirilmiş olmalıydılar. Eğer bu bir enfeksiyonsa fareler onu ISS' deyken kapmışlar demekti.</p>

    <p>Ölü fareyi bir naylon torbaya koyup eldivenlerini değiştirdi ve canlı farelerden birini almak için bölmeye izandı. Fare gayet güçlü bir biçimde kıvranıyor, hiç bir hastalık belirtisi göstermiyordu. Tek alışılmadık şey kafes arkadaşlarınca ısırılıp yırtılmış kulağıydı. Fareyi karnına bakmak için ters çevirdi ve şaşırarak hafifçe bağırdı.</p>

    <p>"Bu dişi, " dedi.</p>

    <p>"Ne?"</p>

    <p>"Erkeklerin bölmesinde bir dişi var. "</p>

    <p>Kenichi eldiven kutusuna doğru eğilip farenin cinsel organına baktı. Dişi olduğu açıktı. Yüzü büyük bir utançla kızardı.</p>

    <p>"Dün gece," diye açıkladı. "Beni ısırdı. Ben de aceleyle geri koydum."</p>

    <p>Emma anlayışla gülümsedi. "Neyse, olabilecek en kötü şey beklenmeyen bir bebek patlaması."</p>

    <p>Kenichi eldivenlerini giyip ellerini ikinci kutuya soktu. "Hatayı ben yaptım, " dedi. "Ben düzelteyim. "</p>

    <p>Birlikte bölmedeki diğer fareleri de incelediler, fakat yanlış yere konmuş başka denek bulamadılar. Hepsi de sağlıklı görünüyor­du.</p>

    <p>"Bu çok garip," dedi Emma. "Eğer bulaşıcı bir hastalıkla kar­şı karşıyaysak bir enfeksiyon belirtisi olmalı... "</p>

    <p>"Watson?" diye seslendi bir ses modül haberleşme cihazın­dan.</p>

    <p>"Laboratuvardayım Griggs," diye cevap verdi Emma. "Kargo İşlemlerinden öncelikli bir e-mail'in var." "Şimdi okuyorum." Hayvan bölmesini sıkıca kapayıp Kenichi'ye döndü. "Mesajımı okuyayım. Sizde isterseniz buzluğa koydu­ğunuz ölü fareleri çıkarın. Beraber bir bakarız."</p>

    <p>Adam başını salladı ve buzdolabına doğru ilerledi. Emma çalışma masasındaki bilgisayarda öncelikli e-mail'ini açtı.</p>

    <p>&nbsp;</p>

    <p><i>Alıcı' Dr. Emma Watson</i></p>

    <p><i>Gönderen' Helen Koenig. Proje Başkanı</i></p>

    <p><i>Konu' Deney CCU#23 [Archeon Hücre Kültürü) Mesaj' Derhal bu deneyi durdurun. Atlantisten gönderilen son deneyler bir mantar kontaminasyonu olduğunu gösteriyor. Bütün Archaon kültürleri, içinde bulundukları kaplarla birlikte istasyondaki potada yakılmalı ve külleri uzaya atılmalı.</i></p>

    <p><i>&nbsp;</i></p>

    <p>Emma mesajı tekrar tekrar okudu. Daha önce hiç böyle garip bir istek almamıştı. Mantar kontaminasyonu tehlikeli değildi. Kültürleri yakmak çok aşırı bir tepkiydi. Bu şaşırtıcı istekle zihni o kadar meşguldü ki, ölü fareleri buzdolabından çıkaran Kenichi'ye dikkat etmiyordu. Ancak adamın çığlığını duyduğunda dönüp ona baktı.</p>

    <p>İlk Önce, adamın iğrenç hayvan iç organlarının sıçradığı şoka uğramış yüzünü gördü. Sonra az önce patlayarak açılan naylon torbaya baktı. Kenichi korkudan onu elinden bırakmıştı ve torba aralarındaki havada başıboş yüzüyordu. "O da ne?" dedi Emma.</p>

    <p>Adam inanamıyormuş gibi söylendi, "Fare.”</p>

    <p>Ama, Emma'nın torbanın içinde gördüğü şey ölü bir fare değildi. Dağılmış bir doku yığını, hâlâ iğrenç kokulu damlalar halinde dışarı sızan, çürümüş bir et ve tüy bulamacıydı.</p>

    <p>Biyolojik tehlike!</p>

    <p>Modül boyunca hızla ilerleyerek alarm paneline gitti ve modüller arasındaki hava akımını engellemek için düğmeye bastı. Kenichi acil durum dolabını açıp iki maske çıkarmıştı bile. Birini ona fırlattı, Emma da alıp ağzıyla burnuna kapadı. Tek bir kelime etmelerine gerek yoktu' İkisi de ne yapılması gerektiğini biliyordu.</p>

    <p>Çabucak modülün her iki yanındaki kapıları kapatıp etkili bir biçimde laboratuvarı istasyonun geri kalanından izole ettiler. Sonra Emma bir biyolojik atık torbası alıp, dikkatle, havada sürüklenen sıvı haline gelmiş et yığınına yaklaştı. Yüzey gerilimi sıvıyı tek bir kütle halinde, bir araya toplamıştı; eğer hava akımı yaratmamaya dikkat ederse damlacıkları dağıtmadan, kütleyi torbaya hapsedebilirdi. Atık torbasını yavaşça, başıboş dolaşan numunenin üzerine getirdi ve çabucak ağzını kapattı. Kenichi'nin rahat bir soluk aldığını duydu. Tehlike kontrol altına alınmıştı.</p>

    <p>"Buzdolabının içine bulaştı mı?" diye sordu Emma.</p>

    <p>"Hayır. Yalnızca dışarı çıkarırken sızdı." Adam yüzünü alkollü bezle sildi ve bezi güvenli biçimde atmak için torbaya koydu. "Torba, çok...anlıyorsunuz ya, şişmişti. Balon gibi. "</p>

    <p>Çürümenin oluşturduğu gaz torbanın içinde basınç birikmesine neden olmuştu. Naylon torbanın içinde, etiketteki ölüm tarihini görebiliyordu. Bu imkânsız, diye düşündü. Ceset sadece beş günde siyah bir çürümüş et püresine dönüşmüştü. Torba soğuktu, öyleyse buzdolabı çalışıyordu. Soğukta saklanmasına karşın bir şey cesedin çürümesini hızlandırmıştı. Et yiyen streptokoklar mı acaba? diye düşündü. Yoksa o denli zararlı başka bir bakteri mi?</p>

    <p>Kenichi'ye baktı ve Gözüne sıçradı, diye geçirdi içinden.</p>

    <p>"Proje başkanıyla konuşmamız gerek," dedi. "Bu fareleri yollayan kişiyle."</p>

    <p>Pasifik Günışığı Saati'ne göre daha sabahın beşiydi, ama "Uzay uçuşu sırasında farelerde gebe kalma ve hamilelik" deneyinin proje başkanı Dr. Michael Loomis tamamen uyanıktı ve sesinden kaygılı olduğu anlaşılıyordu. California'daki Ames Araştırma Merkezi'nden, Emma'yla konuşuyordu. Emma onu göremese de bu tiz sesin ait olduğu adamı gözünde canlandırabiliyordu' uzun boylu, enerjik. Sabahın beşini iş gününün normal bir parçası sayan bir adam.</p>

    <p>"Bu hayvanları bir aydan uzun süredir izliyoruz," dedi Loomis. "Bu, hayvanlar için nispeten sıkıntısız bir deney. Gelecek hafta erkeklerle dişileri bir araya getirmeyi planlamıştık, başarıyla çiftleşip gebe kalmalarını umuyorduk. Bu araştırmanın, uzun süreli uzay uçuşları için uygulamalan olabilir. Gezegenlerde kolonileşme. Sizin de düşünebileceğiniz gibi, bu ölümler oldukça üzücü."</p>

    <p>"Kültürleri gözlem altına aldık bile." dedi Emma. "Bütün ölü fareler gerekenden çok daha hızlı biçimde çürüyor gibiler. Cesetlerin durumuna dayanarak clostridia veya streptokok enfeksiyonlarından endişeleniyorum." "İstasyonda o kadar tehlikeli şeyler mi? Bu ciddi bir problem olurdu."</p>

    <p>"Kesinlikle. Özellikle de bizimki kadar kapalı bir ortamda. Hepimiz savunmasız kalırız. "</p>

    <p>"Peki ya ölü farelerin otopsisi?"</p>

    <p>Emma duraksadı. "Sadece İkinci Seviye bir kontaminasyonla başa çıkacak donanıma sahibiz. Daha tehlikeli bir şeyle değil. Eğer bü*ciddi bir patojense, diğer hayvanlara bulaştırma riskini göze alamam. Ya da insanlara."</p>

    <p>Bir sessizlik oldu. Sonra Loomis "Anlıyorum," dedi. "Ve sanırım sizinle aynı fikirde olmam gerek. O zaman bütün cesetlerden güvenli bir biçimde kurtulacaksınız, değil mi?" "Derhal," dedi Emma.</p>
  </div>
</body>
</html>
