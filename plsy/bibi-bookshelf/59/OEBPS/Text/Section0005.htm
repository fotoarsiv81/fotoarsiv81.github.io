<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <div>
      <p class="MsoNormal" style="text-align:right"><i><br />
      19 Temmuz Cape Canaveral</i></p>

      <p>Epey uzaktan bile, görüntü Emma'nın soluğunu kesti. 39B kalkış platformunda durmuş, parlak projektörlerin ışığında yüzen uzay mekiği Atlantis'in yanında dev turuncu yakıt tankı vardı ve yan yana sıralanmış katı yakıtlı itici roketler gecenin karanlığında upuzun bir deniz feneri gibiydi. Bu duyguyu kaç kez tatmış olursa olsun, uzay mekiğinin ilk görüntüsü Emma'yı daima etkilerdi.</p>

      <p>Asfaltın üzerinde Emma'nın yanında dikilen diğer ekip üyeleri de onun gibi suskundu. Uyku nöbetleri değişimi için o sabah ikide kalkmışlar ve onları uzaya götürecek devin gece görünüşüne göz atmak için Operasyon ve Kontrol binasının üçüncü katındaki odalarından çıkmışlardı. Emma bir gece kuşunun çığlığını işitti ve körfezden serin bir rüzgarın estiğini, çevredeki sulak böl</p>

      <p>genin pek hoş olmayan kokusunu temizleyip havayı tazelediğini hissetti.</p>

      <p>"İnsana kendini sanki biraz aciz hissettiriyor, değil mi?" dedi Komutan Vance yumuşak Texas aksanıyla.</p>

      <p>Diğerleri mırıldanarak onayladılar.</p>

      <p>"Bir karınca kadar küçük hissetiriyor," dedi mürettebatın yalnız çaylağı Chenoweth. Bu, onun ilk uzay mekiği yolculuğu olacaktı ve o kadar heyecanlıydı ki, neredeyse kendi elektrik alanını yaratıyordu. "Hep ne kadar büyük olduğunu unutuyorum, sonra ona bir bakıyorum ve Tanrım, diye düşünüyorum, bu ne büyük bir güç. Ve ona binecek şanslı orospu çocuğu ben oluyorum."</p>

      <p>Hepsi güldü, ama bu, kilisedeki topluluğunki gibi sessiz, rahatsız bir gülüştü.</p>

      <p>"Bir haftanın bu kadar yavaş geçebileceğini hiç bilmezdim," dedi Chenoweth.</p>

      <p>"Bu adam bekaretten sıkılmış," dedi Vance.</p>

      <p>"Lanet olsun, öyleyim. Orada, yukarıda olmak istiyorum." Chenoweth aç bakışlarını gökyüzüne kaldırdı. Yıldızlara. "Siz hepiniz sırrı biliyorsunuz, ben de katılmak için sabırsızlanıyorum."</p>

      <p>Sır. Bu, yalnızca, yükselişi yaşayan ayrıcalıklı bir kaç kişiye aitti. İnsanların birbirine anlatabileceği bir sır değildi; kendinizin bunu yaşamanız, uzayın karanlığını ve çok çok aşağılardaki dünyanın maviliğini kendi gözlerinizle görmeniz, roketlerin gücüyle yerinize mıhlanmanız gerekiyordu. Uzaydan dönen astronotların yüzünde çoğunlukla anlamlı bir gülümseme, Çok az insanoğlunun bilebileceği bir sırrı öğrendim, diyen bir bakış olurdu.</p>

      <p>İki yıl önce Atlantis'in kapısından çıkarken Emma'nın yüzünde de böyle bir gülümseme vardı. Yorgun bacaklarıyla güneş ışığına doğru yürümüş, başını kaldınp gözlerini, şaşırtıcı mavilikteki gökyüzüne dikmişti. Yörünge kapsülünde geçen sekiz gün boyunca yüz otuz gün doğumu yaşamış. Brezilya'daki orman yangınlarını ve Samoa üzerinde dönen kasırganın gözünü görmüş, insanın içini burkacak kadar kırılgan gözüken dünyayı seyretmişti. Sonsuza kadar değişmiş olarak geri dönmüştü.</p>

      <p>Bir aksilik olmazsa, beş güne kadar Chenoweth de sim paylaşacaktı.</p>

      <p>"Retinalara biraz ışık tutmanın zamanı geldi, " dedi Chenoweth. "Beynim hala gecenin yarısı sanıyor."</p>

      <p>"Zaten gecenin yansı," dedi Emma.</p>

      <p>"Bizim için sabah sayılır çocuklar," dedi Vance. İçlerinde biyolojik saatini yeni uyuma-uyanma programına en çabuk uyduran o olmuştu. Şimdi de, sabahın üçünde zorlu bir günün işlerine başlamak üzere binaya doğru yürümeye başlamıştı.</p>

      <p>Diğerleri de onu izlediler. Yalnızca Emma bir an dışarda kalıp uzay mekiğine baktı. Önceki gün, mürettebat kaçış prosedürlerini son bir kez gözden geçirmek için kalkış platformuna gitmişlerdi. Gün ışığında, yakından bakıldığında mekik, göz alacak derecede parlak ve tam olarak kavranamayacak kadar heybetli gözükmüştü. İnsan bir seferde ancak bir bölümüne odaklanabiliyordu. Burna. Kanatlara. Gövde üzerindeki, sürüngenlerin derisini andıran siyah seramiklere. Gün ışığı altında mekik, gerçek, katı bir cisimdi. Şimdiyse simsiyah gökyüzünün önünde ışıldıyor ve bu dünyaya ait değilmiş geliyordu.</p>

      <p>Tüm bu apar topar yapılan hazırlıklar sırasında Emma kendisine, olacaklardan kaygı duyma fırsatı tanımamış, her türlü endişeyi zihninden kovmuştu. Uçmaya hazırdı. Uçmayı istiyordu. Ama şimdi bir parça korkuyordu.</p>

      <p>Gökyüzüne baktı, yıldızların bir bulut perdesinin ardında kaybolduğunu gördü. Hava değişmek üzereydi. Ürpererek döndü ve binaya girdi. Işığa.</p>
    </div>
  </div>
</body>
</html>
