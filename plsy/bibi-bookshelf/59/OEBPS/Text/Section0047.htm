<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h2>YİRMİ YEDİ</h2>

    <p>Siyah renkli sedanlardan oluşan konvoy, lastiklerimle dev bir toz bulutu kaldırarak Apogee Mühendisliğin önünde durdu. Jared Profitt en baştaki otomobilden indi ve binaya baktı. Bir uçak hangarına benziyordu, penceresiz, her tarafına sanayinin soğukluğu sinmiş, damı uydu ekipmanıyla dolu bir binaydı.</p>

    <p>General Gregorian a başını salladı. "Binayı güvenlik altına alın."</p>

    <p>Bir dakika geçmeden, Gregorian'ın adamları her yerin güvenli olduğunu işaret ettiler ve Profitt binaya girdi.</p>

    <p>İçerde dağınık bir grup adam ve kadını gergin, öfkeli bir daire oluşturmuş halde buldu. Yüzlerden ikisini hemen tanıdı: Uçuş Mürettebatı Operasyonları Direktörü Gordon Obie ve mekik Uçuş Direktörü Randy Carpenter. Demek kuşkulandığı gibi, NASA buradaydı, ve Nevada çölünün ortasındaki bu sıradan bina asi bir Uçuş Kontrol'e dönüşmüştü.</p>

    <p>NASA'nın Uçuş Kontrol Odası'nın aksine, bunun düşük bütçeli bir operasyon olduğu belliydi. Zemin betondu. Her yerden spagetti düğümleri gibi birbirine dolanmış kablolar çıkmıştı. Aşırı şişman tuhaf bir kedi, ıskartaya çıkarılmış bir elektronik alet yığınının arasında kendine yol açmaya çalışıyordu,</p>

    <p>Profitt uçuş konsollarına yaklaştı ve verilerin geldiğini gördü. "Yörünge kapsülünün durumu nedir?" diye sordu.</p>

    <p>Gregorian'ın adamlarından biri. Birleşik Devletler Uzay Ko­mutanlığımdan bir uçuş kontrolörü, "Ti ateşlemesini tamamlamış, efendim ve şu anda R-bar boyunca yükseliyor. Kırk beş dakika içinde ISS'ye kenetlenebilir."</p>

    <p>"Onu durdurun."</p>

    <p>"Hayır!" dedi Gordon Obie. Gruptan ayrılıp öne çıktı. "Bunu yapmayın. Anlamıyorsunuz -"</p>

    <p>"İstasyon mürettebatını tahliye edemezsiniz," dedi Profitt.</p>

    <p>"Bu bir tahliye değil"</p>

    <p>"Öyleyse orada ne işi var? ISS'ye kenetlenmek üzere olduğu açık."</p>

    <p>"Hayır, değil. Bunu yapamaz. Kenetlenme sistemi yok, istasyona hiçbir şekilde bağlanamaz. Hastalığın oraya yayılmasına imkan yok."</p>

    <p>"Soruma yanıt vermediniz, Bay Obie. Apogee JJ'nin orada ne işi var?"</p>

    <p>Gordon duraksadı. "İstasyonun yakınından geçiyor, o kadar. Apogee'nin istasyonla buluşma kapasitesi test ediliyor."</p>

    <p>"Efendim," dedi Uzay Komutanlığı uçuş kontrolörü. "Büyük bir anomali görüyorum."</p>

    <p>Profitt'in bakışları yeniden kontrol masasına çevrildi. "Ne tür bir anomali?"</p>

    <p>"Kabinin atmosfer basıncı. Sekiz psi'ye düşmüş. On dört nokta yedi olmalıydı. Ya kapsülde ciddi bir hava sızıntısı var, ya da bilerek basıncını düşürdüler. "</p>

    <p>"Ne zamandır bu kadar düşük?"</p>

    <p>Uçuş kontrolörü çabucak klavyenin tuşlarına bastı ve kabin basıncı değerlerini zamana göre gösteren bir grafik belirdi. "Bilgisayarlarına göre, kabin basıncı kalkıştan on iki saat sonrasına kadar on dört nokta yedi pside tutulmuş. Sonra, yaklaşık otuz altı saat önce, on nokta ikiye düşürülmüş, bir saat öncesine dek bu basınç korunmuş." Adam birden başını kaldırdı. "Efendim, ne yapmaya çalıştıklarını biliyorum! Bu, bir önsolunum prosedürü gibi görünüyor."</p>

    <p>"Ne prosedürü?"</p>

    <p>"EVA. Uzay yürüyüşü." Profitt'e baktı. "Bence o kapsülde biri var."</p>

    <p>Profitt dönüp Gordon Obie'ye baktı. "O araçta kim var? Kimi gönderdiniz?"</p>

    <p>Gordon artık gerçeği saklamanın bir anlamı kalmadığını görebiliyordu. Hafifçe bozularak, "Jack McCallum," dedi.</p>

    <p>Emma Watson'in kocası.</p>

    <p>"Öyleyse bu bir kurtarma operasyonu," dedi Profitt. "Nasıl olması planlandı? Uzay yürüyüşüne çıkıyor, ya sonra?"</p>

    <p>"SAFER roketi. Orlan-M giysisinde br tane var. Bunu kullanarak kendini Apogee H den istasyona çekiyor. ISS çıkış kabininden içeri giriyor."</p>

    <p>"Ve karısını alıp eve getiriyor."</p>

    <p>"Hayır. Plan bu değil. Bakın, Jack, Emma' nın niçin dünyaya dönemeyeceğini anlıyor hepimiz anlıyoruz. Jack'in oraya gitmesinin nedeni Rana virüsü vermek."</p>

    <p>"Ya virüs işe yaramazsa?"</p>

    <p>"Kumar, bu."</p>

    <p>"ISS'dön hastalık kapacak. Onun dünyaya dönmesine ada izin veremeyiz."</p>

    <p>"Geri dönmeyi planlamıyordu! Kapsül onsuz dönecekti.'" Gordon, bakışları Profitt'in üzerinde, durdu. "Bu, tek yönlü bir yolculuk ve jack de bunu biliyor. Koşulları kabul etti. Orada ölmek üzere olan onun karısı! Onun yapayalnız ölüp gitmesine izin vermez veremez."</p>

    <p>Profitt, sersemlemiş bir halde suskunlaştı. Uçuş kontrol masasına, monitörlere aktarılan verilere baktı. Saniyeler ilerlerken, Bethesda Hastanesi'nde ölen kendi karısını, Amy'yi düşündü. Bir sonraki uçağı yakalayıp ona dönmek için Denver havaalanında deli gibi koşuşunu ve soluk soluğa kapıya gelip de uçağın kalktığını gördüğünde duyduğu umutsuzluğu anımsadı. McCallum'a bunu yaptıran çaresizliği, hedefine yürek burkacak kadar yaklaşıp engellenemez bir biçimde uzaklaşıp gitmesini görmenin acısını düşündü. Ve aklından şöyle geçirdi: bu dünyadaki kimseye zarar getirmeye cek McCallum dışında hiç kimseye. Sonuç/arım bilerek seçimi ni yaptı. Onu durdurmaya ne hakkım var?</p>

    <p>Uzay Komutanlığı uçuş kontrolörüne "Konsolun denetimini Apogee'ye bırak" dedi. "Göreve devam etsinler."</p>

    <p>"Efendim?"</p>

    <p>"Kapsül yoluna devam etsin, dedim."</p>

    <p>Bir an, şaşkın bir sessizlik yaşandı. Sonra Apogee kontrolörleri yerlerine döndüler.</p>

    <p>"Bay Obie," dedi Profitt, Gordon'ın yüzüne bakarak. "McCallum'un her hareketini izleyeceğimizi anlıyorsunuz. Ben sizin düşmanınız değilim. Ama çoğunluğu korumakla görevliyim ve bunun için ne gerekirse yaparım. Eğer o insanlardan birini dünyaya getirmeyi planladığınızı hissedersem, Apogee IInin yok edilmesini emrederim."</p>

    <p>Gordon Obie başını salladı. "Ben de sizden bunu yapmanızı isterim."</p>

    <p>"Öyleyse ikimiz de yerimizi biliyoruz." Profitt derin bir nefes aldı ve yüzünü konsol sırasına döndü. "Şimdi. Devam edin ve o adamı karısına götürün."</p>

    <p>Jack sonsuzluğun kenarında asılı duruyordu.</p>

    <p>WET-F havuzundaki hiç bir EVA eğitimi onu insanı düşünemez hale getiren bu korkunun darbesine, şu anda uzayın boşluğuna bakarken onu avucuna alan felce hazırlayamazdı. Dış kargo bölümüne çıkan kapıyı açmıştı ve kapının midye kabuğuna benzeyen kanatlan yanlara kayarken ilk gördüğü şey, baş döndürücü bir yükseklikten baktığı dünya olmuştu. ISS'yi göremiyordu istasyon üstünde uçuyor, görüşünün dışında kalıyordu. Oraya ulaşmak için o kargo kapılarını geçip aşağı doğru yüzmesi ve Apogee Hnin öbür tarafına dönmesi gerekiyordu. Ama önce kendini zorlayıp, ona tekrar çıkış kabinine girmesini haykıran bütün iç güdülerini görmemezlikten gelmek zorundaydı.</p>

    <p>"Emma," dedi ve onun adını duymak mırıldanan bir dua gibi geldi. Bir soluk elini kapıdan çekmeye, kendini göğe bırakmaya hazırlandı.</p>

    <p>"Apogee &nbsp;II, burası Capcom Houston. Apogee Jack lütfen cevap ver."</p>

    <p>Telsizden gelen mesaj Jack'i şaşkına çevirdi. Yerden hiçbir haberleşme beklemiyordu. Houston' ın açıkça ona seslenmesi operasyonlarının gizliliğinin kalmadığı anlamına geliyordu. "Apogee, acil olarak cevap vermenizi istiyoruz." Yörüngedeki yerini belirtip belirtmemesi gerektiği konusunda kararsızlığa düşerek, sessiz kaldı.</p>

    <p>"Jack, Beyaz Saray'ın görevine enge olmayacağı bildirildi. Çok önemli bir noktayı anladığın takdirde: Bu, dönüşü olmayan bir yolculuk." Capcom durdu ve hafif bir sesle, "Eğer ISS'ye girersen, oradan bir daha çıkamazsın. Eve dönemezsin."</p>

    <p>"Burası Apogee II," diye yanıtladı Jack sonunda. "Mesaj alındı ve anlaşıldı."</p>

    <p>"Hâlâ devam etmeyi mi düşünüyorsun? iyi düşün." "Buraya niçin geldiğimi sanıyorsunuz? Kahrolası manzara için mi?"</p>

    <p>"Ee, anlaşıldı. Ama harekete geçmeden önce, şunu bilmen gerek. ISS' yle bağlantıyı yaklaşık altı saat önce kaybettik." "</p>

    <p>'Kaybettik' de ne demek?" "Emma artık cevap vermiyor."</p>

    <p>Altı saat, diye düşündü. Son altı saatte neler oldu? Kalkış iki gün önce yapılmıştı. Apogee IInin ISS'ye yetişmesi ve buluşma manevralarını tamamlaması o kadar sürmüştü. Bütün bu süre boyunca, her türlü haberleşmeden, istasyonda olanlar hakkındaki bilgilerden yoksun kalmıştı.</p>

    <p>"Çok geç kalmış olabilirsin. Bunu yenden düşünmek isteye-"</p>

    <p>"Biyotelemetride ne görünüyor?" diye sözünü kesti. "Kalp ritmi nasıl?"</p>

    <p>"Alete bağlı değil. Elektrodları çıkarmaya karar verdi." "O zaman bilmiyorsunuz. Neler olduğunu bana söyleyemiyorsunuz."</p>

    <p>"Sesi kesilmeden az önce sana son bir E-mail mesajı yazdı." Capcom yumuşak bir sesle ekledi. "Jack, sana veda ediyordu."</p>

    <p>Hayır. Hemen elini bıraktı ve çıkış kabininden çıkıp tepeüstü dış kargo bölümüne daldı. Hayır. Bir tutmağa yapıştı ve kapıdan yukarı çıkıp Apogee Hnin öbür tarafına geçti. Birdenbire istasyon belirdi, işte orada, tepesinde dikiliyordu, öyle büyük, öyle genişti ki bir an görkemiyle afalladı. Sonra panik içinde, Çıkış kabini nerede? Çıkış kabinini göremiyorum! diye düşündü. İki futbol sahası büyüklüğündeki bir alana yayılmış o kadar çok modül, o kadar çok güneş paneli vardı ki! Nerede olduğunu anlayamıyordu. Baş döndürücü genişliğinin altında eziliyor, kayboluyordu.</p>

    <p>Sonra çıkıntı yapan koyu yeşil Soyuz kapsülünü fark etti. İstasyonun Rus bölümünün altındaydı. Bir anda her şey yerine oturdu. Bakışları Amerikan tarafına kaydı ve Birleşik Devletler yaşam modülünü tanıdı. Yaşam modülünün yukarısında çıkış kabinine açılan birinci bağlantı noktası vardı. Nereye gittiğin biliyordu.</p>

    <p>İşte sıra inanç atlayışına gelmişti. Yalnızca sırtındaki SAFER roketiyle, emniyet halatı, ya da onu sabitleyecek hiçbir şey olmaksızın bomboş uzayı geçecekti. Roketini ateşledi, Apogee'den ayrılıp kendini ISS'ye doğru fırlattı.</p>

    <p>Bu unun ilk uzay yürüyüşüydü ve beceriksiz, deneyimsizdi, hedefine ne kadar hızlı atıldığını anlayamamıştı. Yaşam modülünün gövdesine öyle şiddetle çarptı ki, neredeyse geri sekip uzaya fırlayacaktı, son anda bir tutamağa yapışmayı başardı.</p>

    <p>Acele et. Ölüyor.</p>

    <p>Korkudan midesi bulanarak modül boyunca güçlükle tırmandı, zor nefes alıyordu.</p>

    <p>"Houston," diye soluk soluğa konuştu. "Doktora ihtiyacım var onu bağlayın -"</p>

    <p>"Anlaşıldı."</p>

    <p>"birinci bağlantı noktasına varmak üzereyim."</p>

    <p>"Jack, ben Doktor." Bu, epey telaşlı bir sesle konuşan Todd Cutler'dı. "İki gündür haberleşme dışındaydım Birkaç şeyi bilmen gerek. Emma'nın son HCG dozu elli beş saat önceydi. O zamandan beri tahlil sonuçları kötüleşti. Amilaz ve CPK aşın yükseldi. Son bağlantıda başağrısı ve görüş kaybından yakınıyordu. Bu, altı saat önceydi. Şu andaki durumunu bilmiyoruz."</p>

    <p>"Çıkış kabininin kapısındayım!"</p>

    <p>"İstasyonun bilgisayar kontrol sistemleri EVA moduna geçirildi. Basınç yükseltmeye başlayabilirsin."</p>

    <p>Jack kapıyı açtı ve kendini mürettebat kabinine çekti. Dış kapıyı kapamak için geriye döndüğünde gözü Apogee II' ye ilişti. Uzaklaşmaya başlamıştı bile. Tek can kurtaran aracı onsuz eve dönüyordu. Bu noktadan sonra geri dönüş olanaksızdı.</p>

    <p>Kapıyı kapadı. "Basınç eşitleme valfi açıldı," dedi. "Basınç yükseltmeye başlıyorum."</p>

    <p>"Seni en kötüsüne hazırlamaya çalışıyorum," dedi Todd. "Eğer o -"</p>

    <p>"Bana yararlı bir şey söyle!"</p>

    <p>"Peki. Peki, işte USAMRIID'den son haberler. Rana virüsü laboratuvar hayvanları üzerinde işe yarıyor gibi. Ama sadece erken safhada etkinlik sağlamış. Enfeksiyon gerçekleştikten sonra otuzal tı saat içinde verildiğinde."</p>

    <p>"Ya daha sonra verilirse?"</p>

    <p>Cutler yanıt vermedi. Suskunluğu en kötüsünü doğruluyordu.</p>

    <p>Mürettebat kabınindeki basınç on dört psiye ulaşmıştı. Jack orta kapıyı açtı ve ekipman kabinine daldı. Deli gibi önce eldivenlerini, sonra da Orlan-M giysisini çıkardı ve soğutma elbisesinin içinden sıyrıldı. Orlan'ın fermuarlı ceplerinden acil durumlarda kullanılacak çeşitli ilaçların bulunduğu paketler ve Rana virüsüyle doldurulmuş şırıngalar çıkardı. Artık korkudan, içeride bulacağı şeyin dehşetinden titriyordu. İç kapıyı açtı.</p>

    <p>Ve en kötü kabusuyla karşı karşıya geldi.</p>

    <p>Emma, kopkoyu bir denizde akıntıya kapılmış bir yüzücü gibi yarı karanlık birinci bağlantı noktasında yüzüyordu. Ama bu yüzücü boğuluyordu. Kol ve bacakları ritmik spazmlarla sarsılıyordu. Kasılmalar bel kemiğini harap ediyor, başı bir öne bir arkaya savruluyor, saçları bir kamçı gibi havayı dövüyordu. Ölüm çırpınışları.</p>

    <p>Hayır, diye düşündü. Ölmene izin vermeyeceğim. Lanet ol sun, Emma. beni bırakamazsın.</p>

    <p>Onu belinden kavrayıp istasyonun Rus tarafına doğru çekmeye başladı. Hâlâ aydınlık olan modüllere doğru. Vücudu sanki elektrik verilen bir tel gibi kıvranıyor, kollarında çırpınıyordu. Çok küçük, çok kırılgandı, ama şu anda, ölmekte olan bedeninden geçen güç öyle büyüktü ki, onu kollarında güçlükle tutabiliyordu. Ağırlıksız ortam Jack için yeni bir şeydi ve Emma'yla birlikte Rus hizmet modülüne gitmeye çabalarken sarhoş gibi duvarlara ve kapılara çarpıp sekiyordu.</p>

    <p>"Jack, konuş benimle," dedi Todd. "Neler oluyor?"</p>

    <p>"Onu RSM ye taşıdım sabitleme tahtasına yatırıyorum."</p>

    <p>"Virüsü verdin mi?"</p>

    <p>"Önce bağlayacağım. Kasılıyor -" Velero bantları göğsünden ve kalçalarından geçirip sıkarak vücudunu hasta sabitleme tahtasına bağladı. Emma'nın başı geriye savruldu, gözleri yuvarlandı. Gözlerinin akı parlak ve dehşet verici bir kızıldı. Virüsü ver. Hemen.</p>

    <p>Sabitleme tahtasının kenarına bir turnike sarılıydı. Jack onu açıp Emma'nın kasılan koluna bağladı. Dirseği açıp antekübital damarı açığa çıkarmak için bütün gücünü harcaması gerekti. Dişleriyle Rana virüs şırıngasının kapağını çıkardı. İğneyi Emma'nın koluna saplayıp pistonu itti.</p>

    <p>"Verdim!" dedi. "Bütün şırıngayı!"</p>

    <p>"Ne yapıyor?"</p>

    <p>"Hâlâ kasılıyor!"</p>

    <p>"Sağlık çantasında bir Dilantin iğnesi var."</p>

    <p>"Gördüm. Serum takıyorum!" Havada yüzen turnike, Jack' i şaşırtarak ağırlıksız ortamda, bir yere bağlanmayan şeylerin çabucak uzağa sürükleneceklerini hatırlattı. Onu yakalayıp bir kez daha Emma'nın koluna uzandı.</p>

    <p>Bir an sonra bildirdi: "Dilantin içeri gidiyor! Damar yolu açık."</p>

    <p>"Bir değişiklik var mı?"</p>

    <p>Jack, içinden Haydi Emma, diyerek karısına baktı. Beni bırakma.</p>

    <p>Yavaş yavaş bel kemiği gevşedi. Boynu hareketsiz kaldı, başı artık tahtaya çarpmıyordu. Gözleri yerine gelmişti ve Jack şimdi irisleri görebiliyordu, kan kırmızısı aklarla çevrili iki koyu gölcük. Göz bebeklerine bakar bakmaz boğazından bir inilti yükseldi.</p>

    <p>Sol göz bebeği tamamen büyümüştü. Simsiyah ve cansızdı.</p>

    <p>Çok geç kalmıştı. Emma ölüyordu.</p>

    <p>Sanki yalnızca konuşarak onu yaşamaya zorlayabilirmiş gibi yüzünü ellerinin arasına aldı. Ama ona kendisini yalnız bırakmaması için yalvarırken bile, sadece bir dokunuş ya da duayla kurtulmayacağım biliyordu. Ölüm organik bir süreçti. Biyokimyasal fonksiyonlar, iyonların hücre zarlarının diğer tarafına geçişi yavaş yavaş dururdu. Beyin dalgaları düzleşirdi. Miyokardiyal hücrelerin ritmik kasılmaları bir titreşime dönüşürdü. Yalnızca dilemek, onu yaşatamazdı.</p>

    <p>Ama ölmemişti. Henüz değil.</p>

    <p>"Todd, " dedi Jack.</p>

    <p>"Buradayım. "</p>

    <p>"Ölüm nasıl gerçekleşiyor? Laboratuvar hayvanlarına ne oluyor?"</p>

    <p>"Anlamıyorum."</p>

    <p>"Rana virüsün, enfeksiyonun erken dönemlerinde verildiğinde işe yaradığını söyledin. Bu da demektir ki Kimera'yı öldürüyor. Öyleyse neden daha sonra verildiğinde işe yaramıyor?"</p>

    <p>"Dokular çok fazla hasar görüyor. İç kanama başlamış oluyor."</p>

    <p>"Kanama nerede oluyor? Otopsiler ne gösteriyor?"</p>

    <p>"Yüzde yetmiş beş oranında, köpeklerce ölüme neden olan kanama kafatasında oluyor. Kimera'nın enzimleri serebral korteksteki damarlara zarar veriyor. Damarlar yırtılıyor ve kanama kafa içindeki basınçta korkunç bir yükselişe yol açıyor. Büyük bir kafa yaralanması gibi, Jack. Beyin herniasyorıa uğruyor."</p>

    <p>"Peki ya kanamayı durdurup beynin hasar görmesini engellersen? Kurbanların akut evreyi atlatmalarını sağlarsan Rana virüsün etkisini göstermesine yetecek kadar yaşayabilirler."</p>

    <p>"Olabilir."</p>

    <p>Jack başını eğip Emma'nın büyümüş so göz bebeğine baktı. Zihninde korkunç bir hatıra uyandı: Bir sedye üstünde baygın yatan Debbie Haning. Debbie'yi kurtaramamıştı. Harekete geçmek için çok fazla beklemişti ve kararsızlığı yüzünden onu kaybetmişti.</p>

    <p>Seni kaybetmeyeceğim.</p>

    <p>"Todd, sol göz bebeği genişledi. Burr hole açmam gerek," dedi.</p>

    <p>"Ne? Hiçbir şey görmeden çalışıyorsun. Röntgen olmadan."</p>

    <p>"Bu onun tek şansı! Bir matkapa ihtiyacım var. Bana el aletlerinin yerini söyle!"</p>

    <p>Bekle." Bir kaç saniye sonra Todd telsize döndü. "Rusların alet çantalarını nerede sakladıklarından emin değiliz. Ama NASA nınkiler bağlantı noktasında, depo rafında. Torbalarının etiketlerine bak. İçinde ne olduğu yazılıdır. "</p>

    <p>Jack hizmet modülünden dışarı fırladı, bir kez daha duvarlara ve kapılara çarparak, beceriksizce birinci bağlantı noktasına doğru ilerledi. Dolabın kapağını açarken elleri titriyordu. Üç başka torba çıkardıktan sonra sonunda "Elektrikli matkap / uçlar / adaptörler" yazanı buldu. İçinde tornavidalar ve çekiç olan ikinci bir torba daha kapıp bağlantı noktasından çıktı. Emma'nın yanından sadece bir an uzaklaşmıştı, yine de döndüğünde onu ölü bulacağı korkusuyla büyük bir hızla Zarya'dan hizmet modülüne döndü.</p>

    <p>Emma hâlâ soluk alıyordu. Hâlâ yaşıyordu.</p>

    <p>Torbaları masaya iliştirdi ve elektrikli aleti çıkardı. Alet, uzay istasyonunun onarım ve yapım işlerinde kullanılmak üzere tasarlanmıştı, nörocerrahi için değil. Şimdi matkabı elinde tutarken, yapmak üzere olduğu şeyi düşününce, paniğe kapıldı. Steril olmayan koşullarda, et ve kemik için değil, çelik vidalar için yapılmış bir aletle çalışıyordu. İyice gevşemiş bir halde yatan Emma'ya baktı ve o kafatasının altında yatanları, bir ömürlük anıların, düşlerin, duyguların saklı olduğu beyninin gri maddesini düşündü. Onu eşsiz bir biçimde Emma yapan her şeyi. Şimdi hepsi birden ölüyordu.</p>

    <p>Elini sağlık çantasına sokup bir makasla jilet aldı. Emma'nın saçlarından bir tutam kavrayıp makasla kesti sonra da diplerini tıraş edip sol temporal kemik üzerinde bir kesim yeri açtı. Güzelim saçların. Saçlarını her zaman çok sevdim. Seni her zaman çok sevdim.</p>

    <p>Ameliyat bölge sini kirle tmeme si için sacların geri kal an kı smı nı bağlayıp öne gelmesini engelledi. Yapışkan banttan bir şeritle Emma'nın başını tahtaya sabitledi. Artık daha hızlı hareket ederek aletlerini hazırladı. Aspirasyon kateterini. Neşteri. Gazlı bezi. Matkap uçlarını dezenfektana batırıp alkolle sildi.</p>

    <p>Steril eldivenlerini giydi ve neşteri eline aldı.</p>

    <p>Kesimi yaparken cildi, lateks eldivenlerin içinde, terden yapış yapıştı. Kafa derisinden sızan kan yavaş yavaş büyüyen bir küreye dönüştü. Kanı gazlı bezle sildi ve neşteri kemiğe dayanıncaya dek kesiği derinleştirdi.</p>

    <p>Kafatasını delmek, beyni mikrobik istilacılarla dolu düşmanca bir ortama maruz bırakmak demekti. Yine de insan vücudu eski haline çabuk dönerdi; en acımasız saldırılardan bile kurtulabilirdi. Temporal kemiğe ufak bir delik açarken, matkabın ucunu yerleştirirken kendine bunu hatırlatıp durdu. Eski Mısırlılar ve İnkalar. kafaya en ilkel aletlerle ve steril teknikler düşünmeksizin başarılı bir biçimde kafatasları deliyorlardı. Yapılabiliyordu.</p>

    <p>Elleri titremeden, bütün dikkatini vererek kemiği delmeye başladı. Bir kaç milim fazla derine inse, beyne değerdi. Binlerce değerli anı bir saniyede yok oluverirdi. Ya da orta meningeal arterde ufacık bir yarık açsa durdurulması olanaksız bir kan fıskiyesine sebep olurdu. Bir nefes alıp deliğin derinliğin, ölçmek için durdu. Yavaş ol. Yavaş ol.</p>

    <p>Birden son kemik katmanının da açıldığını ve matkabın derine indiğini hissetti. Yüreği ağzına gelerek ucunu yavaşça geri çekti.</p>

    <p>O anda bir kan baloncuğu, yavaşça delikten dışarı çıkmaya başladı. Koyu kırmızıydı toplardamardan geliyordu. Jack rahat bir nefes aldı. Atardamara rastlamamıştı. Emma'nın beyninin üzerindeki baskı şimdiden azalmaya başlamış, intrakranyel kanama yarıktan dışarı akıyordu. Baloncuğu aspire etti ve devam eden sızıntıyı gazlı bezle silip bir sonraki deliği, ardından da bir yenisini daha açtı. Böylece delikler iki buçuk santim çapında bir daire oluş­turacaklardı. Son delik de delinip daire tamamlandığında, ellerine kramplar girmiş, yüzü ter damlacıklarıyla kaplanmıştı. Durup dinlenecek vakti yoktu; her saniye çok önemliydi.</p>

    <p>Uzanıp bir tornavidayla çekiç aldı.</p>

    <p>Tanrım, ne olur işe yarasın. Ne olur onu kurtarsın.</p>

    <p>Tornavidayı bir keski gibi kullanıp çekiç yardımıyla ucunu kafatasına batırdı. Sonra dişlerini sıkılı, dairesel kemik kapağını kaldırdı.</p>

    <p>Kan çıkmaya başladı. Yarığı büyüterek sonunda dışarı çıkmasını ve başı yavaş yavaş boşaltmasını sağlayabilmişti.</p>

    <p>Kanla birlikte başka bir şey daha dışarı çıktı. Yumurtalar. Bir yumurta kümesi fışkırıp titreşerek havada yüzmeye başladı. Onları aspirasyon kateteriyle yakalayıp vakum haznesine hapsetti. Tarih boyunca insanın en tehlikeli düşmanları en küçük canlı türleri olmuştu. Virüsler. Bakteriler. Parazitler. Ve şimdi de sen, diye düşündü Jack, haznenin içine bakarak. Ama seni yenebiliriz.</p>

    <p>Kan kafatasındaki delikten artık hafifçe sızıyordu. İlk fışkırmayla birlikte beynin üzerindeki baskı kalkmıştı.</p>

    <p>Emma'nın sol gözüne baktı. Gözbebeği hâlâ büyümüş haldeydi. Ama içine ışık tuttuğunda kenarlarının, suyun merkeze doğru dalgalanışı gibi azıcık kıpırdandığını sandı yoksa bunu hayal mi etmişti, karar veremedi.</p>

    <p>Yaşayacaksın, diye geçirdi içinden.</p>

    <p>Yarayı gazlı bezle sardı ve içinde, geçici olarak koma halini derinleştirerek beyninin daha fazla hasar görmesini önleyecek steroidlerin ve fenobarbital olan yeni bir serum taktı. EKG elektrodlarını Emma'nın göğsüne iliştirdi. Ancak bütün bu işler bittikten sonra kendi koluna bir turnike bağlayıp bir doz Rana virüsü enjekte etti. Bu, ya ikisini birden öldürecek, ya da ikisini birden kurtaracaktı. Yakında öğrenecekti.</p>

    <p>EKG monitöründe Emma'nın kalbi sabit bir sinüs ritmi izliyordu. Elini kendi eline alıp bir işaret beklemeye başladı.</p>

    <p>&nbsp;</p>
  </div>
</body>
</html>
