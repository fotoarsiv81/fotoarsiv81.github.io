<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <div>
      <p class="MsoNormal" style="text-align:right"><i>24 Temmuz Houston</i></p>

      <p>"Körfez üzerinde, Cape Canaveral çevresindeki gökyüzünü açık tutması beklenen bir yüksek basınç sistemi var, bu nedenle RTLS modunda inişe açık. Edwards Hava Kuvvetleri Üssü aralıklı olarak bulutlarla kaplanıyor, fakat bunların kalkış anına kadar uzaklaşması bekleniyor. İspanya, Zaragoza daki TAL<a href="../Text/Section0050.htm#_ftn14" title="">[14]</a> bölgesi kullanıma açık ve hava koşullan uygun. İspanya, Moron' daki TAL bölgesi de kullanıma açık ve hava koşulları uygun. Fas, Ben Guerir'de şiddetli rüzgarlar ve kum fırtınaları var ve şu anda TAL bölgesi olarak uygulama dışı."</p>

      <p>Aynı anda Cape Canaveral'da da yayınlanan günün ilk hava durumu bilgileri tatmin edici haberler vermişti ve Uçuş Direktörü Carpenter memnundu. Şu anda koşullar, kalkış için uygun görünüyordu. Ben Guerir'deki kötü iniş koşulları, İspanya'daki diğer iki TAL alanı uygun durumda olduğundan büyük bir endişe yaratmıyordu. Hem bunlar yedekte tutulan, yalnızca önemli bir arıza durumunda gerek duyulacak yerlerdi.</p>

      <p>Carpenter, onları kaygılandıran başka bir şey olup olmadığını anlamak için gözlerini kalkış ekibindekilerin üzerinde dolaştırdı. Uçuş Kontrol Odası'ndaki artan gerilim hemen seziliyordu, bu her kalkıştan önce olurdu ve iyi bir şeydi. Gergin olmadıkları gün, hala yaptıkları gün olurdu. Carpenter ekibindekilerin heyecanlı, bütün sinir bağlantılarının aktif olmasını isterdi. Gecenin ortasında böylesine tetikte olabilmeleri için çok fazla adrenaline gerek vardı.</p>

      <p>Geri sayım tam programına göre ilerlemekteydi, yine de Carpenter'ın sinirleri diğer herkesinki kadar gergindi. Kennedy'deki denetim ekibi kontrollerini tamamlamıştı. Uçuş dinamiği ekibi kalkış anını saniyesi saniyesine yeniden doğrulamıştı. Bu arada, bu kalkışta rol alan farklı yerlerdeki binlerce insanın gözü aynı geri sayım saatini deydi.</p>

      <p>Uzay mekiğinin kalkışa hazır tutulduğu Cape Canaveral' da, Kalkış Kontrol Merkezi'nin, bir ekibin birbirlerine paralel masalarına oturmuş kalkışa hazırlandığı ateşleme odasında da aynı gerilim yaşanacaktı. Katı yakıtlı yardımcı roketler ateşlenir ateşlenmez Houston'daki Uçuş Kontrol devreye girecekti. Aralarında binlerce kilometre olmasına karşın, Houston ve Canaveral'daki iki kontrol odası öyle bir iletişim ağıyla bağlıydı ki, aynı binada gibiydi.</p>

      <p>Alabama, Huntsville'deki Marshall Uzay Uçuş Merkezi'nde araştırma ekipleri, deneylerinin fırlatılmasını bekliyorlardı.</p>

      <p>Cape Canaveral'ın yüz altmış mil kuzey doğusunda donanma gemileri denizde, yakıtları tükendiği anda uzay mekiğinden ayrılacak yardımcı roketleri toplamak için bekliyordu.</p>

      <p>Dünyanın dört bir yanındaki olası iniş yerleri ve izleme istasyonlarında, Colorado'daki NORAD<a href="../Text/Section0050.htm#_ftn15" title="">[15]</a>dan Gambia, Banjul'daki uluslararası pistlere dek erkek kadın herkesin gözü saateydi.</p>

      <p>Ve şu anda yedi insan, hayatlarını bizim ellerimize bırakmaya hazırlanıyorlar.</p>

      <p>Carpenter şimdi kapalı devre televizyonundan, turuncu kalkış giysileri giydirilen astronotları görebiliyordu. Görüntüler Florida'dan naklen geliyordu ama ses yoktu. Carpenter kendini bir an durmuş yüzlerini incelerken buldu. Hiçbiri sn ufak bir korku belirtisi göstermiyorsa da Carpenter. mutlu gülümsemelerinin altında bir yerlerde korkunun olduğunu biliyordu. Hızlanan nabız, vücutlarında dolaşan heyecan. Riskleri biliyorlardı ve kesinlikle korkuyorlardı. Onları ekranda görmek, yerdeki personele ciddi bir biçimde, yedi insanın görevlerini iyi yapmaları konusunda onlara güvendiğini hatırlatıyordu.</p>

      <p>Carpenter bakışlarını video ekranından ayırdı ve dikkatini yeniden, on altı masada oturan uçuş kontrol ekibine verdi. Ekibin her üyesini ismiyle tanıdığı halde, onlara uçuş kontrol pozisyonlarıyla hitap ediyordu, unvanları kısaltmalara dönüşerek NASA'ya özgü bir dil oluşturmuştu. Yön kontrol görevlisinin adı GDO'ydu. Uzay mekiği haberleşme uzmanınınki Capcom'du. İtici güç sistem mühendisi Prop diye çağırılıyordu. Yörünge görevlisi Traj'di. Uçuş doktoruna kısaca Doktor deniyordu. Ve Carpenter da Flight diye çağırılıyordu.</p>

      <p>Geri sayım saati eksi üç saati gösteriyordu. Koşullar hâlâ uçuş için uygundu.</p>

      <p>Carpenter elini cebine daldırdı ve yonca biçimindeki anahtarlığını şıngırdattı. Bu, şans getirmesi için her zaman yaptığı bir şeydi. Mühendislerin bile batıl inançları olabilirdi.</p>

      <p>Ne olur hiç bir aksilik olmasın, diye düşündü. Ben nöbetteyken değil.</p>
    </div>
  </div>
</body>
</html>
