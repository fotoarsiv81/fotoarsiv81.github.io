<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <div>
      <h1>ISS</h1>

      <h2>DÖRT</h2>

      <p class="MsoNormal" style="text-align:right"><i>12 Temmuz</i></p>

      <p>Dr. William Haning, 1 numaralı bağlantı noktasındaki* kubbenin gözlem pencerelerinden iki yüz yirmi mil aşağıda Atlantik Okyanus'unun üzerinde dönen bulutlara bakıyordu. Cama dokundu, parmaklarını, onu uzayın boşluğundan koruyan bariyerin üzerinde gezdirdi. Bu, onu evinden ve eşinden ayıran sayısız engelden biriydi. Yeryüzünün tam altında dönüşünü izledi, Atlantik Okyanus'unun uzaklaşıp Kuzey Afrika'nın, sonra da Hint Okyanus'unun yavaş yavaş geçtiğini, gecenin karanlığının yaklaştığını gördü. Vücudu ağırlıksız ve boşlukta yüzüyor olmasına karşın, acının ağır yükü göğsünü sıkıştırıp nefes alışını zorlaştırıyor gibiydi.</p>

      <p>O anda, Houston'daki bir hastanede, karısı yaşama savaşı veriyordu ve o Debbie için hiç bir şey yapamıyordu. İki hafta daha, Debbie' nin belki de öleceği şehre bakacak, ona ulaşamadan, dokunamadan, burada kapana kısılı kalacaktı. Yapabileceği en iyi</p>

      <p>şey, gözlerini kapayıp onun yanında olduğunu, parmaklarını onunkilere kenetlediğini hayal etmekti.</p>

      <p>Dayanmalısın. Savaşmalısın. Sana geliyorum.</p>

      <p>"Bili? İyi misin?"</p>

      <p>Bili arkasına döndü ve Diana Estes'in Birleşik Devletler Laboratuvar modülünden bağlantı noktasına doğru yüzdüğünü gördü. Hatırını soranın o olduğuna şaşırmıştı. Bir aydır birbirlerinin bu kadar yakınında yaşadıkları halde bu İngiliz kadına bir türlü ısınamamıştı. Çok soğuk ve duygusuzdu. Güzel bir sarışın olmasına karşın Bill'ln asla çekici bulmayacağı bir kadındı ve o da Bill' e karşı en ufak bir ilgi göstermemişti. Onun ilgi odağı genellikle Michael Griggs'ti. Griggs'in aşağıdaki dünyada onu bekleyen bir karısı olduğu gerçeği ikisine de bir şey ifade etmiyor gibiydi. Burada, ISS'de Diana'yla Griggs bir ikili yıldızın, birbirlerinin etrafında dönen, güçlü bir çekimle bağlı iki yarısı gibiydiler.</p>

      <p>Bu, dört farklı ülkeden gelen ve daracık bir yerde mahsur kalan altı kişiden biri olarak yaşamanın acı gerçeklerinden biriydi. Her zaman, değişen ittifaklar ve bölücülük, onlara karşı bir biz duygusu oluştururdu. Bu kadar uzun süre hapis kalmanın stresi her birini farklı biçimde etkilemişti. ISS'de en uzun süredir yaşayan Rus Nikolay Rudenko, son zamanlarda somurtkan ve çabuk sinirlenir olmuştu. Japonya'nın NASDA sından gelen İngilizcesi'nin yetersizliğinden öyle yılmıştı ki, çoğu zaman huzursuz bir sessizliğe bürünüyordu. Yalnızca Luther Ames herkesin dostu olarak kalmıştı. Houston Debbie'yle ilgili kötü haberi verdiğinde, Bill' e ne söylemesi gerektiğini içgüdüsel bir biçimde bilebilen, onunla yüreğiyle, insani yanıyla konuşan da Luther olmuştu. Luther, çok sevilen zenci bir bakanın Alabama'da doğmuş oğluydu ve insanları rahatlatma konusundaki Tanrı vergisi yeteneği ona babasından geçmişti.</p>

      <p>"Bunu düşünmeye hiç gerek yok. Bili," demişti Luther. "Evine, karına gitmelisin. Houston a söyle, seni alması için Limuzin yollasınlar, yoksa karşılarında beni bulurlar." (Bağlantı Noktası' ISS'nin modüllerinin kesiştiği bölüm.)</p>

      <p>Diana' nın verdiği tepkiden ne kadar farklıydı. Her zamanki mantığıyla, soğukkanlı bir şekilde Bill'in, karısının iyileşmesini hızlandırmak için yapabileceği hiç bir şey olmadığına dikkat çekmişti. Debbie komadaydı; Bill'in orada olduğunu bile bilmeyecekti. Laboratuvardageliştirdiği kristaller kadar soğuk ve katı, diye düşünmüştü Bill Diana için.</p>

      <p>İşte bu yüzden şimdi onun hatırını sormasına şaşırmıştı. Diana arka tarafında, her zamanki gibi ilgisiz, asılı kaldı. Uzun sarı saçları, yüzünün etrafında, suda sürüklenen deniz yosunları gibi dalgalanıyordu.</p>

      <p>Bill yeniden dönüp pencereden dışarı baktı. "Houston'ın görünmesini bekliyorum," dedi.</p>

      <p>"Sana Kargo'dan bir sürü e-mail daha geldi."</p>

      <p>Bili hiç bir şey söylemedi. Yalnızca gözlerini aşağıya, şafağın sökmek üzere olduğu Tokyo'nun titreşen ışıklarına dikti.</p>

      <p>"Bili, ilgilenmen gereken şeyler var. Eğer ilgilenecek durumda değilsen, görevlerini aramızda paylaştırmamız gerekecek."</p>

      <p>Görevler. Demek bunları konuşmak için gelmişti. Duyduğu acıyı değil, laboraturadaki görevleri konuşurda ona güvenip güvenemeyeceğini konuşmak için. ISS'deki her gün sıkı sıkıya programlanmıştı, düşünmeye veya acı çekmeye harcayacak çok az zaman vardı. Eğer mürettebattan biri yetersiz kalırsa diğerleri boşluğu doldurmak zorundaydılar, yoksa deneyle başıboş kalırdı.</p>

      <p>"Bazen," dedi Diana katı mantığıyla, "çalışmak, acıyı kontrol etmenin en iyi yoludur."</p>

      <p>Bili parmağını Tokyo denen ışık lekesine dokundurdu. "Kalbin varmış gibi yapma, Diana. Hiç kimseyi kandıramazsın."</p>

      <p>Diana bir an hiç bir şey söylemedi. Bili yalnızca uzay istasyonunun arka plandaki sürekli uğultusunu duyuyordu, bu sese öyle alışmıştı ki, şimdi ancak farkına varıyordu.</p>

      <p>Diana sakince, "Zor günler geçirdiğinin farkındayım," dedi. "Burada kısılı kalınanın, eve dönememenin kolay olmadığını biliyorum. Ama bu konuda yapabileceğin hiçbir şey yok. Yalnızca mekiği beklemek zorundasın."</p>

      <p>Bili acı acı güldü. "Neden bekleyeyim ki? Dört saatte evde olabilecekken." "Haydi. Bili. Ciddi ol."</p>

      <p>"Ciddiyim. Tek yapmam gereken CRV*ye binip gitmek."</p>

      <p>"Bizi cankurtaransız bırakarak mı? Doğru düşünemiyorsun." Durdu. "Biliyorsun, biraz ilaç alırsan daha iyi hissedebilirsin. Sadece bu dönemi atlatman için."</p>

      <p>Bili yüzünü ona döndü, bütün acısı, bütün üzüntüsü kontrol edilemeyen bir öfkeye dönüşüyordu. "Bir hap alayım ve her şey iyi olsun, öyle mi?"</p>

      <p>"Yararı olabilirdi. Bili, yalnızca mantıksız bir şey yapmayacağından emin olmam gerek. "</p>

      <p>"Canın cehenneme. Diana." Kapıyı iterek kubbeden çıktı, kadının yanından geçip laboratuvar koridoruna doğru yöneldi. "Bili!"</p>

      <p>"Senin de nazikçe işaret ettiğin gibi yapacak işlerim var." "Sana söyledim, görevlerini aramızda paylaşabiliriz. Eğer çalışacak durumda değilsen <sup>u</sup></p>

      <p>"Lanet olası işimi yapacağım!"</p>

      <p>Birleşik Devletler laboratuvarına doğru süzüldü. Diana peşinden gelmediği için rahatlamıştı. Geriye dönüp baktığında kadının yaşam modülüne doğru yüzdüğünü gordu, kuşkusuz mürettebat dönüş aracını kontrol edecekti. Altı astronotu birden tahliye etme kapasitesine sahip CRV<a href="../Text/Section0050.htm#_ftn9" title="">[9]</a>, istasyon bir felakete uğradığı takdirde onları eve götürecek tek cankurtaranlarıydı. CRVyi kaçırmakla ilgili homurdanmalarıyla Diana'yı korkutmuştu ve buna pişmandı. Şimdi duygusal çöküşün izlerini takip etmek için gözü üzerinde olacaktı.</p>

      <p>Dünyanın iki yüz yirmi mil tepesinde, bu görkemli konserve kutusunda tıkılıp kalmış olmak yeterince acıydı. Kuşkuyla izlenmek çileyi daha da ağırlaştırıyordu. Eve gitmeyi çok istiyor olabilirdi, ama dengesiz değildi. Eğitimle, psikolojik tarama testleriyle geçen yıllar, Bili Haning'in bir profesyonel olduğu gerçeğini doğrulamıştı' Çalışma arkadaşlarını tehlikeye atacak bir adam kesinlikle değildi.</p>

      <p>Defalarca yaptığı hareketlerle duvardan güç alıp kendini iterek laboratuvar modülünü geçip kendi çalışma masasına doğru ilerledi. Orada yeni gelen e-mail mesajlarına baktı. Diana bir konuda haklıydı' Çalışmak Debbie'yi düşünmesini engelleyecekti.</p>

      <p>Çoğu, NASA'nın California'daki Ames Biyolojik Araştırmalar Merkezi'nden gelen, veri onayı isteyen rutin mesajlardı. Deneylerin büyük bölümü dünyadan da izleniyordu ve bilim adamları bazen aldıkları veriler hakkında soru soruyorlardı. Üsteyi okumaya devam etti. Astronotların idrar ve dışkı örneklerini isteyen bir başka mesaja yüzünü buruşturdu. Ekranda aşağı inmeyi sürdürdü ve yeni bir mesajı görünce durdu.</p>

      <p>Bu farklıydı. Ames'ten değil, özel bir kargo işlemleri merkezinden geliyordu. İstasyonda yürütülen bazı deneylerin masraflarını özel sektör karşılıyordu ve Bili sık sık NASA dışındaki bilim adamlarından mesajlar alırdı.</p>

      <p>Bu seferki California, La Jolla'daki Deniz Bilimleri'nden geliyordu. Alıcı' Dr. William Haning. ISS Biyolojik Bilimler Gönderen' Melon Koenig. Proje Başkanı</p>

      <p>Konu ‘Dene y CCU #23 (Arc haeon Hüc re Kültürü) Mesaj' En son iletilen veriler. hücre kültürü kütlesinde hızlı ve beklenmedik bir artış belirtmektedir. Lütfen mikro kütle ölçüm illetinizle doğrulayın.</p>

      <p>Bir rica daha diye düşündü Bili bitkinlikle. Uzaydaki deneylerden çoğu dünyadaki bilim adamlarından gelen emirlerle denetleniyordu. Veriler video ya da otomatik kayıt cihazları kullanılarak çeşitli laboratuar aletlerine kaydediliyor ve sonuçlar doğrudan doğruya dünyadaki araştırmacılara iletiliyordu. ISS'de bulunan bütün gelişmiş aletlerle bile arada sırada aksaklıklar olu/ordu. İşte orada insanlara ihtiyaç duyulmasının asıl nedeni de buydu: Saati saatine uymayan elektronik aletlerin arızalarının giderilmesi zorunluluğu.</p>

      <p>Kargo bilgisayarından CCU#23'ün dosyasını istedi ve deney prosedürünü gözden geçirdi. Kültürü yapılan hücreler, derin denizlerdeki sıcak bölgelerden toplanan bakteriye benzer organizmalar olan Archeonlardı. İnsanlara zararlı değillerdi. Laboratuvar boyunca ilerleyip hücre kültürü ünitesine geçti ve çoraplı ayaklarını, pozisyonunu korumasına yarayan kayışlara geçirdi. Ünite, iki düzine hücre kültürü ve doku örneğini sürekli beslemek için kendi su kontrol ve dağıtım sistemi bulunan, kutu biçiminde bir aygıttı. Deneylerin çoğu tamamen kendi kendine ve insan müdahalesine ihtiyaç duymaksızın gerçekleşiyordu.</p>

      <p>ISS' de geçirdiği dört hafta boyunca, Bill' in, 23 numaralı tübe sadece bir kez bakması gerekmişti.</p>

      <p>Hücre örneği bölmesini açtı. İçeride, ünitenin çevresine dizilmiş yirmi dört hücre kültürü tübü vardı. Yirmi üç numarayı buldu ve bölmeden çıkardı.</p>

      <p>Ve o anda korkuya kapıldı. Tübün kapağı. sanki basınç altındaymış gibi dışarı fırlamıştı. Görmeyi beklediği hafif bulanık bir sıvının yerine, içindekiler maviye çalan parlak yeşildi. Tübü ters çevirdi ve kültür aşağı akmadı. Artık sıvı halinden çıkmış, yoğunlaşmıştı.</p>

      <p>Mikro kütle ölçüm aletini kalibre etti ve tübü numune yuvasına koydu.</p>

      <p>&nbsp;&nbsp;&nbsp;&nbsp;&nbsp;&nbsp;&nbsp; Birkaç saniye sonra veriler ekranda belirdi.</p>

      <p>Yolunda gitmeyen bir şey var, diye düşündü. Bir tür kontaminasyon<a href="../Text/Section0050.htm#_ftn10" title="">[10]</a> olmuş. Ya orijinal hücre örnekleri saf değildi, ya da başka bir organizma tübe girmeyi başardı ve asıl kültürü yok etti. Dr. Koenig' e cevap yazdı'</p>

      <p>...Size iletilen veriler doğrulandı. Kültür ciddi bir derişikliği; uğramış görünüyor. Artık sıvı halde değil, neredeyse neon yeşili kadar parlak. jelatinime bir kutle. Kontaminasyon olasılığı göz onune alınılmak...</p>

      <p>Yazmayı bıraktı. Bir olasılık daha vardı' yerçekimsiz ortamın etkisi. Doku kültürleri yeryüzünde» düz tabakalar halinde, içinde bulundukları kabın yüzeyi boyunca yalnızca iki boyutta gelişerek büyüme eğiliminde olurlardı. Uzayın ağırlıksız ortamında, yerçekiminin etkilerinden kurtulduklarında bu kültürler farklı bir davranış gösterirlerdi. Dünyada asla alamayacakları şekillere bürünerek üç boyutlu olarak büyürlerdi. Peki ya 23 numara kontamine olmadıysa? Ya Archeonlar onları kontrol altında tutacak yerçekimi bulunmadığında bu şekilde davranıyorlardıysa?</p>

      <p>Hemen bu fikri eledi. Bu değişimler çok şiddetliydi. Yalnızca ağırlıksızlık tek hücreli bir organizmayı bu ürkütücü yeşil kütleye dönüştürmüş olamazdı. Yazmayı sürdürdü'</p>

      <p>...Size bir sonraki mekik uçuşunda 23 numaralı kültürden bir numune göndereceğim. Başka talimatlarınız varsa lütfen bildirin -</p>

      <p>Ani bir tıngırtıyla irkildi. Döndü ve Kenichi Hirai'nin kendi araştırma alanında çalıştığını gördü. Ne zamandır buradaydı? Adam laboratuvara öyle sessizce sokulmuştu ki, Bili içeri girdiğinin farkına bile varmamıştı. Yukarının ve aşağının olmadığı, hiç ayak sesinin duyulmadığı bir dünyada, kimi zaman, sözlü selamlama diğerlerini varlığınızdan haberdar etmenin tek yoluydu.</p>

      <p>Bill'in baktığını fark edince, Kenichi yalnızca başıyla selam verdi ve çalışmayı sürdürdü. Adamın sessizliği Bill'i sinirlendirmişti. Kenichi istasyonun kadrolu hayaleti gibiydi. Tek kelime etmeden yanlarına sokulup herkesi ürkütüyordu. Bill bunun Kenichi'nin ingilizcesine güvenmeyişinden ve gülünç duruma düşmekten kaçınmak için olabildiğince az konuşmayı tercih edişinden ileri geldiğini biliyordu. Yine de, adam bir modüle girdiğinde beş çalışma ar­kadaşının sinirlerini harap etmemek için en azından bir "Merhaba" diyebilirdi.</p>

      <p>Bill dikkatini yeniden 23 numaralı tübe çevirdi. Bu jelatinimsi kütle mikroskop altında nasıl görünecekti?</p>

      <p>Tübü pleksiglastan yapılmış eldivenli kutuya koyup kapağını kapadı ve ellerini kutuya monte edilmiş eldivenlere geçirdi. İçindekiler dökülecek olursa yalnızca kutuya bulaşacaktı. Yerçekimsiz ortamda havada yüzen başıboş sıvılar istasyonun elektrik tesisatına büyük hasar verebilirdi. Yavaşça tübün ağzındaki kılıfı gevşetti. İçinde basınç biriktiğinin farkındaydı; kapağın dışarı itildiğini görebiliyordu. Öyle olduğu halde, tübün tepesi aniden şampanya mantarı gibi patladığında çok şaşırdı.</p>

      <p>Mavi-yeşil bir bulamaç eldiven kutusunun iç duvarına yapıştığında geriye sıçradı. Kütle bir an oraya yapışıp kaldı, sanki canlıymış gibi titriyordu. Aslında canlıydı da; birleşip jelatinimsi bir kalıp haline gelmiş bir mikroorganizma yığını.</p>

      <p>"Bili, konuşmamız gerek."</p>

      <p>Ses onu irkiltmişti. Çabucak kültür tübünün kapağını kapayıp modüle yeni giren Michael Griggs'e döndü. Griggs'in hemen arkasında Diana yüzüyordu. Güzel insanlar geldi, diye düşündü Bili. İkisi de, deniz mavisi NASA gömlekleriyle lacivert şortlarının içinde parlak ve atletik görünüyorlardı.</p>

      <p>"Diana bana sorunların olduğunu söylüyor," dedi Griggs. "Az önce Houston' la konuştuk, tıbbi yardım almayı düşünmenin yardımı olacağını düşünüyorlar. Yalnızca önümüzdeki bir kaç günü atlatman için."</p>

      <p>"Houston'ı da endişelendirdiniz, öyle mi?"</p>

      <p>"Senin için kaygılanıyorlar. Hepimiz de öyle."</p>

      <p>"Bak. CRV konusunda söylediklerim ciddi değildi."</p>

      <p>"Ama bizi endişelendirdi."</p>

      <p>"Valyum'a filan ihtiyacım yok. Beni yalnız bırakın yeter." Tübü eldiven kutusundan çıkarıp hücre kültürü ünitesindeki yerine geri koydu. Şu anda onun üstünde çalışamayacak kadar öfkeliydi.</p>

      <p>"Sana güvenebilmeliyiz. Bili. Burada birbirimizle dayanışma içinde olmak zorundayız."</p>

      <p>Bili müthiş bir öfkeyle yüzünü ona çevirdi. "Karşında sapıtmış bir deli mi görüyorsun? Söylesene!"</p>

      <p>"Şu anda aklında karın var. Bunu anlıyorum. Ve -"</p>

      <p>"Sen anlamazsın. Karını bu günlerde pek düşündüğünü hiç sanmıyorum." Diana'ya anlamlı bir bakış fırlattı, sonra kendini modülden dışarı, bağlantı noktasına attı. Yaşam modülüne girmek istedi, ama Luther'in orada, yemek hazırlamakta olduğunu görünce durdu.</p>

      <p>Saklanacak hiçbir yer yok. Yalnız kalacak hiçbir yer yok.</p>

      <p>Birdenbire göz yaşlarına boğularak geri geri kapıdan çıktı ve kubbeye çekildi.</p>

      <p>Sırtını diğerlerine dönerek pencereden dünyaya bakmaya koyuldu. Pasifik kıyıları görünmeye başlıyordu bile. Bir başka gün doğumu, bir başka gün batımı.</p>

      <p>Bir başka sonsuz bekleyiş.</p>

      <p>Kenichi, Griggs'le Diana'nın iyi ayarlanmış hareketlerle kendilerini iterek laboratuvar modülünden çıkmalarını izledi. Büyük bir zerafetle sanki sarı saçlı tanrılar gibi ilerliyorlardı. Kenichi bakmadıkları zaman onlan sık sık incelerdi, özellikle Diana Estes'e bakmaktan zevk alıyordu, öyle sarışın ve solgun bir kadındı ki, neredeyse saydam gibi görünüyordu.</p>

      <p>Onların ayrılışıyla laboratuvarda yalnız kalmıştı, artık rahatlayabilirdi. Bu istasyonda o kadar çok çatışma oluyordu ki... Bu, sinirlerini ayağa kaldırıyor, dikkatini toplamasını engelliyordu. Sakin bir yapısı vardı, tek başına çalışmaktan horlanan bir adamdı. İngilizceyi oldukça iyi anlamasına karşın konuşmak için çok çaba harcaması gerekiyordu ve biriyle sohbet etmek onu tüketiyordu. Tek basına ve sessizlik içinde, sadece laboratuvar hayvanlarıyla beraber çalışırken kendini rahat hissediyordu.</p>

      <p>Gözetleme penceresinden hayvan bölümündeki farelere bakıp gülümsedi. Kafesli bölmenin bir yanında on iki erkek, diğerindeyse on iki dişi vardı. Japonya'da, çocukken tavşan beslerdi ve onları kucağına almayı çok severdi. Fakat bu fareler, evcil hayvan sayılmazlardı, insan temasından izole edilmişlerdi ve havaları, uzay istasyonun ortamıyla karışmadan önce filtreden geçirilip temizleniyordu. Hayvanlar üzerindeki bütün deneyler, istasyonun havasını kontamine etme korkusu olmadan bakterilerden laboratuvar sıçan­larına dek bütün biyolojik numuneler üzerinde çalışmayı sağlayan eldivenli kutularda yapılıyordu.</p>

      <p>Bugün kan alma günüydü. Hoşuna giden bir iş değildi, çünkü farelerin derilerine iğne batırması gerekiyordu. Ellerini eldivenlere geçirip ilk fareyi kapalı çalışma alanına alırken Japonca bir özür mırıldandı. Fare elinden kurtulmaya çalıştı. Kenichi iğneyi hazırlarken serbestçe yüzmesi için onu bıraktı. Farenin kol ve bacaklarıyla deli gibi havayı döverek ilerlemeye çalışması acıklı bir sahneydi. Hız alıp kendini itebileceği hiçbir şey olmadan çaresizce oradan oraya sürükleniyordu.</p>

      <p>Artık iğne hazırdı, Kenichi eldivenli elini fareyi yeniden yakalamak için uzattı. Ancak o zaman farenin yanında yüzen mavimsi yeşil damlacığı fark etti. Aslında fareye o kadar yakındı ki, hayvancık pembe dilinin bir hamlesiyle deneysel bir şekilde yaladı. Kenichi yüksek sesle yuttu. Havada yüzen damlaları içmek astronotların eğlenmek için yaptığı bir şeydi, ama işte şimdi fare de yeni bulduğu oyun çağıyla oynayarak bunu yapıyordu.</p>

      <p>Sonra aklına bir şey geldi' Bu mavimsi yeşil madde de nereden gelmişti?</p>

      <p>&nbsp;&nbsp;&nbsp;&nbsp;&nbsp;&nbsp;&nbsp; Eldivenli kutuyu en son Bili kullanmıştı. Döktüğü şey toksik miydi acaba?</p>

      <p>Kenichi bilgisayar masasına doğru kaydı ve Bill'in en son istediği deney prosedürüne baktı. CCU#23 adlı bir hücre kültürüydü. Prosedür, damlacığın tehlikeli bir şey olmadığı konusunda içini rahatlattı. Archeonlar, enfeksiyona&nbsp; yol açmayan, zararsız tek hücreli deniz canlılarıydı.</p>

      <p>Tatmin olmuş bir halde eldivenli kutuya geri döndü ve ellerini soktu. İğneye uzandı.</p>
    </div>
  </div>
</body>
</html>
