<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h2>YİRMİ DÖRT</h2>

    <p>Jack 30 numaralı binanın merdivenlerinden koşarak çıktı, rozetini çabucak güvenliğe gösterip Özel Taşıt Operasyonlarına yöneldi.</p>

    <p>Gordon Obie onu kontrol odasının kapısında durdurdu. "Jack, bekle. İçeri girip herkesi ayağa kaldırırsan seni hemen dışarı atarlar. Bir dakika durup sakinleş, yoksa ona İliç bir yardımın olmaz.'</p>

    <p>"Karımın hemen dönmesini istiyorum."</p>

    <p>"Herkes onların dönmesini istiyor! Elimizden geleni yapıyoruz, ama durum değişti. Bütün istasyon kontamine oldu. Filtre sistemi çalışmıyor. EVA ekibinin gimbal onarımı bitirme şansı olmamıştı, o yüzden enerji sıkıntısı çekiyorlar. Ve de artık bizimle konuşmuyorlar."</p>

    <p>"Ne?"</p>

    <p>"Emma ve Luther haberleşmeyi kestiler. Orada neler olup bittiğini bilmiyoruz. İşte bu yüzden seni hemen buraya getirdiler onlara ulaşmamıza yardım etmen için."</p>

    <p>Jack açık kapıdan Özel Taşıt Operasyonları odasına baktı. Konsolları başında oturmuş, her zamanki gibi görevlerini yapan kadın ve erkekler gördü. O uçuş kontrolörlerinin bu kadar sakin ve verimli kalabilmeleri onu birden öfkelendirdi. İki astronotun daha ölmesi soğukkanlı profesyonelliklerini etkilememiş gibi görünüyordu. Odadaki herkesin soğuk tavırları, yalnızca kendi hüznünü, korkusunu artırıyordu.</p>

    <p>Kontrol odasına girdi. İki üniformalı Hava Kuvvetleri görevlisi, Woody Ellis' in yanında durmuş, haberleşme ağını izliyordu. Odanın NASA'nın kontrolü altında olmadığını, rahatsız edici bir şekilde hatırlatıyorlardı. Jack son sıra boyunca doktorun konsoluna doğru ilerlerken birkaç kontrolör anlayış dolu bakışlarla ona baktı. Jack hiçbir şey söylemeden Todd Cutler'ın yanındaki iskemleye çöktü. Tam arkasındaki izleme odasında, Birleşik Devletler Uzay Komutanlığından gelen başka Hava Kuvvetleri subaylarının da odayı gözlediğinin farkına varmıştı.</p>

    <p>"Son haberleri duydun mu?" dedi Todd hafif bir sesle.</p>

    <p>Jack başını salladı. Artık monitörde EKG çizgisi yoktu; Diana ölmüştü. Griggs de.</p>

    <p>"İstasyonun yarısında hâlâ elektrik yok. Ve şimdi de havada uçuşan yumurtalar var."</p>

    <p>Ve de kan. Jack istasyonun nasıl göründüğünü gözlerinin önüne getirebiliyordu. Sönük ışıklar. Ölümün iğrenç kokusu. Duvarlara sıçrayan, HEPA filtrelerini tıkayan karı. Yörüngede bir korku evi.</p>

    <p>"Onunla konuşman gerek, Jack. Bize orada neler olduğunu anlatmasını sağla. "</p>

    <p>"Neden konuşmuyorlar?"</p>

    <p>"Bilmiyoruz. Belki bize çok kızgınlar. Hakları da var. Belki de çok sarsılmış durumdalar."</p>

    <p>"Hayır, bir nedenleri olması gerek." Jack istasyonun dünyanın üzerindeki yörüngesel rotasını gösteren ön taraftaki ekrana baktı. Aklından ne geçiyor, Emma? Kulaklığı taktı ve "Capcom, ben Jack McCallum," dedi. "Hazırım."</p>

    <p>"Anlaşıldı, doktor. Hatta kalın, onlara ulaşmayı bir kez daha deneyeceğiz."</p>

    <p>Beklediler. ISS yanıt vermiyordu.</p>

    <p>Üçüncü konsol sırasındaki kontrolörlerden ikisi, birdenbire omuzlarından geriye. Uçuş Direktörü Ellis'e batılar. Jack haberleşme ağından hiçbir şey duymadı, ama istasyondaki veri ağlarından sorumlu Odin, kontrolörünün iskemlesinden kalktığını ve eğilip ikinci sıradaki kontrolörlere bir şeyler fısıldadığını gördü.</p>

    <p>Şimdi de üçüncü sıradaki OPS kontrolörü kulaklığını çıkarmış geriniyordu. Sanki tuvalete gidiyormuş gibi dalgın dalgın yürüyerek koridor tarafına yöneldi. Doktorun konsolunun yanından geçerken, Todd Cutler'ın kucağına bir kağıt parçası bıraktı ve odadan dışarı çıktı.</p>

    <p>Todd notu açtı ve Jacke şaşkın bir bakış fırlattı. "İstasyon bil­gisayarlarını ASCR moduna getirmiş," diye fısıldadı. "Mürettebat CRVnin ayrılma işlemlerini başlatmış bile."</p>

    <p>Jack inanamıyormuş gibi baktı. ASCR, ya da kesinleştirilmiş güvenli mürettebat tahliyesi, mürettebatın tahliyesini destekleyen bilgisayar donatısı anlamına geliyordu. Çabucak odada göz gezdirdi. Kontrolörlerden hiçbiri haberleşme ağında bununla ilgili tek bir kelime etmiyordu. Jack'in bütün gördüğü dik omuzlardı, herkesin bakışları konsollarına sabitlenmişti. Yan gözle Woody Ellis'e baktı. Ellis tamamen hareketsiz duruyordu. Vücut dilinden her şey anlaşılıyordu. Neler olduğunu biliyor. Ve o da bir şey söylemiyor.</p>

    <p>Jack'i ter basmıştı. Mürettebatın cevap vermeyişinin nedeni işte buydu. Kendi kararlarını kendilerini vermişlerdi ve bunu hızla uyguluyorlardı. Hava Kuvvetleri'nin anlaması uzun sürmeyecekti. Radar ve optik sensörlerden oluşan Uzay İzleme Ağları sayesinde düşük irtifak dünya yörüngesindeki beyzbol topu büyüklüğündeki cisimleri bile görebilirlerdi. CRV yörüngeden ayrılır ayrılmaz, bağımsız bir cisme dönüşür dönüşmez, Uzay Komutanlığı'nın Cheyenne Dağı Hava İstasyonundaki kontrol merkezinin dikkatini çe­kecekti. Bir milyon dolarlık soru ise şuydu; 'Nasıl bir tepki gösterecekler'di?</p>

    <p>Tanrım, umarım ne yaptığını biliyorsundur Emma.</p>

    <p>CRV istasyondan ayrıldıktan sonra tahliye aracının yönünü saplama ve iniş hedefini belirlemesi yirmi beş dakika, yörüngeden ayrılmak için motor ateşlemesine hazırlık da on beş dakika sürecekti. İniş içinse bir saat gerekliydi. Birleşik Devletler Uzay Komutanlığı, CRV yere inmeden çok önce onları saptayıp yerlerini bulacaktı.</p>

    <p>İkinci sıradaki OSO uçuş kontrolörü belli etmeden başparmağını yukarı kaldırdı. Bu işaretle, haberi sessiz bir biçimde ilan etmiş oluyordu: CRV ayrılmıştı. Sonuç iyi de olsa kötü de, mürettebat dönüş yolculuğuna başlamıştı.</p>

    <p>İşte oyun başlıyor.</p>

    <p>Odadaki gerginlik tırmanıyordu. Jack riski göze alıp iki Hava Kuvvetleri subayına baktı ama adamlar hiçbir şeyin farkında değil gibi görünüyorlardı; biri sanki başka bir yerde olmaya can atarmış gibi saate bakıp duruyordu.</p>

    <p>Dakikalar geçti, oda tuhaf bir sessizliğe bürünmüştü. Jack kalbi gümbür gümbür atarak öne doğru eğildi, gömleği ter içinde kalmıştı. CRV şimdi istasyondan uzağa sürükleniyor olmalıydı. İniş hedefleri belirlenecek, yön saptama sistemleri GPS uydularına bağlanacaktı.</p>

    <p>Haydi, haydi, diye geçirdi içinden Jack. Hemen yörüngeden ayrılın!</p>

    <p>Bir telefon sesi sessizliği böldü. Jack başını yana çevirdi ve Hava Kuvvetleri gözlemcilerinden birinin cevap verdiğini gördü. Adam birden gerildi ve Woody Ellis'e döndü.</p>

    <p>"Lanet olsun, burada neler oluyor?"</p>

    <p>ElIis hiçbir şey söylemedi.</p>

    <p>Subay çabucak Ellis' in konsolunun klavyesinde birkaç tuşa bastı ve gözlerine inanamayarak ekrana baktı. Telefonu kaptı. "Evet, efendim. Korkarım doğru. CRV ayrılmış. Hayır, efendim, nasıl olduğunu bilmiyorum Evet, efendim, haberleşmeyi izliyorduk ama…" Ahizeden yayılan azarlamaları dinlerken subayın yüzü kızarmış, terliyordu. Telefonu kapattığında öfkeden titriyordu.</p>

    <p>"Geri döndürün!" diye emretti.</p>

    <p>Woody Ellis, gizlemekte zorlandığı bir küçümsemeyle yanıt verdi. "Bu bir Soyuz kapsülü değil. Lanet olası bir otomobil gibi geri döndüremezsiniz."</p>

    <p>"Öyleyse inmelerini engelleyin!"</p>

    <p>"Yapamayız. Bu, dünyaya doğru tek yönlü bir yolculuk."</p>

    <p>Üç Hava Kuvvetleri subayı daha hızla odaya girdi. Jack. Birleşik Devletler Uzay Komutanlığından General Gregorian'ı tanıdı bu artık NASA operasyonlarının basında olan adamdı.</p>

    <p>"Durum nedir?" diye sordu Gregoriar. hışımla.</p>

    <p>"CRV istasyondan ayrılmış halde, fakat hâlâ yörüngede," diye cevap verdi yüzü kızaran subay.</p>

    <p>"Atmosfere girmelerine ne kadar var?"</p>

    <p>"Ee bu konuda bilgim yok, efendim."</p>

    <p>Gregorian uçuş direktörüne döndü. "Ne kadar var Bay Ellis?"</p>

    <p>"Duruma göre değişir. Bir kaç olasılık var."</p>

    <p>"Bana kahrolası mühendislik dersi vermeye kalkmayın. Bir yanıt istiyorum. Bir sayı istiyorum."</p>

    <p>"Pekâlâ. " Ellis dikleşti ve sertçe adamın gözünün içine baktı. "Birle sekiz saat arasında değişir. Bu onlara bağlı. En fazla dört devir yapacak kadar yörüngede kalabilirler. Ya da hemen yörüngeden ayrılıp bir saat sonra dünyada olurlar."</p>

    <p>Gregorian telefonu kaldırdı. "Başkanım, korkarım karar vermek için çok fazla zaman yok. Her an yörüngeden ayrılabilirler. Evet, efendim, zor bir karar olduğunu biliyorum. Ama önerim Bay Profitt'inkiyle aynı."</p>

    <p>Ne önerisi? diye düşündü Jack paniğe kapılarak.</p>

    <p>Hava Kuvvetleri subaylarından biri uçuş konsollarından birinden seslendi, "Yörüngeden ayrılma ateşlemesine geçtiler!"</p>

    <p>"Zamanımız azalıyor, efendim," dedi Gregorian. "Hemen yanıt vermeniz gerek." Uzun bir duraksama oldu. Sonra rahatlayarak başını salladı. "Doğru karan verdiniz.Teşekkürler." Telefonu kapayıp Hava Kuvvetleri subaylarına döndü. "Onaylandı."</p>

    <p>"Ne onaylandı?" dedi Ellis. "Ne yapmayı planlıyorsunuz?"</p>

    <p>Sorularını duymamazlıktan geldiler. Hava Küvetleri subayı telefonu açtı ve soğukkanlılıkla emri açıkladı: "EKV kalkışı için hazır olun."</p>

    <p>EKVde nedir? diye düşündü Jack. Todd'a göz attı ve boş bakışlarından onun da kaldırılanın ne olduğunu bilmediğini anladı.</p>

    <p>Konsollarına yaklaşıp alçak sesle soruyu yanıtlayan, yörünge kontrolörü Topo oldu. "Atmosfer dışı yok etme aracı," diye fısıldadı. "inişi engelleyecekler. "</p>

    <p>"Hedef atmosfere girmeden önce yok edilmeli," dedi Gregorian.</p>

    <p>Jack panik içinde ayağa fırladı. "Hayır!"</p>

    <p>Neredeyse aynı anda diğer kontrolörler de protesto ederek yerlerinden kalktılar. Bağırışları, duyulmak için neredeyse avazı çıktığı kadar bağırmak zorunda kalmaları Capcom'un sesini boğuyordu.</p>

    <p>"ISS hatta! ISS hatta!"</p>

    <p>“ISS mi? O zaman istasyonda hâlâ biri var. Biri geride kalmış.”</p>

    <p>Bu, Emma'ydı. "Houston, ben ISS'den Watson. Uçuş Uzmanı Ames hastalık taşımıyor. Tekrarlıyorum, hastalık taşımıyor. CRV de dünyaya dönen tek kişi o. Aracın güvenli bir iniş yapmasına izin vermenizi talep ediyorum "</p>

    <p>"Anlaşıldı, ISS," dedi Capcom.</p>

    <p>"Gördünüz mü? Onu vurmak için hiçbir sebep yok," dedi Ellis Gregoriana.</p>

    <p>"Watson'in gerçeği söylediğini nereden biteceğiz?" diye karşı çıktı Gregorian.</p>

    <p>"Doğru söylüyor olmalı. Yoksa neden geride kalsındı ki? Kendini oraya hapsetmiş. CRV, sahip olduğu tek kurtarma aracıydı!"</p>

    <p>Bu sözlerin etkisiyle Jack uyuşmuş kalmıştı. Ellis'le Gregorian arasındaki ateşli tartışma birdenbire sanki duyulmaz olmuştu, Jack artık CRVnin kaderiyle ilgilenmiyordu. Yalnızca Emma'yı düşünebiliyordu; yapayalnız, kaçmak için hiçbir şansı olmadan istasyonda hapsolmuştu Hastalığı kaptığını biliyor. Ölmek için geride kaldı.</p>

    <p>"CRV ateşlemeyi tamamladı. Alçalıyor. Yörünge ekranda."</p>

    <p>Odanın ön tarafındaki dünya haritasında yanıp sönen ışık, CRV yi ve yalnız yolcusunu simgeliyordu. Şimdi onu haberleşme bağlantısında duyuyorlardı.</p>

    <p>"Ben Uçuş Uzmanı Luther Ames. A:moaere giriş yüksekliğine yaklaşıyorum, bütün sistemler normal"</p>

    <p>Hava Kuvvetleri subayı Gregoriana baktı. "EKV kalkışı için hâlâ beklemedeyiz."</p>

    <p>"Bunu yapmanıza gerek yok." dedi Woody Ellis. "O hasta de ğil. Eve dönmesine izin verebiliriz!"</p>

    <p>"Aracın kendisi büyük olasılıkla kontamine olmuştur,' dedi Gregorian.</p>

    <p>"Bunu bilemezsiniz!"</p>

    <p>"Bunu şansa bırakamam. Dünyadaki insanların hayatını riske atamam."</p>

    <p>"Lanet olsun, bu cinayet."</p>

    <p>"Emirlere karşı geldi. Tepkimizin ne olacağını biliyordu." Gregorian subaya başıyla işaret verdi.</p>

    <p>"EKVler fırlatıldı, efendim."</p>

    <p>Bir anda oda sessizliğe gömüldü. Woody Ellis gözlerini birleşme noktasına doğru hızla ilerleyen birkaç rota çizgisine dikmişti, yüzü solmuş, her yanı titriyordu.</p>

    <p>Ölüm sessizliği içinde dakikalar geçti. Odanın ön tarafında, kadın kontrolörlerden biri sessizce ağlamaya başladı.</p>

    <p>"Houston, atmosfere girmek üzereyim." Ansızın telsizden Luther'ın neşeli sesini duymak tam bir şok olmuştu. "Yere indiğimde biri beni karşılarsa çok minettar olurum, çünkü şu EMU giysisinden çıkmak için yardıma ihtiyacım olacak."</p>

    <p>Hiç kimse yanıt vermedi. Kimsenin buna yüreği elvermiyordu.</p>

    <p>"Houston?" dedi Luther, bir an süren sessizliğin ardından. "Hey, millet, hâlâ orada mısınız?"</p>

    <p>Sonunda Capcom titrek bir sesle yanıt vermeyi başardı. "Ee, anlaşıldı CRV. Bira fıçısı seni bekliyor, eski dost Luther. Danseden kızlar. Daha neler neler..."</p>

    <p>"Hey millet, son konuştuğumuzdan beri bayağı gevşemişsiniz. Tamam, LOS için hazır sayılırım. Siz o birayı soğuk tutun, ben -"</p>

    <p>Şiddetli bir cızırtı duyuldu. Sonra bağlantı kesildi.</p>

    <p>Ekranda yanıp sönen ışık, herkesi şoka uğratarak patlayıp küçücük piksellere ayrıldı.</p>

    <p>Woody Ellis iskemlesine çöküp başını ellerinin arasına aldı.</p>

    <p>&nbsp;</p>
  </div>
</body>
</html>
