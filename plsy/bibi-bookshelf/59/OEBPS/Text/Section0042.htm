<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <p class="MsoNormal" style="text-align:right"><i style="mso-bidi-font-style: normal">19 Ağustos</i></p>

    <p>"Yer-istasyon bağlantısı kuruluyor," dedi Capcom. "Hatta kal, ISS." Konuş benimle Jack. Lütfen konuş benimle, diye içinden dua ediyordu Emma, yaşam modülünün yarı karanlığında yüzerken. Sirkülasyon vantilatörleri kapalıyken modül öyle sessizdi ki, kendi kalp atışlarının sesini, havanın ciğerlerine dolup yeniden dışarı çıktığını duyabiliyordu.</p>

    <p>Capcom ansızın, "Bağlantı kuruldu. Özel aile görüşmesine geçebilirsiniz," dediğinde irkildi.</p>

    <p>"Jack?" dedi.</p>

    <p>"Buradayım. Buradayım, sevgilim."</p>

    <p>"O temizdi! Onlara hastalık kapmadığını söyledim</p>

    <p>"Durdurmaya çalıştık! Emir doğrudan doğruya Beyaz Saray'dan geldi. Riske girmek istemediler."</p>

    <p>"Benim hatam. " Tükenmişliği sonunda gözyaşlarına dönüştü. Yapayalnız ve korku içindeydi. Ve felakete yol açan yanlış kararını bir türlü aklından çıkaramıyordu "Onun geri dönmesine izin vereceklerini sandım. Hayatta kalması için en iyi fırsatın bu olduğunu sandım."</p>

    <p>"Sen neden orada kaldın, Emma?"</p>

    <p>"Kalmak zorundaydım." Derin bir nefes aldı ve "Bana da bulaştı," dedi.</p>

    <p>"Maruz kaldın. Bu hastalığı kaptın demek değil."</p>

    <p>"Az önce kan tahlilimi yaptım, Jack. Kanımdaki amilaz seviyesi artıyor."</p>

    <p>Jack hiçbir şey söylemedi.</p>

    <p>"Organizmaya maruz kalalı sekiz saat oldu. Yirmi dört veya kırk sekiz saatim var, sonra... hiçbir şey yapamaz hale geleceğim." Sesi normale dönmüştü. Artık, tuhaf bir biçimde sakindi, sanki bir hastasının yaklaşan ölümünden söz ediyordu. Ölecek olan kendisi değilmiş gibiydi. "Bazı şeyleri yoluna koymak için yeterli bir süre. Cesetleri uzaya atmak. Filtrelerden bazılarını değiştirip havalandırmayı çalıştırmak. Bir sonraki mürettebat için temizliği kolaylaştırır. Tabii eğer başka bir mürettebat olursa..."</p>

    <p>Jack hâlâ konuşmamıştı.</p>

    <p>"Kendi kalıntılarıma gelince..." Sesi sanki uyuşmuş gibi hissizleşmiş bütün duygular bastırılmıştı. "Zaman gelince, sanırım istasyonun iyiliği için yapabileceğim en iyi şey uzay yürüyüşüne çıkmak. Orada, öldükten sonra kimseye hastalık bulaştırmam. Cesedim..." Durdu. "Orlan giysisi kimsenin yardımı olmadan giyilebiliyor. Elimde Valyum ve morfin var. Beni baygın tutmaya yetecek kadar. Böylece havam tükendiğinde uykuda olurum. Biliyorsun, Jack, düşünürsen, o kadar da kötü bir ölüm değil. Dışarda yüzmek. Yeryüzüne, yıldızlara bakarak. Ve öylece uyuya kalmak..."</p>

    <p>O anda duydu. Jack ağlıyordu.</p>

    <p>"Jack," dedi tatlı bir sesle. "Seni seviyorum. İlişkimiz neden kötü gitti, bilmiyorum. Birazı da benim suçum olmalı, farkındayım."</p>

    <p>Jack titrek bir nefes aldı. "Emma, sus."</p>

    <p>"Bunu sana söylemek için bu kadar beklemem çok aptalca. Belki de bunu sadece öleceğim için söylediğimi sanıyorsun. Ama Jack, bütün içtenliğimle -"</p>

    <p>"Ölmeyeceksin." Öfkeyle bir kez daha tekrarladı. "Ölmeyeceksin."</p>

    <p>"Dr. Roman'ın elde ettiği sonuçlan duydun. Hiçbir şey işe yaramadı."</p>

    <p>"Basınç odası yaradı."</p>

    <p>"Buraya zamanında bir basınç odası getiremezlerki. Can kurtaran aracım olmadan da dünyaya dönemem. Dönmeme izin verseler bile."</p>

    <p>"Bir yolu olmalı. Basınç odasının etkisini taklit edecek bir şey. Hasta fareler üstünde işe yaradı. Onları hayatta tuttuğuna göre bir yararı olmalı. Tek canlı kalanlar onlardı."</p>

    <p>Değil. Emma birdenbire farkına vardı. Hayır yalnızca onlar değil.</p>

    <p>Yavaşça döndü ve 1 numaralı bağlantı noktasına açılan kapıya baktı.</p>

    <p>Fare, diye düşündü. Fare hâlâ yaşıyor mu?</p>

    <p>"Emma?"</p>

    <p>"Hatta kal. Laboratuvarda bir şeyi kontrol edeceğim."</p>

    <p>Birinci bağlantı noktasına, Birleşik Devletler laboratuvarına doğru yüzdü. Kurumuş kan kokusu, burada da her yerde olduğu kadar güçlüydü ve yarı karanlıkta bile duvarlardaki koyu renkli lekeleri görebiliyordu. Hayvan yaşam alanına^ doğru gidip fare bölmesini açtı ve içine bir</p>

    <p>Fenerin ışığı acınacak bir manzarayı aydınladı. Şişmiş fare can çekişiyordu; ayaklarını çırpıyor, ağzı açık soluk almaya çalışıyordu.</p>

    <p>Ölemezsin, diye düşündü. Sen tek kurtulansın, istisnasın. Benim için halâ umut olduğunun kanıtısın.</p>

    <p>Fare, acı içinde daireler çizerek kıvranıyordu. Arka ayaklarının arasından bir kan şeridi sızıp damlacıklar halinde havada dönüyordu. Emma bundan sonra olacakları da biliyordu: Beyin sindirilmiş proteinlerden oluşan bir çorbaya dönüşürken, son ani kasılmalar. Yeni bir kan kütlesinin arka bacaklardaki beyaz tüyleri kapladığını gördü. Ve sonra, ayakların arasında başka, pembe bir şey gördü.</p>

    <p>Kımıldıyordu.</p>

    <p>Fare bir kez daha çırpındı.</p>

    <p>Pembe, tüysüz cisim, kıvranarak dışarı çıktı. Karnında parlak bir şerit vardı. Bir göbek bağı.</p>

    <p>"Jack," diye fısıldadı Emma. "Jack!"</p>

    <p>"Buradayım. "</p>

    <p>"Fare dişi olan"</p>

    <p>"Ne olmuş?"</p>

    <p>"Bu son üç hafta boyunca Kimera'ya defalarca maruz kaldı ve hastalanmadı. Hayatta kalan tek fare o."</p>

    <p>"Hâlâ yaşıyor mu?"</p>

    <p>"Evet. Ve sanırım nedenini biliyorum. Hamileydi."</p>

    <p>Fare yeniden kıvranmaya başladı. Bir yavru daha parıldayan kan ve salgı tabakasına sarılı olarak dışarı fırladı.</p>

    <p>"Kenichi'nin onu erkek farelerin yanına koyduğu gece olmuş olmalı,"</p>

    <p>dedi. "Onu hiç elime almamıştım. Hiç farkına varmamıştım..."</p>

    <p>"Hamilelik neden bir fark yaratsın ki? Neden koruyucu olsun ki?"</p>

    <p>Emma bir yanıt bulmaya çabalayarak karanlıkta dolaştı. Son uzay yürüyüşü ve Luther'ın ölümü fiziksel olarak gücünü tüketmişti. Jack'in de onun kadar bitkin olduğunu biliyordu. Hastalığın saatli bombasına karşı iki yorgun beyin.</p>

    <p>"Pekâlâ. Pekâlâ, hamileliği düşünelim," dedi. "Karmaşık bir fizyolojik durumdur. Sadece fetüsün büyümesinden ibaret değil. Metabolizmanın değişime uğraması söz konusu."</p>

    <p>"Hormonlar. Hamile hayvanlarda hormon seviyesi artar. Eğer bu durumu taklit edebilirsek, belki de o farede olan şeyi yaratabiliriz</p>

    <p>Hormon ieciauisi. Emma, hamile bir kadının vücunda dolaşan bütün kimyasal maddeleri düşündü. Östrojen. Progesteron. Prolaktin. Koryonik gonadotropin.</p>

    <p>"Doğum kontrol hapı," dedi Jack. "Gebeliği önleyici hormonlarla taklit edebilirsin."</p>

    <p>"İstasyonda o tür hiç bir şey yok. Sağlık çantasında bulunmaz."</p>

    <p>"Diana'nın kişisel dolabına baktın mı?"</p>

    <p>"Benim bilgim dışında doğum kontrol hapı almazdı. Ben sağlık görevlisiyim. Alsa bilirdim."</p>

    <p>"Yine de bir bak. Hadi, Emma."</p>

    <p>Emma laboratuvardan fırladı. Rus hizmet modülünde, çabucak Diana'nın dolabındaki çekmeceleri açtı. Başka bir kadının özel eşyalarını kurcalamak yanlış geliyordu. Ölmüş bir kadının bile olsa. Özenle katlanmış giysilerin arasına gizlenmiş bir kutu şeker buldu. Diana'nın tatlı sevdiğini bilmiyordu; Diana hakkında asla bilemeyeceği o kadar çok şey vardı ki. Başka bir çekmecede şampuan, diş macunu ve kadın bağı buldu. Doğum kontrol hapı yoktu.</p>

    <p>Çekmeceyi çarparak kapattı. "Bu istasyonda kullanabileceğim hiçbir şey yok! "</p>

    <p>"O mekiği yarın fırlatırsak eğer hormonları sana getirirsek-"</p>

    <p>"Mekik falan kaldırmazlar! Bana lanet olası eczanenin kendisini getirseniz bile, bu üç gün alır!"</p>

    <p>Üç gün sonra büyük olasılıkla ölmüş olacaktı.</p>

    <p>Kanlı dolabın kulpuna tutundu, soluk alışı hızlanmış, bütün kasları umutsuzlukla gerilmişti. Umutsuzlukla.</p>

    <p>"O zaman buna başka bir açıdan yaklaşmamız gerek," dedi Jack. "Emma, benimle kal! Düşünmek için yardımına ihtiyacım var."</p>

    <p>Emma derin bir soluk verdi. "Bir yere gittiğim yok."</p>

    <p>"Hormonlar neden işe yarıyor? Mekanizması nedir? Kimyasal sinyaller olduklarını biliyoruz hücre düzeyindeki içsel bir iletişim sistemi. İşlevlerini, gen ekspresyonunu etkinleştirerek ya da baskılayarak yerine getirirler. Hücrenin programlanma biçimini değiştirerek..." Jack, onu bir çözüme ulaştırması için bilinç akışını serbest bırakarak mırıldanıyordu. "Bir hormonun işlevini yerine getirmesi için, hedef hücredeki spesifik bir alıcıya bağlanması gerekir. Ona uygun doğru kilidi arayan bir anahtar gibi. SeaScience'ın elde ettiği verileri inceleyebilirsek -Dr. Koenig'in organizmanın genomuna başka ne tür DNAlar aşıladığını bulabilirsekKimera'nın üremesini nasıl engelleyeceğimizi anlayabiliriz."</p>

    <p>"Dr. Koenig hakkında neler biliyorsunuz? Başka ne tür araştırmalar yapmış? Bu bir ipucu verebilir."</p>

    <p>"Elimizde özgeçmişi var. Archaeonlar hakkında yayınladığı makalelerini gördük. Bunların dışında o bizim için esrarını koruyor. SeaScience da öyle. Hâlâ daha fazla bilgi edinmek için uğraşıyoruz."</p>

    <p>Bu da çok değerli vaktimizi alır, diye düşündü Emma. Fazla zamanım kalmadı.</p>

    <p>Diana'nın dolabının kulpunu sıkmaktan elleri ağrımıştı. Kulpu bıraktı ve sanki bir umutsuzluk dalgasıyla sürüklenir gibi uzaklaştı. Diana'nın dolabından çıkan ve kadının tatlı düşkünlüğünü kanıtlayan başıboş eşyalar çevresinde dönüp duruyordu. Çikolatalar. M&amp;M marka şekerler. Bir paket kristalize zencefil şekerlemesi. Emma'nın birden dikkatini çeken de bu sen şey oldu. Kristalize zencefil.</p>

    <p>Kristaller.</p>

    <p>"Jack," dedi. "Aklıma bir şey geldi."</p>

    <p>Rus hizmet modülünden çıkıp yeniden Birleşik Devletler laboratuvarına giderken kalbi yerinden fırlayacakmışçasına atıyordu. Orada kargo bilgisayarını açtı. Ekran, loş nodüle kehribar rengi gizemli bir parlaklık yaymaya başladı. Operasyon veri dosyalarına girip "ESA'ya tıkladı. Avrupa Uzay Ajansi'na. ESA'nın dünyadan gönderilen deneyleri yapmak için gerekli bütün prosedür ve malzemeler buradaydı.</p>

    <p>Jack'in haberleşme ünitesinden, "Ne düşünüyorsun, Emma?" diyen sesi geldi.</p>

    <p>"Diana protein kristalizasyonu üzerinde çalışıyordu, hatırladın mı? Eczacılıkla ilgili araştırmalar."</p>

    <p>"Hangi proteinler?" diye hemen karşılık verdi Jack ve Emma onun, aklına gelen fikri çok iyi anladığını fark etti.</p>

    <p>"Şimdi listeyi tarıyorum. Bir çok protein var..."</p>

    <p>Protein isimleri ekrandan hızla geçip gidiyordu. Ok, aradığı ismin üzerinde durdu. "Koryonik gonadotropin."</p>

    <p>&nbsp;&nbsp;&nbsp;&nbsp;&nbsp;&nbsp;&nbsp; "Jack." dedi hafifçe. "Sanırım biraz zaman kazanmanın yolunu buldum." "Ne buldun?"</p>

    <p>"Koryonik gonadotropin . Diana kristal elde etmeye çalışıyordu. Onlara ulaşmak için IVA yapmam gerek. ESA modülündeler ve orada hava yok. Ama hemen basınç düşürmeye başlarsam, o kristallere dört ya da beş saat içinde ulaşabilirim."</p>

    <p>"Ne kadar HCG var?"</p>

    <p>"Bakıyorum." Deney dosyasını açıp çabucak kütle ölçüm verilerini taradı.</p>

    <p>"Emma?"</p>

    <p>"Bekle, bekle! Kütleyi buldum. Hamilelikteki normal HCG seviyesini arıyorum."</p>

    <p>"Ben de bulabilirim."</p>

    <p>"Hayır, buldum. Tamam. Tamam, bu kristal kütlesini normal tuzlu çözeltide seyreltirsem...ağırlığımı kırk beş kilo alırsak..." Sayıları yazdı. Gelişigüzel varsayımlar yapıyordu. HCG'nin ne kadar sürede metabolize edileceğini, yarı ömrünün ne olacağını bilmiyordu. Sonuç nihayet ekranda belirdi.</p>

    <p>"Kaç doz?" dedi Jack.</p>

    <p>Emma gözlerini kapadı. Yetmeyecek. Beni kurtarmayacak. "Emma?"</p>

    <p>Emma derin bir iç geçirdi. Ağlamaklı bir sesle, "Üç günlük." dedi.</p>

    <p>&nbsp;</p>
  </div>
</body>
</html>
