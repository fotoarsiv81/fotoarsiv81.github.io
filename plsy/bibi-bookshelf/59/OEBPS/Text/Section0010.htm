<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h1><a id="bookmark3">İSTASYON</a></h1>

    <h2><a id="bookmark19">YEDİ</a></h2>

    <p class="MsoNormal" style="text-align:right"><a id="bookmark20">25 Temmuz Beatty. Nevada</a></p>

    <p>Sullivan Obie telefonun sesini duyduğunda inleyerek uyandı. Başı, sanki tepesinde bando zili çalıyormuş, ağzının tadı da eski bir kül tablası gibiydi.</p>

    <p class="MsoNormal" style="text-align:justify;text-indent:14.2pt">Başının üstünde ziller çalıyormuş gibiydi, ağzında da sanki eski bir kül tablası tadı vardı. Telefona uzanırken ahizeyi yere düşürdü. Çıkan gürültü onu acıyla irkiltti. Off, boşver, diye düşündü ve arkasını dönüp yüzünü karmakarışık bir saç yığının içine gömdü. Bir kadın mı?</p>

    <p>Sabah güneşine karşı gözlerini kısıp bakarak gerçekten de yatakta onunla beraber yatan bir kadın olduğunu gördü. Bir sarışın. Horluyordu. Tekrar uyandığında kadının gitmiş olmasını umarak gözlerini kapadı.</p>

    <p>Ama artık uyuyamıyordu. Yere düşmüş ahizeden bağırtılar geliyordu.</p>

    <p>Yatağın kenarında aranıp telefonu buldu. "Ne var Bridget?" dedi. "Ne oldu?"</p>

    <p>&nbsp;&nbsp;&nbsp;&nbsp;&nbsp;&nbsp;&nbsp; "Neden burada değilsin?" diye sordu Bridget sert bir sesle. "Çünkü yataktayım. "</p>

    <p>"Saat on buçuk! Merhaba? Yeni yatırımcılarla buluşma? Bu arada seni uyarayım, Casper çarmıha germeyle boğarak öldürme arasında karar vermeye çalışıyor. "</p>

    <p>Yatırımcılar. Kahretsin.</p>

    <p>Sullivan yatağa oturdu ve başını ellerinin arasına alıp baş dönmesinin geçmesini bekledi.</p>

    <p>"Bak, kızı bırak ve buraya gel," dedi Bridget. "Casper onlara hangarı gezdirmeye başladı bile."</p>

    <p>"On dakika," dedi. Telefonu kapatıp sendeleyerek ayağa kalktı. Kız kımıldanmadı bile. Kim olduğu konusunda hiçbir fikri yoktu, ama nasıl olsa çalmaya değer bir şeyi bulunmadığını düşünerek kızı yatağında uyur bıraktı.</p>

    <p>Duş almaya veya tıraş olmaya zaman yoktu. Ağzına üç aspirin atıp, arkalarından bir fincan bayat kahve yuvarladı ve Harley'ine atlayıp gaza bastı.</p>

    <p>Bridget hangarın dışında onu bekliyordu. Tam bir Bridget gibi görünüyordu, inatçı ve kızıl saçlı, bir de yanına çok yakışan suratsızlık. Bazen, ne yazık ki imajlar doğru gibi görünür.</p>

    <p>"Gitmek üzereler," diye tısladı kadın. "Kıçını kaldır biraz."</p>

    <p>"Bu adamlar kimdi?"</p>

    <p>"Bay Lucas ve Bay Rashad. On iki yatırımcıdan oluşan bir konsorsiyumu temsil ediyorlar. Bunu mahvedersen Sully, yanarız." Durup onu tiksintiyle süzdü. "Ah, Tanrım, yandık bile. Şu haline bak. En azından tıraş olamaz miydin? "</p>

    <p>"Eve geri gitmemi ister misin? Yolda bir smokin de kiralarım."</p>

    <p>"Unut gitsin." Sullivan'ın eline katlanmış bir gazete tutuşturdu.</p>

    <p>"Bu da ne?"</p>

    <p>"Casper istedi. Ona ver. Şimdi içeri git ve bize bir çek yazmaya onları ikna et. Büyük bir çek. "</p>

    <p>Sullivan içini çekerek hangara girdi. Çölün göz kamaştırıcı parlaklığından sonra, içerisinin göreceli karanlığı gözlerini rahatlatmıştı. Yörünge kapsülü Apogee Hnin ısı geçirmez siyah kaplamalarının yanında duran üç adamı seçmesi bir kaç saniyesini aldı. Takım elbiseli bu iki ziyaretçi, bütün bu uçak aletleri ve ekipmanı arasında çok aykırı görünüyorlardı.</p>

    <p>"Günaydın, beyler!" diye seslendi. "Üzgünüm, geciktim, ama bir konferansla ilgili telefon görüşmesine takıldım kaldım. Bazen işler ne kadar uzar bilirsiniz.." Casper'ın Fazla zorlama,lanet sı, diyen bakışını görüp yutkundu. "Ben Sullivan Obie," dedi. "Bay Mulholland'ın ortağı."</p>

    <p>"Bay Obie bu RLV<a href="../Text/Section0050.htm#_ftn16" title="">[16]</a> yi' en ince ayrıntısına kadar tanır," dedi Casper. "Yaşlı ustanın kendisiyle, California'daki Bob Truax'la çalışırdı. Aslında sistemi benden daha iyi açıklayabilir. Buralarda ona Obie-Wan deriz."</p>

    <p>İki ziyaretçi gözlerini kırpmakla yetindiler. Star Wars'ın evrensel dilinin gülümseme uyandıramaması iyiye işaret değildi.</p>

    <p>Sullivan, umutları sönmeye başladığı halde yüzünde koca bir sırıtmayla önce Lucas'ın, sonra da Rashad'ın elini sıktı. Aynı zamanda, Casper'la beraber paralarına böylesine ihtiyaç duydukları bu iki iyi giyimli beye karşı içinde bir öfkenin kabardığını hissediyordu. Bebekleri, son on üç yıl boyunca büyüttükleri düşleri Apogee Mühendislik, batmak üzereydi ve onu ancak yeni yatırımcılardan akacak para kurtarabilirdi. O ve Casper hayatlarının satış an­laşmasını yapmak zorundaydılar. Eğer yapamazlarsa, aletlerini toplayıp yörünge kapsülünü karnaval arabası olarak satsalar daha iyi ederlerdi.</p>

    <p>Sullivan gösterişli bir şekilde kolunu, roket uçağından çok pencereleri olan şişko bir yangın musluğuna benzeyen Apogee IIye doğru salladı.</p>

    <p>"Biliyorum, pek öyle görünmese de burada yaptığımız, varolan en ekonomik ve pratik yeniden kullanılabilir fırlatma aracıdır. Asistli bir SSTO fırlatma sistemi kullanıyor. Dikey kalkışın ardından, on iki kilometreye ulaştığında, roketler aracı, düşük dinamik basınçlarda dört Mach' lık hıza çıkarıyor. Bu yörünge kapsülü bütünüyle yeniden kullanılabilir ve sadece sekiz buçuk ton ağırlığındadır. Ticari uzay yolculuğunun geleceğini oluşturduğuna inandığımız prensiplerin gerektirdiği her şeye sahip. Daha küçük. Daha hızlı. Daha ucuz."</p>

    <p>"Ne tür kaldırıcı motor kullanıyorsunuz?" diye sordu Rashad.</p>

    <p>"Rusya'dan ithal edilen Rybinsk RD-38 tipi hava beslemeli motorlar."</p>

    <p>"Neden Rusya?"</p>

    <p>"Çünkü, Bay Rashad -aramızda kalsınRuslar roketler konusunda dünyadaki herkesten daha çok şey biliyorlar. Daha yüksek basınçlarda çalışabilen gelişmiş materyaller kullanarak düzinelerce sıvı yakıtlı roket motoru üretmişlerdir. Bunu söylemek beni üzüyor, ama bizim ülkemiz Apollo'dan bu yana sadece bir tane yeni, sıvı yakıtlı roket motoru geliştirmiştir. Söz konusu olan artık uluslararası bir sanayi. Ürünümüz için -nereden gelirlerse gelsinler iyi bileşenleri seçmek gerektiğine inanıyoruz."</p>

    <p>"Peki bu şey...nasıl yere iniyor?" diye sordu Bay Lucas yangın musluğu bozması yörünge kapsülüne kuşkuyla bakarak.</p>

    <p>"Şey, Apogee II nin güzelliği de buradadır. Sizin de fark edeceğiniz gibi, kanatları yoktur. İnmek için piste ihtiyaç duymaz. Onun yerine, inişini yavaşlatmak için paraşütler ve çarpmanın etkisini azaltmak için de hava yastıkları kullanarak doğruca aşağı düşer. Her yere iniş yapabilir, okyanusa bile. Bir kez daha Ruslara şapka çıkarmamız gerek, çünkü onların eski Soyuz kapsüllerinden bazı özellikler ödünç aldık. Bu kapsüller yıllar boyunca unların güvenilir araçları olmuştur."</p>

    <p>"Şu eski Rus teknolojisi hoşunuza gidiyor, değil mi?" dedi Lucas.</p>

    <p>Sullivan dikleşti. Benim hoşuma çalışan teknoloji gider. Ruslar hakkında istediğinizi söyleyin, onlar ne yaptıklarını biliyorlardı."</p>

    <p>"Öyleyse elinizdeki," dedi Lucas, "melez gibi bir şey. Uzay mekiğiyle karışık bir Soyuz. "</p>

    <p>"Çok küçük bir uzay gemisi. Geliştirmek için on üç yıl uğraştık ve buraya gelmek yalnızca altmış beş milyon dolara mal oldu, bir uzay mekiğinin maliyetiyle karşılaştırdığınızda inanılmaz derecede ucuz. Eğer yılda bin iki yüz kalkış yaparsak, bir çok uzay gemisiyle, her yıl yatırımınızın yüzde otuzunu geri alacağınıza inanıyoruz. Uçuş başına düşen maliyet seksen bin dolar olacaktır; kilogram başına fiyat sudan ucuz bir şekilde iki yüz yetmiş dolara gelecektir. Daha küçük, daha hızlı, daha ucuz. İşte bizim mantramız."</p>

    <p>"Ne kadar küçük bir şeyden söz ediyoruz, Bay Obie? Yük kapasiteniz nedir?"</p>

    <p>Sullivan duraksadı. Onları ellerinden kaçırabilecekleri nokta işte buydu.</p>

    <p class="MsoNormal" style="margin-left:18.0pt;text-align:justify;text-indent: -18.0pt">&nbsp;&nbsp;&nbsp;&nbsp;&nbsp;&nbsp; "Üç yüz kiloluk yük ve bir pilotu düşük irlifalı dünya yörüngesine fırlatabiliyoruz."</p>

    <p>Uzun bir sessizlik oldu.</p>

    <p>Bay Rashad "Hepsi bu kadar mı?" dedi.</p>

    <p>"Bu neredeyse yedi yüz pound eder. Bunun içine bir sürü bilimsel deneyler-"</p>

    <p>"Üç yüz kilonun ne kadar olduğunu biliyorum, hazla değil." "Öyleyse daha sık fırlatma yaparak telafiederiz. Bunu uzaya giden bir uçak gibi düşünebilirsiniz."</p>

    <p>"Aslında aslında, şimdiden NASA'nın ilgisini çekmiş durumdayız!" Casper umutsuzca araya girdi. "Uzay istasyonlarına çabuk uçuşlar yapmak için tam onların satın almak isteyecekleri türde bir sistem." Lucas'ın kaşları havaya kalktı. "NASA ilgilendi mi?" "Evet, hiç kimsede olmayan bir şey var elimizde." Ah, lanet olsun, Casper, diye düşündü Sullivan. O konuya girme. "Beylere gazeteyi göster, Sully." "Ne?"</p>

    <p>"Los Angeles Times. İkinci sayfa."</p>

    <p>Sullivan Bridget'ın eline tutuşturduğu L.A. Times'a baktı, ikinci sayfayı açtı ve yazıyı gördü' "NASA Astronot Değişimi için Mekik fırlattı." Yanında JSC'nin çok önemli bir basın toplantısı sırasında çekilmiş bir fotoğrafı vardı. Koca kulakları ve kötü saç kesimiyle tanıdık gelen adamı tanıdı. Gordon Obie' ydi.</p>

    <p>Casper gazeteyi kaptı ve ziyaretçilerine gösterdi. "Şurada, Leroy Cornell'ın yanında duran adamı görüyor musunuz? Uçuş Mürettebat İşlemleri direktörüdür. Bay Obie'nin ağabeyi."</p>

    <p>İki ziyaretçi dönüp Sullivan'a baktılar, etkilendikleri belliydi. "Evet?" dedi Casper. "Siz beyler iş konuşmak ister misiniz?" "Size peşinen söylesek iyi olur," dedi Lucas, "Bay Rashad'la ben diğer uzay ve havacılık şirketlerinde neler geliştirildiğine baktık bile. Kelly Austroliner'ı, Roton'u, Kistler K-l'i inceledik. Hepsinden. özellikle de K-l'den etkilendik. Ama küçük şirketinize de tanıtım yapmak için bir şans vermemiz gerektiğini düşündük. "</p>

    <p>Küçük şirketiniz.</p>

    <p>Lanet olsun, diye düşündü Sullivan. Para için yalvarmaktan, burnu büyüklerin önünde dizlerinin üstüne çökmekten nefret ederdi. Bu umutsuz bir çabaydı. Başı ağrıyor, midesinden gurultular geliyordu ve bu iki takım elbise, vaktini boşa harcatmıştı.</p>

    <p>"Bize neden sizin atınıza oynamamız gerektiğini söyleyin," dedi Lucas. "Apogee'yi en İyi tercih yapan nedir?"</p>

    <p>"Doğrusunu isterseniz beyler, sizin için en iyi seçim olduğumuzu sanmıyorum," diye yanıt verdi Sullivan açık sözlülükle. Ve arkasını dönüp yürüdü.</p>

    <p>"Şey izninizle," dedi Casper ve ortağının peşinden gitti. "Sully," diye fısıldadı. "Tanrı aşkına ne yapıyorsun sen?"</p>

    <p>"Bu adamlar bizimle ilgilenmiyor. Onları duydun. K-l"e bayılmışlar. Büyük roket istiyorlar. Bunlar, işleve değil, büyüklüğe önem verenlerden."</p>

    <p>"Her şeyi berbat etme! Geri dön ve onlarla konuş."</p>

    <p>"Niçin? Bize çek falan yazmayacaklar."</p>

    <p>"Onları elimizden kaçırırsak, her şeyi kaybederiz. "</p>

    <p>"Zaten kaybettik."</p>

    <p>"Hayır. Hayır, bunu onlara satabilirsin. Tek yapman gereken gerçeği söylemek. Gerçekten inandığımız şeyi söylemek. Çünkü sen ve ben en iyisine sahip olduğumuzu biliyoruz."</p>

    <p>Sullivan gözlerini ovuşturdu. Aspirinin etkisi geçiyordu ve kalbi yerinden fırlayacakmış gibi atıyordu. Yalvarmaktan bıkmıştı. O bir mühendisti ve pilottu, ve hayatının geri kalanını elleri motor yağına bulanmış olarak geçirmek onu mutlu ederdi. Ama bu olmayacaktı. yeni yatırımcılar bulmadan olmayacaktı. Para bulmadan olmayacaktı.</p>

    <p>Dönüp ziyaretçilere doğru yürüdü. İki adamın ona ihtiyatla karışık bir saygıyla baktıklarını görerek şaşırdı. Belki de gerçeği söylediği içindi.</p>

    <p>"Tamam," dedi Sullivan kaybedecek hiç bir şeyi kalmayışından cesaret alarak. Savaşı bir erkek gibi kaybetse daha iyi olacaktı. "İşte anlaşmamız. Söylediğimiz her şeyi basit bir demonstrasyonla destekleyebiliriz. Diğer şirketler anında fırlatma yapmaya hazırlar mı acaba? Hayır, değiller. Hazırlanmak için zamana ihtiyaçları var." diye dudak büktü. "Aylarca zamana. Ama biz fırlatmayı islediğiniz an gerçekleştirebiliriz. Tek yapmamız gereken bu bebeği yardımcı roketine bağlamak ve düşük irtifalı dünya yörüngesine yollamak. Evet, onu uzay istasyonunun önünde gösteri yapmaya gönderebiliriz. Öyleyse bize bir tarih verin. Kalkışın ne zaman olmasını istediğinizi söyleyin, biz de yapalım. "</p>

    <p>Casper'ın yüzü bembeyaz -bir hayaletinki kadar beyaz kesildi. Ve bu sevimli bir hayalet değildi. Sullivan az önce ortada fol yok yumurta yokken büyük bir riske atılmıştı. Apogee II henüz test edilmemişti. On dört aydan beri, onlar para dilenirken bu hangarda durup toz toplamıştı. Sullivan onu, henüz ilk yolculuğunda yörüngeye oturtmak istiyordu, öyle mi?</p>

    <p>"Aslında, başarılı olacağından öylesine eminim ki," dedi Sullivan çıtayı yükselterek. "Pilot koltuğuna ben kendim oturacağım."</p>

    <p>Casper karnını tuttu. "Ee..bu lafın gelişi, beyler. İnsansız da mükemmel bir şekilde uçurulabilir -"</p>

    <p>"Ama bunda hiç gerçek heyecan olmaz ki," dedi Sullivan. "Bırakın onu ben uçurayım. Böylesi bu olayı herkes için daha heyecanlı hale getirir. Ne diyorsunuz?"</p>

    <p>Ben diyorum ki, sen lanet olası aklını kaçırmışsın. Dedi &nbsp;Casper'ın gözleri ona.</p>

    <p>İki işadamı birbirlerine bakıp bir şeyler fısıldattılar. Sonra Lucas, "Böyle bir gösteri çok ilgimizi çeker. Bütün ortaklarımızı bir araya getirmemiz biraz zaman alacak. Seyahat programlarını ayarlamak. O yüzden...bir ay diyelim. Yapabilir misiniz?"</p>

    <p>Blöfünü görmüşlerdi. Sullivan gülmekle yetindi. "Bir ay mı? Hiç sorun olmaz." Sanki bir yeri açıyormuş gibi gözlerini kapamış Casper'a baktı.</p>

    <p>"Haberleşiriz," dedi Lucas ve kapıya doğru döndü.</p>

    <p>"İznininizle son bir soru," dedi Bay Rashad. Yörünge kapsülünü işaret etti. "Prototipinizin üstündeki ismin Apogee II olduğunu fark ettim. Bir Apogee l var mı?"</p>

    <p>Casper'la Sullivan birbirlerine baktılar.</p>

    <p>"Oh, evet," dedi Casper. "Vardı..."</p>

    <p>"Sonra ne oldu?"</p>

    <p>Casper sessizleşti.</p>

    <p>Lanet olsun, diye düşündü Sullivan. Gerçeği söylemek bu adamlarda işe yarıyor gibiydi; bir kez daha böyle yapsa daha iyi olacaktı.</p>

    <p>"Düşüp parçalandı," dedi. Ve hangardan çıktı.</p>

    <p>Düşüp parçalandı. Bir buçuk yıl önceki o soğuk, berrak sabahta olanları tanımlamanın tek yolu buydu. Aynı zamanda düşlerinin de düşüp parçalandığı sabah. Ofisindeki eski püskü masada oturup akşamdan kalmalığını bir fincan kahveyle gidermeye çalışırken, o günün acı dolu her ayrıntısını anımsamaktan kendini alamadı. Fırlatma alanında duran, NASA görevlileriyle dolu bir otobüs. Gururla sırıtan ağabeyi, Gordie. Bayram havasındaki bir düzine Apogee çalışanı ve sabah kahvesi ve çörek için tentenin altına toplanmış yirmiye yakın yatırımcı.</p>

    <p>Geri sayım. Kalkış. ApogeeI arkasında bir çizgi bırakarak gökyüzüne yükselirken ve parlak bir noktacığa dönüşürken herkesin gözlerini kısarak onu seyredişi.</p>

    <p>Ardından aniden çakan bir ışık ve her şeyin sona erişi.</p>

    <p>Sonrasında, ağabeyi pek fazla bir şey söylememişti, yalnızca bir kaç taziye sözcüğü. Ama. Gordon böyleydi işte. Bütün yaşamları boyunca, ne zaman Sullivan bir şeyi berbat etse -ve bu da epey sık oluyor gibiydi. Gordon'un tek yaptığı, üzgün ve düş kırıklığına uğramış bir tavırla başını sallamak olurdu. Gordon ağabeydi, uzay mekiği komutanı olarak takdir edilen, mantıklı ve güvenilir oğul.</p>

    <p>Sullivan astronot birliğine bile girememişti. Gerçi o da pilot ve uzay mühendisiydi, ama işler asla Sullivan'ın istediği gibi gitmiyordu. Kokpite girdiği anda ya bir kablo kısa devre yapar, ya da bir tel kopardı. Sık sık alnına Benim Suçum Değil yazan bir dövme yaptırması gerektiğini düşünürdü, çünkü işler kötü gittiğinde, gerçekten de bu çoğu zaman onun hatası olmazdı. Ama Gordon olayı öyle görmüyordu. İşler Gordon'un açısından asla ters gitmezdi.</p>

    <p>&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ona göre kötü şans kavramı, insanın yetersizliğini gizlemek için kullandığı bir bahaneydi.</p>

    <p>"Neden onu aramıyorsun?" dedi Bridget.</p>

    <p>Sullivan başını kaldırdı. Bridget, kollarını öğrencisinin davra­nışını onaylamayan ilkokul öğretmeni gibi kavuşturmuş, masanın yanında dikiliyordu. "Kimi arayacakmışım?" diye sordu Sullivan.</p>

    <p>"Kim olacak, ağabeyini. Ona ikinci prototipi fırlatacağımızı söyle, izlemeye çağır. Belki NASA'dan diğerlerini de getirir."</p>

    <p>"NASA'dan hiç kimseyi istemiyorum."</p>

    <p>"Sully, eğer onları etkilersek, bu şirketin durumunu tersine çe­viririz."</p>

    <p>"Geçen seferki gibi, değil mi?"</p>

    <p>"O bir şanssızlıktı. Sorunu çözdük."</p>

    <p>"Belki başka bir şanssızlık daha olur.'</p>

    <p>"Bize kötü şans getireceksin, biliyor musun?" Telefonu önüne</p>

    <p>'Gordon'ı ara. Madem zarı atacağız, büyük oynayalım."</p>

    <p>Sullivan Apogee II'yi düşünerek telefona göz attı. Tüm bir ya­şam boyu kurulan düşlerin nasıl bir anda buharlaşıp gidebileceğini düşündü.</p>

    <p>"Sully?"</p>

    <p>"Unut bunu," dedi. "Ağabeyimin yaşamda sürekli kaybeden insanlarla uğraşmaktan daha iyi işleri var" &nbsp;Ve gazeteyi çöp tene­kesine fırlattı.</p>

    <p><a id="bookmark21">&nbsp;</a></p>

    <p>&nbsp;</p>
  </div>
</body>
</html>
