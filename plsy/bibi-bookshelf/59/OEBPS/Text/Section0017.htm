<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <p class="MsoNormal" style="text-align:right"><i>2 Ağustos</i></p>

    <p>Jack, flok yelkeninin halatını çıktı, kola bütün gücüyle asılırken güneşte yanmış kollan terden parlıyordu. Yelken gürültüyle gerildi ve Sanneke, birdenbire pruvası Galveston Körfezi'nin çamurlu sularını hızla yarmaya başlayarak rüzgaraltına doğru yattı. Jack, Meksika Körfezi'ni arkasında bırakmış, o öğleden sonra da Galveston Adası'ndan gelen feribotun önünden kaçarak Point Bolivar'ın etrafından dolaşmıştı ve şimdi de, Texas City kıyılarındaki rafineri dizisinin yanından geçerek rüzgara karşı yol alıyor, kuzeye, Clear Lake'e doğru ilerliyordu. Eve doğru.</p>

    <p>Körfezde geçen dört gün sonunda esmerleşmiş, sakalı uzamıştı. Planından kimseye söz etmemiş, sadece erzak depolamış ve karanın görünmez olduğu açık denize, yıldızların göz kamaştıracağı kadar karanlık gecelere yelken açmıştı. Körfezin suları altında tekneyi hafif hafif sallarken güvertede sırtüstü yatıp saatlerce gökyüzünü seyretmişti. Onun görebildiği her yöne doğru uzanan yıldızlardan oluşan alan öyle büyüktü ki, neredeyse son hızla uzayda uçtuğunu, yükselen her dalgayla başka bir galaksinin helezonu içine yuvarlandığını hayal etmişti. Denizden ve yıldızlardan başka zihnindeki her şeyi atmıştı. Sonra, arkasında parlak bir ışıkla kayan bir meteor görmüştü ve ansızın Emma'yı düşünmüştü. Barikatları, onu dışarda tutacak kadar yüksek kuramamıştı. Emma her zaman orada, yakınlardaydı, en beklemediği anda düşüncelerinden içeri süzülüvermek için bekliyordu. En istemediği anda. Gözleri meteorun peşindeki yavaş yavaş kaybolan çizgice dikili, donup kalmıştı, ve çevresindeki hiç bir şey, ne rüzgarın yönü ne de dalgaların kımıltısı değiştiği halde, birdenbire kendini çok yalnız hissetmişti.</p>

    <p>Yelkenleri açıp eve dönüşe geçtiğinde hala karanlıktı.</p>

    <p>Simdi, doğan güneşin parlaklığında silüetleri seçilen evlerin yanından geçip kanaldan yukarı, Clear Lake'e motoruyla ilerlerken, eve bu kadar çabuk dönmeye karar verdiğine pişmandı. Körfezde sürekli esen bir meltem vardı, fakat burada, kıpırtısız bir sıcak vardı ve insan nemden nefes alamıyordu.</p>

    <p>Tekneyi iskele babasına bağladı ve denizde geçirdiği günlerden sonra bacakları titreyerek iskeleye atladı. Yapılacak ilk iş soğuk bir duş, diye düşündü. Teknenin temizliğini akşama, ortalık serinledikten sonraya bıraktı. Humphrey'e gelince' Kedi bakımevinde bir gün daha geçirmenin küçük tüy yumağına zararı dokunmazdı. Sırt çantasını sürükleyerek iskelede yürüdü ve marinanın küçük bakkalının yanından geçerken gözü gazete standına takıldı. Çantası elinden kurtulup yere düştü. O sabahki Housfon Chronicle'm başlığına bakakalmışti'</p>

    <p>"Acil Durum Mekiğinin Geri Sayımı Başlıyor Kalkış Yarın."</p>

    <p>Ne oldu? diye düşündü. Sorun nedir?</p>

    <p>Titreyen ellerle cebinden bozuk para çıkarıp deliğe attı ve standdan bir gazete aldı. Haberin yanında iki fotoğraf vardı. Biri, Japon NASDA astronotu Kenichi &nbsp;Hirai'ninkiydi. Diğeri de Emma'nınki.</p>

    <p>Sırt çantasını kaptığı gibi bir telefon bulmaya koştu.</p>

    <p>Toplantıda üç uçuş doktoru vardı bu da Jack'e, tıbbi bir sorunla karşı karşıya olduklarını anlatmaya yetmişti. Odaya girdiğinde bütün başlar şaşkınlıkla ona döndü. Uzay istasyonu uçuş direktörü Woody Ellis' in gözlerindeki söze dökülmeyen soruyu gördü' Jack McCallum tekrar grubun içinde ne arıyor?</p>

    <p>Yanıtı Dr. Todd Cutler verdi. "Jack, istasyonun ilk mürettebatı için acil durum tıbbi prosedürleri planımızın oluşturulmasına yardım etmişti. Bize katılması gerektiğini düşündüm."</p>

    <p>Ellis, huzursuz bir tavırla, "Bu, kişisel açıdan işleri zorlaştırıyor." Kastettiği Emma'ydı.</p>

    <p>"O mürettebatın her üyesi bizim için ailemizden biri gibidir," dedi Todd. "O yüzden bu, bir bakıma bütünüyle kişisel bir konu."</p>

    <p>Jack Todd'un yanına oturdu. Masada NSTS<a href="../Text/Section0050.htm#_ftn19" title="">[19]</a> başkan yardımcısı, ISS uçuş operasyonları direktörü, uçuş doktorları ve birkaç program yöneticisi vardı. NASA halkla ilişkiler bölümünde görevli Gretchen Liu da oradaydı. Fırlatma günlerinin dışında medya genellikle NASA'nın çalışmalarıyla ilgilenmezdi. Ama bugün, bütün haber ajanslarından gelen gazeteciler NASA'nın enformasyon binasındaki küçücük basın odasını doldurmuş, Gretchen'ın görünmesini bekliyorlardı. Bir günde ne kadar çok şey değişiyor, diye düşündü Jack. Halk ne kadar maymun iştahlıydı. Patlamalar, trajediler istiyordu. Krizler. Hatasız bir operasyonun mucizesi kimsenin ilgisini çekmiyordu.</p>

    <p>Todd Jack'e bir deste kağıt uzattı, üzerine şöyle bir not karalanmıştı' "Hirai'nin son yirmi dört saatlik laboratuvar ve klinik bulguları. Aramıza yeniden hoş geldin. "</p>

    <p>Jack konuşulanları dinlerken tıbbi raporları karıştırmaya başladı. Bir gün boyunca gelişmeleri kaçırmıştı ve önemli kısımları anlaması biraz zaman aldı. Astronot Kenichi Hirai ağır hastaydı, laboratuvar bulguları herkesin aklını karıştırmıştı. Uzay mekiği Discovery, bir astronot doktorun da katılımıyla, Avrupa Gündüz Saatine göre sabah altıda, Kittredge'ın ekibi tarafından yapılacak kalkış için bekletiliyordu. Geri sayım planlandığı gibi gidiyordu.</p>

    <p>"Önerilerinizde her hangi bir değişiklik var mı?" diye sordu NSTS başkan yardımcısı, uçuş doktorlarına. "Hâlâ Hirai'nin mekikle tahliye edilmeyi bekleyebileceği kanısında mısınız?"</p>

    <p>Todd Cutler yanıtladı. "Hâlâ mekikle tahliyenin en güvenli seçenek olduğunu düşünüyoruz. O bakımdan tavsiyelerimizi değiştirmiyoruz. ISS oldukça iyi bir donanımı olan tıbbi bir merkezdir, kardiyopulmoner resusitasyon<a href="../Text/Section0050.htm#_ftn20" title="">[20]</a> için gerekli her türlü ilaca ve ekipmana sahiptir."</p>

    <p>"Öyleyse hâlâ kalp krizi geçirdiğine inanıyorsun."</p>

    <p>Todd diğer doktor arkadaşlarına baktı. "Doğrusunu isterseniz," diye itiraf etti, "tam olarak emin değiliz. Halk arasında kalp krizi diye bilinen miyokard infarktüsünü işaret eden şeyler var. En başta, kanındaki kalp enzimlerinin artışı."</p>

    <p>"Öyleyse neden hâlâ emin olamıyorsunuz?"</p>

    <p>"EKG yalnızca spesifik olmayan değişimleri -ters çevrilmiş bir kaç T dalgasını gösterir. Bu, miyokard infarktüsü için klasik bir biçim değildir. Ayrıca, Hirai programa kabul edilmeden önce esaslı bir kardiyovasküler hastalık taramasından geçirilmişti. Risk faktörü taşımıyordu. Açıkçası neler olup bittiğinden emin değiliz. Ama kalp krizi geçirdiğini varsaymak zorundayız. Bu da mekik tahliyesini en iyi seçenek yapar. Atmosfere daha yumuşak bir giriş ve kontrollü bir iniş. CRVyle dönen hastanın özerinde çok daha fazla sıkıntı olacaktır. Bu arada olası aritmilerle ISS başa çıkabilir."</p>

    <p>Jack göz gezdirdiği laboratuar raporlarından başını kaldırdı. "Gerekli laboratuvar ekipmanı olmadan istasyon bu CK<a href="../Text/Section0050.htm#_ftn21" title="">[21]</a> düzeyinin fraksiyonasyon testini uygulayamaz, öyleyse bunun kalpteki bir sorundan kaynaklandığından nasıl emin olabiliriz?"</p>

    <p>Herkesin dikkati ona çevrildi.</p>

    <p>'"Fraksiyonasyon' derken neyi kastediyorsun?" diye sordu Woody Ellis.</p>

    <p>"Kreatin kinaz, kas hücrelerinin depolanan enerjiyi kullanmasına yardımcı olan bir enzimdir. Hem çizgili kaslarda, hem de kalp kaslarında bulunur. Kalp hücreleri zarar gördüğünde, diyelim ki bir kalp krizinde, kandaki CK düzeyi yükselir. Bu yüzden kalp krizi geçirdiğini düşünüyoruz. Ama ya kalp krizi değilse?"</p>

    <p>"Başka ne olabilir?"</p>

    <p>"Başka tür bir kas hasarı. Travma örneğin, ya da kasılma. Aslında. kasa yapılan basit bir iğne bile CKnin yükselmesine sebep olabilir. Kalp kasından geldiğini söyleyebilmek için CKye fraksiyonasyon uygulamanız gerekir. İstasyonda bu test yapılamaz."</p>

    <p>"Öyleyse belki de kalp krizi filan geçirmemiştir."</p>

    <p>"Doğru. Ve bir akıl karıştıran ayrıntı daha. Kasın akut bir hasar görmesinden sonra CK düzeyi normale düşmelidir. Ama şu verilere bir bakın." Jack laboratuvar belgelerini karıştırarak değerleri okudu. "Son yirmi dört saattir enzim seviyesi sürekli artış göstermiş. Bu da sürekli bir hasar olduğunu gösteriyor."</p>

    <p>"Bu büyük bulmacanın sadece bir parçası," dedi Todd. "Bütün vücuttan anlaşılmaz bir gelişim izleyen anormal sonuçlar aldık. Karaciğer enzimleri, böbrek anomalileri, sedimantasyon hızlan, akyuvar sayımları. Bazı değerler yükselirken diğerleri düşüyor. Sanki sırayla farklı organ sistemleri saldırıya uğruyormuş gibi."</p>

    <p>Jack ona baktı. "Saldırıya mı?"</p>

    <p>"Sadece lafın gelişi, Jack. Ne tür bir süreçle karşı karşıya olduğumuzu bilmiyorum. Mürettebattaki diğerlerine de tahliller uyguladık ve tamamen normal çıktılar."</p>

    <p>"Ama tahliyeyi mazur gösterecek kadar hasta mı?" Soruyu, mekiğin uçuş operasyonları direktörü sormuştu. Bütün bunlar canını sıkmıştı. Discovery'nin asıl görevi Capricorn sınıfı casus uydusunu alıp onarmaktı. Şimdi görevi, bu kriz yüzünden elinden alınmıştı. "Washington uydunun onarımını ertelemekten rahatsız. Discovery uçan ambulans rolünü oynayabilsin diye bu uçuşun kontrolünü ele aldınız. Bu gerçekten gerekli mi? Hirai o istasyonda iyileşemez mi?"</p>

    <p>"Bunu söyleyemeyiz. Nesi olduğunu bilmiyoruz," dedi Todd.</p>

    <p>"Tanrı aşkına, orada yukarda bir doktorunuz var. Buna karar veremiyor mu?"</p>

    <p>Jack gerginleşti. Bu, Emma'ya karşı bir saldırıydı. "Röntgen aleti bile yok, " dedi.</p>

    <p>"Emrinde röntgenden başka hemen her şey var. İstasyon için ne demiştiniz. Dr. Cutler? 'İyi donanımlı bir tıbbi merkez' değil mi?"</p>

    <p>"Astronot Hirai'nin olabldiğince çabuk dünyaya dönmesi gerek," dedi Todd. "Fikrimiz hâlâ böyle. Eğer uçuş doktorlarınızı eleştirmek istiyorsanız siz bilirsiniz. Bütün söyleyebileceğim, ben asla bir mühendisi roket sistemleri konusunda eleştirme hatasına düşmezdim."</p>

    <p>Bu, fiili olarak tartışmaya son verdi.</p>

    <p>NSTS başkan yardımcısı, "Başka bir konu var mıydı?" dedi.</p>

    <p>"Hava," dedi NASA meteoroloji görevlisi. "Guadeloupe'un batısında gelişen ve yavaş yavaş batıya ilerlemen bir fırtına sistemi olduğunu söylemem gerek sanırım. Kalkışı etkilemeyecek. Ama izleyeceği yola göre gelecek hafta civarında Kennedy için problem olabilir."</p>

    <p>"Uyarılarınız için teşekkürler." Başkan yardımcısı odada göz gezdirdi ve başka soru olmadığını gördü. "Öyleyse kalkış CDT saatine göre sabah beşte yapılacaktır. Orada görüşürüz."</p>
  </div>
</body>
</html>
