<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <p class="MsoNormal" style="text-align:right"><a id="bookmark27"><i>1 Ağustos</i></a><br /></p>

    <p>Diana Estes sakin bir tavırla kolunu turnike yapılması için uzattı ve antekübital damarını genişletmek için elini bir kaç kez sıkıp açtı. İğne derisine batırılırken ne yerinden sıçradı ne de başını çevirdi; aslında Diana o kadar duygusuzdu ki, başka birinden kan alınmasını izliyor da olabilirdi. Her astronota kariyeri boyunca defalarca iğne yapılıyordu. Seçmelerdeki taramalarda birçok kez kanlarının alınmasına, fiziksel muayenelere ve en gizli konular hakkında sorulara katlanıyorlardı. Serumlarının kimyası, EKGleri ve hücre sayımları, uzay fizyologlarınca incelenmek üzere sonsuza dek kayda geçiyordu. Göğüslerine takılmış elektrodlarla koşu bantlarının üstünde soluk soluğa kalıp terliyorlar; vücut sıvılarından kültür yapılıyor, bağırsakları problarla inceleniyor; vücutlarının her santimi araştırılıyordu. Astronotlar yalnızca çok iyi eğitilmiş elemanlar değildi, aynı zamanda denek olarak kullanılıyorlardı. Laboratuvar farelerinin eşdeğeriydiler ve yörüngedeyken, kendilerini bazen çok acı veren bir sürü deneye teslim ediyorlardı.</p>

    <p>Bugün numune toplama günüydü. İstasyondaki hekim olarak, iğneleri ve şırıngaları kullanma yetkisi Emma'daydı. Mürettebattın çoğunun onun geldiğini görünce inlemesine şaşırmamak gerekirdi.</p>

    <p>Ama Diana sadece kolunu uzatmış ve iğneye teslim olmuştu. Emma kanın şırıngaya dolmasını beklerken diğer kadının bakışlarıyla becerisini ve tekniğini incelediğini hissetti. JSC'deki espriye göre, eğer Prenses Diana, İngiltere'nin gülü idiyse, Diana Estes de İngiltere'nin buz küpüydü; soğukkanlılığı, gerçek bir felaketin ısısında bile çatırdamayan bir astronot.</p>

    <p>Dört yıl önce, Diana ana motorlardan biri bozulduğunda Atlantis'teydi. İletilen mürettebat ses bantlarında, mekik komutanıyla pilotun sesleri, mekiğe Atlantik aşırı iniş yaptırırlarken telaş içinde yükselmişti. Ama Diana'nın sesi değil. Atlantis hızla Kuzey Afrika'da belirsiz bir inişe doğru giderken, onun soğukkanlılıkla direktifler listesini okuduğu duyulabiliyordu. Buz gibi olarak tanınmasını biotelemetri verileri sağlamıştı. O uçuşun kalkışı sırasında bütün mürettebatın kan basıncı ve nabzı kaydedilmişti. Herkesin nabzı aniden ve çok fazla yükselirken Diana'nınki yavaş yavaş, ancak dakikada doksan altıya çıkmıştı. "Çünkü o insan değil," diye espri yapmıştı Jack. "O aslında bir android. NASA'nın en yeni astronot serisindeki ilk android."</p>

    <p>Emma bu kadında pek de insancıl bir yan olmadığını kabul etmek zorundaydı.</p>

    <p>Diana kolundaki iğne deliğine baktı, kanamanın durduğunu gördü ve duygusuzca protein kristalizasyonu deneyine döndü. İnce uzun kollan, uzayda geçen bir ay sonunda süt beyazına dönüşmüş pürüzsüz cildiyle, gerçekten de mükemmel bir android sayılırdı. Bütün bunlar ve de bir dahininkine eşit IQ'düzeyiyle, asla tamamlayamadığı uzay mekiği uçuş eğitimini Diana'yla yapan Jacke göre öyle sayılırdı.</p>

    <p>Diana malzeme bilimi üzerine doktora yapmıştı ve astronot programına kabul edilmeden önce, zeolitler -petrolün rafine edilmesinde kullanılan billursu maddelerhakkında bir düzine bilimsel makale yayınlamıştı. Şimdi hem organik hem de inorganik kristaller araştırmalarının başındaki bilim kadınıydı. Yeryüzünde, yerçekimi kristal oluşumunu etkiliyordu. Uzayda, kristaller daha büyük ve daha karmaşık bir halde oluşuyordu, bu yüzden de yapılan bütünüyle analiz edilebiliyordu. ISS'de Anjiotensinden koriyonik gonadotropine kadar yüzlerce proteinin kristalleri elde ediliyordu. Bu, yeni ilaçların geliştirilmesine imkan tanıyabilecek çok önemli bir farmakolojik araştırmaydı.</p>

    <p>Diana'yla işi bitince Emma ESA laboratuvarından çıkıp Mike Griggs'i bulmak için yaşam modülüne doğru yüzdü. "Sıra sende,'' dedi.</p>

    <p>Mike inledi ve isteksizce kolunu uzattı. "Hepsi bilim adına."</p>

    <p>"Bu sefer sadece bir tüp," dedi Emma, turnikeyi bağlarken.</p>

    <p>"O kadar çok iğne deliği var ki, eroinmanlara benziyoruz."</p>

    <p>Emma. antekübital damarı belirginleştirmek için deriye bir kaç kez hafifçe vurdu. Damar, kaslı kolunda mavi bir ip gibi şişti. Griggs formda kalmak konusunda çok ısrarcıydı, bu, yörüngedeyken hiç de kolay bir şey değildi. Uzayda yaşam, insan vücudunda izlerini bırakıyordu. Astronotların yüzleri, sıvılardaki değişiklikler sonucu şişiyordu. Kalça ve baldırlarındaki kasları inceliyor, sonunda, bol paçalı donlara benzeyen şortlarından çıkan bembeyaz, çırpı gibi "tavuk bacakları" oluyordu. Görevler çok yorucuydu, insanın sinirini bozan, sayılamayacak kadar çok şey vardı. Ve bir de, aylar boyunca stres içinde, doğru dürüst yıkanmamış, kirli giysiler giyen bir mürettebatla aynı yere kapatılmış olmanın duygusal bedeli vardı.</p>

    <p>Emma deriyi alkolle silip damarı deldi. Kan şırıngaya doldu. Adama baktı, başını yana çevirmiş olduğunu gördü. "İyi misin?"</p>

    <p>"Evet. Becerikli vampiri takdir ediyorum."</p>

    <p>Emma turnikeyi çözdü ve iğneyi çıkarırken adamın rahat bir soluk aldığını duydu. "Şimdi kahvaltı edebilirsin. Kenichi dışında herkesten kan aldım." Yaşam modülünde göz gezdirdi. "O nerede?"</p>

    <p>"Onu bu sabah görmedim."</p>

    <p>"Umarım kahvaltı etmemiştir. Bu glikoz düzeyini bozar."</p>

    <p>Bir köşede asılı durup sessizce kahvaltısını eden Nikolay, "Hala uyuyor" dedi.</p>

    <p>"Tuhaf," dedi Griggs. "Her zaman herkesten önce kalkar."</p>

    <p>"Uykusu pek iyi değil," dedi Nikolay. "Dün gece, kustuğunu duyuyorum. Yardım ister mi soruyorum, hayır diyor."</p>

    <p>"Ben gidip bakayım, " dedi Emma.</p>

    <p>Yaşam modülünden çıkıp Kenichi'nin uyku bölümünün olduğu RSMye giden uzun tünele yöneldi. Perdesini kapalı buldu.</p>

    <p>ESA' Avrupa Uzay Ajansı.</p>

    <p>Kenichi?" diye seslendi. Yanıt yoktu. "Kenichi?" Bir an duraksadı, sonra perdeyi açtı ve adamın yüzünü gördü. Gözleri parlak kan kırmızısıydı. "Aman Tanrım, " dedi.</p>
  </div>
</body>
</html>
