<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h2>YİRMİ</h2>

    <p class="MsoNormal" style="text-align:right"><i>15 Ağustos</i></p>

    <p>"Ben, canları cehenneme derim," dedi Luther. Yerle aralarındaki haberleşme kesilmişti. Konuşmaları Uçuş Kontrol tarafından izlenmiyordu. "CRV ye geri dönüp düğmelere basalım ve gidelim. Bizi geri döndürüp buraya gönderecek halleri yok ya."</p>

    <p>İstasyondan bir kez ayrıldılar mı, geri dönemezlerdi. CRV aslında fren paraşütleri olan bir planördü. ISS'den ayrılışının ardından, dünyanın etrafında en fazla dört kez dönebilirdi, ondan sonra yörüngeden çıkıp yeryüzüne inmek zorundaydı.</p>

    <p>"Bize olduğumuz yerde kalmamız söylendi," dedi Griggs. "Biz de bunu yapacağız."</p>

    <p>"Bu lanet olası saçma sapan emirlere mi uyacağız? Eğer dünyaya götürmezsek Nikolay ölecek!"</p>

    <p>Griggs Emma'ya baktı. "Fikrin. Watson?"</p>

    <p>Emma son yirmi dört saattir hastasının yanından ayrılmıyor. Nikolay'ın durumunu gözlüyordu. Durumunun ciddi olduğunu hepsi de görebiliyordu. Hasta, sabitleme tahtasına bağlı, kasılıyor ve titriyordu, kollarıyla bacakları bazen öye şiddetle havayı dövüyordu ki. Emma onun kemiklerinin kırılmasından korkuyordu. Ringte insafsızca dövülmüş bir boksöre benziyordu. Cilt altı amfizemi nedeniyle yüzündeki yumuşak dokuları şişmiş, göz kapakları neredeyse tamamen kapanmıştı. Daracık aralıklardan, gözlerinin akının parlak, şeytani bir kırmızı olduğu görülüyordu.</p>

    <p>Nikolay'ın ne kadar duyup anladığını bilmiyordu, ama Emma düşündüklerini yüksek sesle söylemeye cesaret edemiyordu. Arkadaşlarını Rus hizmet modülünden çıkardı.</p>

    <p>Nikolay' ın onları duyamayacağı ve güven içinde gözlük ve maskelerini çıkarabilecekleri yaşam modülünde toplandılar.</p>

    <p>"Houston'ın bir an önce tahliyemize izin vermesi gerek," dedi, "yoksa onu kaybederiz."</p>

    <p>"Durumun farkındalar," dedi Griggs. "Beyaz Saray izin vermedikçe bunu yapamazlar."</p>

    <p>"Öyleyse burada oyalanıp birbirimizin hastalanışını mı seyredeceğiz?" dedi Luther. "CRVye binip yola çıksak? Ne yapacaklar, bizi vuracaklar mı?"</p>

    <p>Diana hafif bir sesle konuştu, "Bunu yapabilirler."</p>

    <p>Az önce söylediği şeyin gerçekliği hepsini suskunluğa düşürdü. Uzay mekiğine binen ve geri sayım boyunca terleyen her astronot, KSC'de oturan ve görevleri mekiği havaya uçurup mürettebatı yakmak olan bir Hava Kuvvetleri görevlileri olduğunu bilirdi. Kalkış sırasında manevra sisteminde bir arıza çıkarsa, mekik tehlikeli bir şekilde insanların yaşadığı bir bölgeye doğru yönelirse, imha etme düğmelerine basmak, güvenli uzaklıktaki bu askerlerin göreviydi. Mekik mürettebatının her üyesiyle tanışmışlardı. Belki de astronotların ailelerinin fotoğraflarını görmüşlerdi. Öldürecekleri insanları kesinlikle tanıyorlardı. Bu korkunç bir sorumluluktu, yine de hiç kimse o Hava Kuvvetleri askerlerinin, görevlerini yerine getireceğinden kuşku duymuyordu.</p>

    <p>Tıpkı emredildiği takdirde, kendilerinin de CRVyi mutlaka yok edeceklerinden kuşku duymadıklan gibi. Yeni ve ölümcül bir salgın olasılığıyla karşı karşıyayken, beş astronotun hayatı önemsiz görünecekti.</p>

    <p>Luther, "Güvenli bir şekilde inmemize izin verecekleri konusunda iddiaya girmeye hazırım. Dördümüz hâlâ sağlıklıyız. Hastalığa filan yakalanmadık."</p>

    <p>"Ama çoktan maruz kaldık," dedi Diana. "Aynı havayı soluduk. aynı odaları paylaştık. Luther, sen ve Nikolay o çıkış kabininde beraber uyudunuz."</p>

    <p>"Ben kendimi gayet iyi hissediyorum."</p>

    <p>"Ben de. Griggs'le Watson da öyle. Ama bu bir enfeksiyonsa, kuluçka döneminde olabiliriz."</p>

    <p>"İşte bu yüzden emirlere uymak zorundayız," dedi Griggs. "Olduğumuz yerde kalacağız."</p>

    <p>Luther Emma'ya döndü. "Sen de bu şehitlik saçmalığına katılıyor musun?"</p>

    <p>"Hayır," dedi Emma. "Katılmıyorum."</p>

    <p>Griggs şaşkınlıkla ona baktı. "Watson?"</p>

    <p>"Ben kendimi düşünmüyorum," dedi Emma. "Hastamı düşünmüyorum. Nikolay konuşamıyor, o yüzden onun yerine bunu ben yapmak zorundayım. Onu hastaneye götürmek istiyorum, Griggs."</p>

    <p>"Houston'ın ne söylediğini duydun."</p>

    <p>"Benim duyduğum bir karmaşaydı. Tahliye emri önce veriliyor, sonra da durduruluyordu. İlk önce Marburg virüsü olduğunu söylüyorlar. Sonra virüs bile olmadığını, biyoteröristler tarafından bulunan yeni bir organizma olduğunu söylüyorlar. Tanrı aşkına, orada neler olup bittiğini bilmiyorum. Tek bildiğim hastamın..." Birden sesini alçalttı. "Ölüyor olduğu," dedi hafifçe. "Önde gelen sorumluluğum onu hayatta tutmak."</p>

    <p>"Benim sorumluluğum da bu istasyonun kumandanı gibi hareket etmek," dedi Griggs. "Houston'ın dizginleri olabildiğince elinde tuttuğuna inanmak zorundayım. Durum gerçekten ciddi olmasa bizi tehlikeye atmazlardı."</p>

    <p>Emma karşı çıkamadı. Uçuş Kontrol'ün başında tanıdığı, güvendiği insanlar bulunuyordu. Jack de orada, diye düşündü. Yeryüzünde ondan daha çok güvendiği bir insan yoktu.</p>

    <p>"Öyle görünüyor ki, bize veri gönderiyorlar," dedi Diana bilgisayara bakarak. "Watsona."</p>

    <p>Emma ekranda parıldayan mesajı okumak için modülün öbür yanına süzüldü. NASA Yaşam Bilimleri' nden geliyordu. Dr. Watson,</p>

    <p>Tam olarak neyin karşı karşıya olduğunuzu olduğumuzu bilmeniz gerektiğini düşünüyoruz. Bu, Kenichi Hirai'nın hastalığına sebep olan organizmanın DNA analizi.</p>

    <p>Emma ilişikteki dosyayı açtı.</p>

    <p>Ekrandan geçen nükleotid dizisini zihninde işlemesi bir kaç dakikasını aldı. Sonuçlara inanması bir kaç dakika daha sürdü.</p>

    <p>Fark/ı türlerden gelen genler tek bir kromozomda. Leopar kurbağası. Fare. Ve insan.</p>

    <p>"Bu organizma nedir?" diye sordu Diana.</p>

    <p>Emma hafif bir sesle, "Yeni bir yaşam biçimi," dedi.</p>

    <p>Bu bir Frankenstein canavarıydı. Doğadan gelen iğrenç bir yaratık. Emma birden "fare" sözcüğüne dikkat etti, ve fareler, diye düşündü. İlk hastalanan onlardı. Geçen on gün boyunca ölmeye devam etmişlerdi. Kafesi en son kontrol ettiğinde, yalnızca bir fare, bir dişi, canlıydı.</p>

    <p>Yaşam modülünden çıkıp istasyonun elektrikten yoksun yarısının derinlerine yöneldi.</p>

    <p>Birleşik Devletler laboratuvarı loşluğa gömülmüştü. Yarı karanlıkta hayvanların bölmesine yaklaştı. Acaba fareler bu organizmanın orijinal taşıyıcıları, kimeranın içinde ISS'ye geldiği araçlar mıydı? Yoksa yalnızca kazara organizmanın kurbanı olmuş, hastalığı istasyondaki başka bir şeyden mi kapmışlardı?</p>

    <p>Peki son fare yaşıyor muydu?</p>

    <p>&nbsp;&nbsp;&nbsp;&nbsp;&nbsp;&nbsp;&nbsp; Bölmenin kapağını açtı ve kafesin tek sakinine göz attı.</p>

    <p>Heyecanı sönüverdi. Fare ölmüştü.</p>

    <p>Emma, kulağı ısırılıp kopmuş bu dişinin hırpani bir savaşçı olduğunu, sırf huysuzluğundan, kafes arkadaşlarından daha fazla yaşadığını düşünmeye başlamıştı. Şimdi, kafesin en ucunda yüzen cansız bedene bakarken beklenmedik bir acı duydu. Karnı şimdiden şişmiş gibi görünüyordu. Cesedinin hemen alınıp kontamine olmuş çöplerin arasına atılması gerekecekti.</p>

    <p>Kafesi eldiven kutusuna yanaştırdı, ellerini eldivenlerin içine soktu ve fareyi tutmak için uzandı. Parmaklarıyla hayvanı kavramıştı ki, ceset birden kımıldayıp canlandı. Emma şaşkınlıkla bir çığlık attı ve fareyi elinden bıraktı.</p>

    <p>Hayvan öbür tarafa dönüp bıyıkları sinirden dikilerek Emma'ya ters ters baktı.</p>

    <p>Emma şaşkınlıkla güldü. "Demek ölmedin," diye mırıldandı.</p>

    <p>"Watson!"</p>

    <p>Emma, isminin söylendiğini duyduğu haberleşme ünitesine döndü. "Laboratuvardayım."</p>

    <p>"Buraya gel! RSMye. Nikolay nöbet geçiriyor!"</p>

    <p>Emma yarı karanlıkta duvarlara çarparak laboratuvardan fırlayıp hızla Rus tarafına doğru atıldı. RSMye daldığında gördüğü ilk şey arkadaşlarının yüzleri oldu, duyduklan dehşet, gözlüklerinin ardından bile açıkça fark ediliyordu. Sonra yana çekildiler ve Emma Nikolay'ı gördü.</p>

    <p>Sol kolu spazmlarla öyle şiddetli biçimde kasılıyordu ki, bütün sabitleme tahtası sarsılıyordu. Nöbet vücudunun sol yanını etkilemeye başladı ve bacağı da kasılmaya başladı. Şimdi kalçaları geriliyor, spazmlar bedenindeki engellenemeyen yolculuklarını sürdürürken tahtaya çarpıyordu. Kasılmalar şiddetlenmiş, bileklerindeki kayışlar derisini yüzüp kanatmaya başlamıştı. Emma, Nikolay'ın sol önkolundaki kemikler kırılırken insanın midesini bulandıran bir çatırtı duydu. Sağ bileğindeki kayış kopup fırladı ve kolu kontrolsüzce çırpınmaya başladı, elinin tersi masanın kenarına çarparak kemiği ve eti parçalıyordu.</p>

    <p>"Sıkı tutun! Ona Valyum vereceğim!" diye haykırdı Emma, ecza kutusunu deli gibi karıştırırken.</p>

    <p>Griggs'le Luther birer kola yapıştılar, ama Luther'ın bile bağından kurtulan kolu kontrol etmeye Luther'ın bile gücü yetmedi. Nikolay'ın sağ kolu bir kamçı gibi fırlayarak Luther'ı yana savurdu. Luther yuvarlandı ve ayağı Diana'nın yanağına çarpıp gözlüklerini yamulttu</p>

    <p>Nikolay'ın başı aniden masaya çarptı. Hırıltıyla soludu ve göğsü havayla doldu. Boğazından koca bir öksürük çıktı.</p>

    <p>Havaya saçılan balgam, Diana'nın yüzüne geldi. Kadın tiksinti dolu bir çığlık attı ve tutunduğu yeri bırakıp geriye doğru sürüklenirken balgamın bulaştığı açıktaki gözünü sildi.</p>

    <p>Maviyle yeşil arası bir salgı damlacığı yüzerek Emma'nın yanından geçti. O jelatinimsi kütlenin içinde inciye benzer bir tanecik vardı. Ancak globül aydınlatma sisteminin fosforlu parçasının önünden geçtiğinde Emma baktığı şeyin ne olduğunu anladı. Bir tavuk yumurtası mum alevinin önüne tutulduğunda içindekiler görülebilir. Şimdi fosforlu lamba mumun rolünü oynuyor, parlaklığı, taneciğin opak zarının arkasındakinin görülmesini sağlıyordu.</p>

    <p>İçerde, bir şey hareket ediyordu.</p>

    <p>Kalp monitörü alarm veriyordu. Emma dönüp Nikolay'a baktı ve artık soluk almadığını gördü. Ekranda dümdüz bir çizgi vardı.</p>

    <p>&nbsp;</p>
  </div>
</body>
</html>
