<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h1>KİMERA</h1>

    <h2>ON DOKUZ</h2>

    <p class="MsoNormal" style="text-align:right"><i>13 Ağustos</i></p>

    <p>Bütün perdelerin çekili olduğu Jack'in evinde toplandılar. Kesinlikle fark edilecekleri JSC'de toplanmaktan korkmuşlardı. NASA operasyonlarının kontrolünün ele geçirilmesiyle öyle afallamışlardı ki, ne yapmaları gerektiği konusunda hiç bir fikirleri yoktu. Bu kriz için ne bir operasyon el kitabı, re de olasılık planları vardı. Jack, hepsi de NASA operasyon bölümünden, bir avuç insanı çağırmıştı: Todd Cutler. Gordon Obie, Uçuş Direktörleri Woody Ellis ve Randy Carpenter ve Kargo Yönetimi'nden Liz Gianni.</p>

    <p>Zil çaldı ve herkes gerginleşti.</p>

    <p>"Geldi," dedi Jack ve kapıyı açtı.</p>

    <p>NASA Doğa Bilimleri Bölümü'nden Dr. Eli Petrovitch, elinde bir dizüstü bilgisayar çantasıyla, içeri girdi Son iki yıldır lemfomayla savaşmakta olan zayıf ve kırılgan bir adamdı. Savaşı yitirmekte olduğu belliydi. Saçının büyük bir bölümü dökülmüş, geriye bir kaç beyaz tel kalmıştı. Yüzü. dışarı fırlamış kemikleriyle sarı parşömene benziyordu. Fakat gözlerinde, bir bilim adamının dinmek bilmeyen merakıyla beslenen heyecanın pırıltısı vardı.</p>

    <p>"Alabildiniz mi?" diye sordu Jack.</p>

    <p>Petrovitch başını salladı ve hafifçe çantasına vurdu. O iskelet gib yüzündeki gülümsemesiyle bir hortlağa benzemişti. "USAMRIID verilerinin bir kısmını paylaşmayı kabul etti."</p>

    <p>"Bir kısmını mı?"</p>

    <p>"Hepsini değil. Genomun büyük bölümü gizli tutuluyor. Bize dizinin yalnızca bazı parçalarını verdiler, aralarında büyük boşluklar var. Sadece durumun çok ciddi olduğunu bize kanıtlayacak kadarını gösteriyorlar. Dizüstü bilgisayarı yemek odasındaki masaya koyup çantasından çıkardı Herkes seyretmek için çevresine toplanırken Petrovich bilgisayarı açtı ve içine bir disket yerleştirdi.</p>

    <p>Veriler görünmeye başladı; ekrandan insanın başını döndüren bir hızla geçen, satırlar dolusu gelişigüzel harfler. Bu bir metin değildi; bu harfle] sözcükleri değil, bir şifreyi meydana getiriyordu. Aynı harfler, sıralar değişerek tekrar tekrar beliriyorlardi. A, T, G, ve C. Adenin, timin, guanin ve sitozin bazlarını simgeliyorlardı. DNA'yı oluşturan yapıtaşları. Bu harf dizisi bir genomdu, bir organizmanın kimyasal şifresi.</p>

    <p>"İşte," dedi Petrovich, "Söz ettikleri kimera bu Kenichi Hirai'yi öldüren organizma. "</p>

    <p>"Sürekli duyduğumuz şu kimera da nesi?" diye sordu Randy Carpenter "Biz cahil mühendislere açıklayabilirsiniz belki?"</p>

    <p>"Elbette," dedi Petrovich. "Kendinizi cahil hissetmeniz için hiç bir nedeı yok. Moleküler biyoloji dışında pek fazla kullanılan bir terim değil. Sözcük eski Yunanca'dan geliyor. Kimera, yenilmez olduğu söylenen mitolojik bir canavardı. Kafası aslan, gövdesi keçi ve kuyruğu ejderha biçiminde, ağzından alevler çıkaran bir yaratık. Sonunda Bellerophon adında bir kahraman tarafından öldürüldü. Pek adil bir dövüş olmadı, çünkü Bellerophon hile yaptı Kanatlı at Pegasus'a binip Kimera'ya yukardan oklar attı."</p>

    <p>"Bu efsane ilginç," diye araya girdi Carpenter sabırsızlıkla, "am; konuyla ilgisi ne?"</p>

    <p>"Yunanlıların Kimera'sı üç farklı hayvandan oluşan tuhaf bir yaratıktı. Aslan, keçi ve ejderha tek bir gövdede birleşmiş. İşte bu­rada, bu kromozomda gördüğümüz de tam olarak bu Ellerophon'un öldürdüğü canavar kadar tuhaf bir yaratık. DNA' sı birbiriy­le ilişkisiz üç türden gelen biyolojik bir kimera."</p>

    <p>"Bu türleri belirleyebildiniz mi?" diye sordu Carpenter.</p>

    <p>Petrovich başını salladı. "Yıllar süren çalışmalar boyunca bilim adamları, virüslerden fillere kadar bir çok türün gen dizilerini içe ren bir koleksiyon oluşturdular. Ama bu verileri toplamak çok ya vaş ve sıkıcı bir işti. Yalnızca insan genomunu analiz etmek bile on larca yıl sürdü. Bu yüzden sizin de tahmin edebileceğiniz gibi, he nüz dizisi belirlenmemiş bazı türler de var. Bu kimeranın genomu nun büyük bölümü tanımlanamıyor; koleksiyonda yer almıyor Ama şimdiye dek tanımlayabildiklerimiz işte bunlar." "Tür Eşleşimleri" yazısına tıkladı.</p>

    <p>Ekranda şunlar belirdi:</p>

    <p>Mus musculis (sıradan fare)</p>

    <p>Rana pipiens (kuzey leopar kurbağası)</p>

    <p>Homo sapiens</p>

    <p>"Bu canlı, yarı fare. yarı amfibyen. Ve yarı insan." Durakladı. "Bir anlamda," dedi "düşman da bizden."</p>

    <p>Oda sessiziliğe gömüldü.</p>

    <p>"O kromozomda hangi genlerimiz var?" diye sordu Jack hafif bir sesle. "Kimeranın hangi bölümü insan?"</p>

    <p>"İlginç bir soru," dedi Petrovich başıyla onaylayarak. "İlginç bir cevabı hak ediyor. Bu listenin anlamını siz ve Dr. Todd Cutler değerlendireceksiniz." Klavyede bazı tuşlara bastı.</p>

    <p>Ekranda şunlar belirdi:</p>

    <p>&nbsp;&nbsp;&nbsp;&nbsp;&nbsp;Amilaz Lipaz Fosfolipaz A Tripsin</p>

    <p>Kimotripsin</p>

    <p>Elastaz</p>

    <p>Enteroklnaz</p>

    <p>"Tanrım," diye mırıldandı Todd Cutler. "Bunların hepsi sindirim enzimi."</p>

    <p>Organizma, içine girdiği canlıyı yok etmeye hazırlanmış, diye düşündü Jack. Bu enzimleri, kaslarımızı, organlarımızı ve bag dokularımızı iğrenç bir çorbaya dönüştürerek bizi içerden sindirmek için kullanıyor.</p>

    <p>"Jill Hewitt bize Hirai'nin cesedinin dağıldığını söylemişti," dedi Randy Carpenter. "Halüsinasyon gördüğünü sanmıştım."</p>

    <p>Jack birden, "Bu, üzerinde biyolojik oynamalar yapılmış bir organizma olmalı! Biri bunu laboratuvarda ortaya çıkarmış. Bir bakteriyi ya da virüsü alıp onu daha etkin bir ölüm makinesine dönüştürmek için başka türlerden genler aşılamış."</p>

    <p>"Ama hangi bakteri? Hangi virüs?" dedi Petrovich. "İşte giz burada. Genomun diğer kısmını incelemeden hangi organizmayla işe başladıklarını saptayamayız. USAMRUD bize bu organizmanın kromozomunun en önemli bölümünü göstermeyi reddediyor. Bu katilin kimliğini belirleyen bölümü." Jack'e baktı. "Otopside, patolojiyi gerçekten gören tek kişi sensin."</p>

    <p>"Sadece bir an bakabildim. Beni odadan öyle hızla çıkardılar ki, ancak şöyle bir bakabildim. Gördüğüm şeyler bir tür kiste benziyordu. İnci boyutunda, mavimsi yeşil bir maddeyle kaplı bir şey. Mercer'ın toraksında ve karnındaydılar. Hewitt'in de kafasının içinde. Daha önce hiç böyle bir şey görmemiştim."</p>

    <p>"Hidatik kist olabilirler mi?" diye sordu Petrovich.</p>

    <p>"O nedir?" diye sordu Woody.</p>

    <p>"Echinococcus adlı parazit bir şerit larvasının neden olduğu bir enfeksiyon. Karaciğer ve akciğerlerde kistlere yol açar. Başka organlarda da."</p>

    <p>"Sizce bu bir parazit olabilir mi?"</p>

    <p>Jack başını salladı. "Hidatid kistlerinin gelişimi uzun zaman alır. Yıllar, günler değil. Bence bu bir parazit değildi."</p>

    <p>"Belki de kist falan yoktu," dedi Todd. "Belki onlar sporlardı. Mantarların üreme cisimleri. Aspergillus ya da cryptococcus. "</p>

    <p>Kargo İşlemleri'nden Liz Gianni araya girdi, "Mürettebat mantar kontaminasyonuyla ilgili bir sorun olduğunu bildirmişti. Aşırı üreme nedeniyle deneylerden birini yok etmek zorunda kalmışlardı." "Hangi deney?" diye sordu Todd.</p>

    <p>"Bakmam gerekli. Sanırım hücre kültürlerinden biriydi.</p>

    <p>"Ama basit bir mantar kontaminasyonu bu ölümleri açıklamaz ki," dedi Petrovich. "Hatırlayın, Mir'de her zaman etrafta yüzen mantarlar olurdu ve kimse ölmemişti." Bilgisayar ekranına baktı. "Bu genom tamamen yeni bir yaşam biçimiyle karşı karşıya olduğumuzu gösteriyor. Jack'le aynı fikirdeyim. Üzerinde oynanma yapılmış olmalı."</p>

    <p>"Öyleyse biyolojik terör," dedi Woody Ellis. "Birileri istasyonumuzu abote etti. Kargoların birinde içeri sokmuş olmalılar."</p>

    <p>Liz Gianni şiddetle başını salladı. Agresif ve gergindi, her toplantıda güçlü bir kişilik sergilerdi, şimdi de konuşurken kendine güveni tamdı. "Kargodaki bütün malzemeler güvenlik incelemesinden geçer. Her ekipman için tehlike raporu ve üç faz analizleri vardır. İnanın bana, bu kadar tehlikeli olan bir şeyi geri çevirirdik."</p>

    <p>"Tabi tehlikeli olduğunu bildiğiniz düşünülürse," dedi Ellis. "Elbette bilirdik!"</p>

    <p>"Ya güvenlikte bir boşluk olduysa?" dedi Jack. "Deney malzemelerinin birçoğu doğrudan doğruya uzman kişilerden ve bilim adamlarının kendilerinden geliyor. Onların güvenlik sistemi nasıl, bilmiyoruz. Laboratuvarlarında çalışan bir terörist olup olmadığını bilmiyoruz. Son anda bir bakteri kültüründe değişiklik yapsalardı, mutlaka bilir miydik?" Liz ilk kez kararsız göründü. "Bu...pek olası değil." "Ama olabilir de."</p>

    <p>Olasılığı kabullenmeye yanaşmasa da canının sıkıldığı gözlerinden anlaşılıyordu. "Bütün proje başkanlarını sorguya çekeceğiz," dedi. "Uzaya deney yollayan bütün bilim adamlarını. Eğer gü­venlik konusunda bir hata yaptılarsa, bunu kesinlikle öğreneceğim."</p>

    <p>Eminim yapar, diye düşündü Jack. Odadaki diğer adamlar gibi o da Liz Gianni'den biraz korkuyordu.</p>

    <p>"Henüz sormadığımız bir soru var, " dedi Gordon Obie, ilk kez söz alarak. Her zamanki gibi yorum yapmadan, sessizce bilgiyi işleyen Sfenks olmuştu.</p>

    <p>&nbsp;&nbsp;&nbsp;&nbsp;&nbsp;&nbsp; "Soru, Neden? Neden biri istasyonu sabote etsin ki? Bu, bize kin duyan biri mi? Teknolojiye karşı olan bir fanatik mi?"</p>

    <p>"Unabomber'ın biyolojik eşdeğeri," dedi Todd Cutler.</p>

    <p>"O zaman neden organizmayı JSC'ye gönderip altyapımızı yok etmedi? Bu hem daha kolay, hem de çok daha mantıklı olurdu?"</p>

    <p>"Bir fanatiğe mantık uygulayamazsınız," dedi Cutler.</p>

    <p>"Fanatikler de dahil, herkese mantık uygulayabilirsin," diye yanıtladı. Gordon. "Hangi kurallara göre oynadıklarını bildiğiniz sürece. işte bu yüzden endişeleniyorum. İşte bu yüzden gerçekten sabotajla karşı karşıya olup olmadığımızı merak ediyorum."</p>

    <p>"Başka ne olabilir," dedi Jack, "sabotaj değilse?"</p>

    <p>"Bir olasılık daha var. En az sabotaj kadar korkutucu," dedi Gordon kaygılı bakışları Jack'e kayarak. "Bir hata."</p>

    <p>Dr. Isaac Roman, karşılaşmak üzere olduğu şeyden korkarak koridor boyunca koşarken, kemerindeki çağrı cihazı çalmaya devam ediyordu. Cihazı susturdu ve 4. seviye karantina odasına giden kapıyı açtı. Hastanın odasına girmeden güvenli bir biçimde dışarda durdu ve gözlem penceresinin öte yanında yaşanan dehşete bakakaldı.</p>

    <p>Duvarlar ve Dr. Nathan Helsinger'in kasılarak yerlerde çırpındığı odanın zemini kanla kaplanmıştı. Uzay giysili iki hemşireyle bir doktor, onun kendini yaralamasını önlemeye çalışıyordu, ama spazmları öyle şiddetli ve güçlüydü ki, onu tutamıyorlardı. Bacağı ileri fırladı ve hemşirelerden biri düşüp kanla kayganlaşan beton zeminde savruldu.</p>

    <p>Roman haberleşme düğmesine atıldı. "Elbisen! Delindi mi?"</p>

    <p>Kadın yavaş yavaş ayağa kalkarken Roman yüzündeki dehşet dolu ifadeyi gördü. Hemşire eldivenlerim, kollarına, sonra da hortumun giysisini havayla doldurduğu birleşim noktasına baktı. "Hayır," dedi rahatlayan kadın, neredeyse hıçkırarak. "Delinmemiş."</p>

    <p>Pencereye kan sıçradı. Camdan aşağı parlak damlacıklar süzülürken Roman geriye sıçradı. Helsinger şimdi kafasını yerlere vuruyor, belkemiği bir gevşiyor, bir sertleşiyordu Opisfoionus. Roman böyle garip bir pozu, daha önce yalnızca bir kez, strikninden zehirlenen birinde görmüştü; vücut sanki gerili bir yay gibi arkaya doğru bükülmüştü. Helsinger yeniden kasıldı ve kafası geriye savrulup betona çarptı. İki hemşirenin kasklarının siperliğine kan sıçradı.</p>

    <p>"Geri çekilin!" diye emretti Roman haberleşme cihazından.</p>

    <p>"Kendini yaralıyor!" dedi doktor.</p>

    <p>"Başka kimsenin zarar görmesini istemiyorum."</p>

    <p>"Eğer kasılmalarını kontrol altına alabilirsek</p>

    <p>"Onu kurtarmak için yapabileceğini» hiç bir şey yok. Hepinizin derhal uzaklaşmasını istiyorum. Bir zarar görmeden."</p>

    <p>Hemşireler istemeye istemeye geri çekildiler. Bir duraksamanın ardından doktor da aynı şeyi yaptı. Ayaklarının dibinde dehşet dolu bir sahne yaşanırken suskunlukla seyrettiler.</p>

    <p>Helsinger'in başı yeni çırpınmalarla arkaya savruldu. Kafa derisi sanki dikiş yerinden sökülen bir kumaş gibi yarıldı. Kan birikintisi artık göle dönmüştü.</p>

    <p>"Oh, Tanrım, gözlerine bakın!" diye bağırdı hemşirelerden biri.</p>

    <p>Gözler yerlerinden fırlayacakmışçasına gerilmiş, iki koca bilye gibi dışarı fırlamıştı. Travmatik propitoz, diye düşündü Roman. Başın içinde biriken korkunç basınçtan göz kapaklan geriye kaçmış, kocaman göz küreleri öne çıkmış, onlara bakıyordu.</p>

    <p>Kasılmalar hiç durmadan devam ediyor, başı yerleri dövüyordu. Kemik parçacıkları havaya sıçrayıp pencerenin camına çarpıyordu. Adam sanki kendi kafatasını açmaya, içindeki şeyi serbest bırakmaya çalışıyordu.</p>

    <p>Bir çatırtı daha duyuldu. Bir kez daha kan ve kemik parçaları etrafa dağıldı.</p>

    <p>Artık ölmüş olmalıydı. Neden hala kasılıyordu?</p>

    <p>Ama kafası koparılan tavuklar bile kıvranıp çırpınmaya devam ederlerdi, Helsinger'in can çekişmesi de henüz bitmemişti. Başı yerden kalktı, sırtı, kopmadan önce dayanılmaz bir gerilimle uza­yan bir yay gibi kıvrıldı. Boynu geriye savruldu. Bir çatırtı oldu ve kafatası bir yumurta gibi kırılıp açıldı. Kemik parçaları uçuştu. Pen­cereye gri bir madde yığını sıçradı.</p>

    <p>Roman soluğu kesilerek geriye doğru sendeledi, midesi ağzı­na gelmişti. Başını eğip kontrolünü kaybetmemek için çabaladı. Görüşünün üzerine çökmek üzere olan karanlıkla savaştı.</p>

    <p>Ter içinde, titreyerek başını kaldırmayı başardı. Pencereden bir kez daha bakmak istiyordu.</p>

    <p>Nathan Helsinger nihayet kımıltısız yatıyordu. Kafasından ge­riye kalanlar bir kan gölünde yüzüyordu. O kadar çok kan vardı ki. Roman bir an yayılan kızıllıktan başka hiçbir şeye odaklanamadı. Sonra bakışları ölen adamın yüzüne takıldı. Alnına yapışmış, kıpır­dayan, mavimsi yeşil kütleye. Kistlere.</p>

    <p>Kimera.</p>

    <p>&nbsp;</p>
  </div>
</body>
</html>
