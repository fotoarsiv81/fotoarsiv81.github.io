<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <div>
      <h2>ALTI</h2>

      <p class="MsoNormal" style="text-align:right"><i>Cape Canaveral</i></p>

      <p>«Jack, kiralık otomobilinin açık penceresinden Merrit Adası'nın nemli havasını içine çekip ormandan gelen ıslak toprak ve ağaçların kokusunu kokladı. Kennedy Uzay Merkezi'ne giden yol, şaşılacak biçimde, portakal ağaçlarının, köhne çörek tezgahlarının ve ıskartaya çıkarılmış füze parçalarının durduğu, yabani otlarla kaplı hurdalığın içinden geçen bir kır yoluydu. Gün ışığı zayıflıyordu ve ilerde çok yavaş giden yüzlerce arabanın arka farlarını görü­yordu. Trafik yoğunlaşıyordu ve arabası yakında sabahki kalkışı izlemek için uygun park yeri arayan uzun turist kuyruklarının arasında sıkışıp kalacaktı</p>

      <p>Bu kargaşanın içinden çıkmaya çalışmanın anlamı yoktu. Port Canaveral' ın kapısına ulaşmaya çabalamanın da. Bu saatte, astronotlar nasıl olsa uyuyor olacaklardı. Güle güle demek için çok geç kalmıştı.</p>

      <p>Trafiğin içinden sıyrıldı, arabayı ters yöne çevirip tekrar Cocoa Kumsalı'na giden A1A otoyoluna yöneldi.</p>

      <p>Alan Shepard<a href="../Text/Section0050.htm#_ftn12" title="">[12]</a> ve orijinal Mercury Seven'dan beri, batıda Banana Nehri ile doğuda Atlantik Okyanusu arasında kalan küçücük bir yanmada boyunca uzanan eski püskü oteller, barlar ve T-shirt mağazaları şeridi ile Cocoa Beach, astronotların parti merkezi olmuştu. Jack bu şeridi, Tokyo Biftek Evi' nden, Moon Shot Bar'ına kadar gayet iyi tanıyordu. Bir zamanlar John Glenn<a href="../Text/Section0050.htm#_ftn13" title="">[13]</a>'in koştuğu bu kumsalda jogging yapmıştı. Yalnızca iki yıl önce Jetty Park'ta durup Banana Nehri'nden 39A numaralı kalkış platformuna bakmıştı. Kendi uzay mekiğine, onu uzaya götürecek kuşa. Anıları hâlâ acı bulutlarıyla kaplıydı. Bunaltıcı bir öğleden sonra yaptığı uzun bir koşuyu anımsadı. Ve böğrüne aniden saplanan şiddetli ağrıyı, onu dizlerinin üzerine çökerten korkunç acıyı. Sonra, acil serviste uyuşturucu ilaçların oluşturduğu sis perdesinin ardından ona bakıp, kötü haberi veren uçuş doktorunun üzgün yüzünü. Böbrek taşı.</p>

      <p>Derhal uçuş görevinden alınmıştı.</p>

      <p>Daha da kötüsü, uzay uçuşu konusundaki geleceği şüpheliydi. Böbreklerinde taş olması, bir astronotu sonsuza dek yere bağlayacak bir kaç durumdan biriydi. Yerçekiminin yokluğu vücut sıvılarında fizyolojik değişimlere neden oluyordu, bu da dehidrasyonla sonuçlanıyordu. Ayrıca kemiklerin kalsiyum kaybetmesine de yol açıyordu. Bir araya gelince, bu faktörler uzaydayken yeni bir böbrek taşı oluşma riskini yükseltiyordu. Bu da NASA'nın göze almak istemediği bir riskti. Hâlâ astronot birliğinde olmasına karşın Jack, fiili olarak yer görevine verilmişti. Yeni bir uçuşa tayin edilmeyi umarak bir yıl daha dayanmıştı, ama ismi bir daha hiç geçmemişti. Sonsuza dek bir görev arayışıyla JSC'nin koridorlarını arşınlamaya mahkum edilmiş bir hayalet astronota dönüşmüştü.</p>

      <p>Zaman sanki ileriye alınmıştı sanki ve işte burada, yeniden Canaveral'daydı, artık astronot değil, aç ve huysuz, gidecek hiç bir yeri olmadan A1 A otoyolunda giden bir turistti. Kırk mil içindeki bütün oteller tıka basa doluydu ve araba kullanmaktan yorulmuştu.</p>

      <p>Hilton Oteli'nin otoparkına saptı ve bara yöneldi.</p>

      <p>Burası son gelişinden beri epey şıklaşmıştı. Yeni halılar, yeni bar tabureleri, tavandan sarkan eğreltiotları. Eskiden biraz köhne bir yer, eski, yorgun bir turist bölgesinin eski Hilton'uydu. Cocoa Kumsalında dört yıldızlı oteller yoktu. Ancak lüks pansiyonlar bulunabilirdi.</p>

      <p>Bir viskiyle su ısmarlayıp dikkatini barın tepesindeki televizyona verdi. Resmi NASA kanalı açıktı ve ekranda, projektör ışıkları altında parıldayan, etrafında hayaletimsi buharlar yükselen uzay mekiği Atlantis vardı. Emma'yı uzaya götürecek araç. O gövdenin içindeki kilometrelerce kabloyu, sayısız şalterleri, veri yollarını, vidaları, bağlantıları ve O-ring'leri düşünerek görüntüye bakakaldı. Arızalanabilecek milyonlarca şeyi. Bu kadar az şeyin aksi gitmesi, kusursuzluktan böylesine uzakken insanların, yedi kişinin içine kendilerini kayışla bağlamaya can atacağı kadar güvenli bir aracı tasarlayıp inşa etmeleri şaşılacak bir şeydi. Ne o/ur bu kalkış en mükemmellerinden biri olsun, diye düşündü. Herkesin görevini tam olarak yaptığı ve bir vidanın bile gevşemediği bir kalkış. Mükemmel olmak zorunda çünkü benim Emma'm içinde olacak.</p>

      <p>Bir kadın yanındaki tabureye oturup "Şu anda ne düşündüklerini merak ediyorum." dedi.</p>

      <p>Jack dönüp ona baktığında, dikkati bir an kadının çıplak bacaklarına kaydı. Hatları insanın bir saat görmese unutacağı türden, o ilgi çekmeyen, fakat güzel yüzlerden birine sahip tombul ve neşeli bir sarışındı. "Kimlerin ne düşündüğünü?" diye sordu Jack.</p>

      <p>"Astronotların. 'Oh, kahretsin, nasıl bir işe bulaştım ben?' diye düşünüyorlar mıdır acaba?"</p>

      <p>Jack omzunu silkti ve viskisinden bir yudum aldı. "Şu anda hiç bir şey düşünmüyorlar. Hepsi uyuyor."</p>

      <p>"Ben olsam uyuyamazdım."</p>

      <p>"Biyolojik saatleri tamamen değiştirildi. Herhalde yatalı iki saat olmuştur."</p>

      <p>"Hayır, demek istediğim, ben olsam hiç uyuyamazdım. Uzanmış, bu işten kurtulmanın yollarını düşünüyor olurdum." Jack güldü. "Sana garanti ederim, eğer uyanıklarsa, bu, o bebeğe binip havalanmak için sabredemediklerindendir. "</p>

      <p>Kadın ona merakla baktı. "Sen de uzay programındasın, değil mi?"</p>

      <p>"Öyleydim. Astronot birliğinde."</p>

      <p>"Artık değil misin?"</p>

      <p>Jack içkisini dudağına götürdü, buzların şıkırtısını duydu. "Bıraktım." Boş kadehini tezgaha koyup ayağa kalktı ve kadının gözlerinde beliren hayal kırıklığını fark etti. B'r an, kalıp sohbete devam edecek olursa gecenin geri kalanının nasıl geçebileceğini düşündü. Güzel bir arkadaşlık. Dahasının da olacağına dair işaretler.</p>

      <p>Hesabı ödeyip Hilton'dan çıktı.</p>

      <p>Gecenin ortasında, Jetty Park kumsalında durup denizin üzerinden 39B numaralı piste doğru baktı. Buradayım,, diye düşündü. Sen bilmesen de, yanındayım.</p>

      <p>Kumların üzerine oturup şafak vaktini beklemeye koyuldu.</p>

      <p>&nbsp;</p>
    </div>
  </div>
</body>
</html>
