<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h2>ON ÜÇ</h2>

    <p style="text-align: right;"><i>10 Ağustos</i></p>

    <p>"Ne kadar da yüzsüz misafirler, " dedi Luther. "Kapıyı yüzlerine kapıyoruz, yine de gitmiyorlar." Mutfaktaki herkes, Emma bile güldü. Son bir kaç gündür ISS' de mizah diye bir şey kalmamıştı ve insanların yeniden şaka yaptığını duymak çok rahatlatıcıydı. Kenichi'nin ölüsünü Discovery'ye naklettiklerinden beri herkesin morali biraz düzelmiş gibiydi. Onun kefene sarılmış bedeni, bunaltıcı bir biçimde, sürekli ölüm hatırlatıyordu ve Emma kendi başarısızlığının kanılıyla karşılaşmak zorunda olmadığı için rahatlamıştı. Artık dikkatini yeniden işine verebilirdi. Konu ettiği şey -yani mekiğin istasyondan ayrılamaması aslında komik olmas da, Luther'ın esprisine bile gülebilmişti. Bu aksilik programlarını altüst etmişti. Discovery 'nin önceki sabah erken ayrılmasını beklemişlerdi. Şimdi bir gün dah geçmişti ve hâlâ istasyona kenetliydi. Gelecek on iki saat içinde de ayrılamayacaktı. Ayrılma zamanının belirsizliği istasyonun çalışma programını da aksatmış' Ayrılma işlemi, yörünge kapsülünün istasyonla bağlantısını keserek uçup gitme kadar basit değildi. Saatte 17.500 mil hızla dönen iki dev cisim arasındaki hassa bir danstı ve hem mekik hem de istasyon mürettebatının işbirliğinde bulunması) gerektiriyordu. Ayrılma sırasında, uzay istasyonunun kontrol yazılımı ayarları, yakınlaşma işlemleri için, geçici olarak değiştirilmek zorundaydı ve mürettebat araştırma etkinliklerinden çoğunu askıya almıştı. Herkesin dikkatini mekiğin ayrılışına vermesi gerekiyordu.</p>

    <p>Bir felaketin önlenmesine.</p>

    <p>Şimdi, California'daki bir hava kuvvetleri üssünde yaşanan bulutlu bir gün her şeyi aksatmış, uzay istasyorunun çalışma programına büyük zarar vermişti. Ama uzay uçuşunun doğası böyleydi; bu konuda önceden tahmin edilebilecek tek şey hiç bir şeyin önceden tahmin edilemeyeceğiydi.</p>

    <p>Bir üzüm suyu damlası Emma'nın başının yanından geçerek onu korkuttu. İşle önceden tahmin edilmeyen bir şey daha, diye düşündü, elinde bir kamışla damlayı kovalarken çok komik görünen Luther'a gülerek. Dikkatinizin bir an dağılmasına izin verdiniz mi, çok önemli bir alet veya ağzınıza layık bir meyve suyu böyle alıp başını giderdi. Yerçekimi engelinden kurtulan bir nesne her yere uçabilirdi.</p>

    <p>Şimdi Discovery'nin karşı karşıya kaldığı durum da buydu. Emma Kittredge'ın "Arka taraftaki bütün otomatik pilot kontrollerimizin üstü bu vıcık vıcık şeyle kaplı" dediğini duydu telsizden. Discovery'nin komutanı uzaydan uzaya haberleşme sistemi aracılığıyla Griggs'le konuşuyordu. "Hâlâ kontrol düğmelerini temizlemeye çalışıyoruz, ama kuruyunca katı bir salg gibi oluyor. Umarım veri portlarına kaçmamıştır."</p>

    <p>"Nereden geldiğini buldunuz mu?" diye sordu Griggs.</p>

    <p>"Kurbağaların bölmesinde ufak bir çatlak bulduk. Ama pek fazla -kabinde uçanları açıklamaya yetecek kadar sızmış gibi görünmüyor."</p>

    <p>"Başka nereden geliyor olabilir?"</p>

    <p>"Şimdi mutfağı ve tuvaleti kontrol ediyoruz. Temizlemekle o kadar meşguldük ki, kaynağını saptamaya fırsat bulamadık. Bu şeyin ne olduğunu bir türlü çıkaramıyorum. Bana sanki kurbağa yumurtalarını hatırlatıyor. Yapışkan yeşil bir kütle halinde yuvarlak kümeler. Mürettebatımı görmelisin: Üstleri başları battı, Ghostbusters gibiler. Bir de Hewitt'in şeytan gibi kırmızı gözü var. Dostum, gerçekten korkunç görünüyoruz."</p>

    <p>Şeytan gibi kırmızı gözü mü? Emma Griggs' e döndü. "Hewitt’ in gözüne ne olmuş?" dedi. "Duyamadım."</p>

    <p>Griggs soruyu Discovery'ye aktardı.</p>

    <p>"Sadece bir skleral kanama," diye cevap verdi Kittredge. "O'Leary ye göre ciddi bir şey değil."</p>

    <p>"Kittredge'la ben konuşayım," dedi Emma.</p>

    <p>"Tamam. "</p>

    <p>"Bob, ben Emma," dedi. "Jill'deki kanama nasıl oldu?"</p>

    <p>"Dün öksürerek uyandı. Bu yüzden olduğunu sanıyoruz."</p>

    <p>"Karın bölgesinde ağrısı var mı? Başağrısı?"</p>

    <p>"Biraz önce başağrısından şikayet etti. Hepimizde de kas ağrısı var. Ama burada eşekler gibi çalışıyoruz."</p>

    <p>"Mide bulantısı? Kusma?"</p>

    <p>"Mercer'ın midesi biraz rahatsız. Neden?"</p>

    <p>"Kenichi'de de skleral kanama olmuştu."</p>

    <p>"Ama bu ciddi bir durum değil." dedi Kittredge. "O'Leary öyle dedi."</p>

    <p>"Hayır, beni endişelendiren belirtilerin bir araya gelişi," dedi Emma. "Kenichi'nin hastalığı kusma ve skleral kanamayla başladı. Karında ağrı. Başağrısı."</p>

    <p>"Bunun bir tür bulaşıcı hastalık olduğunu mu söylüyorsun? Öyleyse sen neden hasta değilsin? Ona sen baktın."</p>

    <p>İyi bir soruydu. Emma buna yanıt veremedi.</p>

    <p>"Ne hastalığından söz ediyoruz?" diye sordu Kittredge.</p>

    <p>"Bilmiyorum. Ama Kenichi'nin belirtilerin görülmesinden bir kaç gün sonra gücünü tamamen yitirdiğini biliyorum. Sizin hemen ayrılıp dünyaya dönmeniz gerek. Discovery'de kimse hastalanmadan."</p>

    <p>"Bunu yapamayız. Edwards hala bulutlu."</p>

    <p>"O zaman White Sands'e inin."</p>

    <p>"Şu anda iyi bir seçenek değil. TACAN<a href="../Text/Section0050.htm#_ftn25" title="">[25]</a>larından birinde bir problemleri varmış. Hey, biz iyiyiz. Sadece hava düzelene dek bekleyeceğiz. Yirmi dört saati geçmemesi lazım."</p>

    <p>Emma Griggs'e baktı. "Houston'la konuşmak istiyorum."</p>

    <p>"Hewitt'in gözü kızardı diye White Sands'e yönelmezler."</p>

    <p>"Skleral kanamadan fazlası da olabilir."</p>

    <p>"Kenichi'nin hastalığını nasıl kapmış olabilirler? Onunla karşılaşmadılar ki."</p>

    <p>Ceset, diye düşündü Emma. Cesedi mekikte.</p>

    <p>"Bob," dedi. "Yine Emma. Kefeni kontrol etmenizi istiyorum."</p>

    <p>"Ne?"</p>

    <p>"Kenichi'nin kefeninde yırtık olup olmadığına bir bakın."</p>

    <p>"Sıkıca sarılı olduğunu kendin gördün."</p>

    <p>"Hâlâ öyle olduğundan emin misin?"</p>

    <p>"Peki," diye içini çekti Kittredge. "İtiraf etmem gerek, gemiye geldiğinden beri cesede bakmadık. Galiba hepimiz ondan biraz iğrendik. Onu görmek zorunda kalmamak için bölmenin kapağını kapalı tuttuk."</p>

    <p>"Kefen nasıl görünüyor?"</p>

    <p>"Şimdi kapağı açmaya çalışıyorum. Biraz sıkışmış gibi, ama..." Bir sesszilik oldu. Sonra da bir mırıltı; "Tanrım."</p>

    <p>"Bob?"</p>

    <p>"Sızıntı kefenden geliyor!"</p>

    <p>"Nedir? Kan mı, serum mu?"</p>

    <p>"Plastik yırtılmış. Dışarı aktığını görebiliyorum!"</p>

    <p>Sızan neydi?</p>

    <p>Emma geri planda başka sesler de duydu. Tiksinti dolu bağırışlar, birinin öğürtüsü.</p>

    <p>"Hemen kapayın. Hemen kapayın!" dedi Emma. Ama cevap vermediler.</p>

    <p>Jill Hewitt, "Vücudu pelteye dönmüş. Sanki...sanki eriyormuş gibi. Ona ne olduğunu anlamamız gerek."</p>

    <p>"Hayır!" diye bağırdı Emma. "Discovery, kefeni açmayın!"</p>

    <p>Kittredge nihayet cevap verince rahatladı. "Anlaşıldı, Watson. O'Leary kefeni kapa. Bu...şeyin... daha fazla sımasına izin vermeyeceğiz."</p>

    <p>"Belki de cesedi mekikten atmalıyız," dedi Jill.</p>

    <p>"Olmaz," diye yanıtladı Kittredge. "Otopsi için istiyorlar." "Ne tür bir sıvı bu?" diye sordu Emma. "Bob. bana cevap ver! "</p>

    <p>Bir sessizlik oldu. Sonra Kittredge "Bilmiyorum," dedi. "Ama her neyse, umarım bulaşıcı bir şey değildir. Çünkü hepimiz ona maruz kaldık."</p>

    <p>On kiloluk et ve tüy. Şişko bir kral gibi Jack'in göğsüne yayılmış Humphrey, işte buydu. Bu kedi beni öldürmeye çalışıyor, diye düşündü Jack, Humphrey'nin vahşi yeşil gözlerine bakarak. Kanepede uyuyakalmıştı ve ondan sonra hatırladığı ilk şey, bir ton kedi yağının, ciğerlerindeki havayı sıkıştınp kaburgalarını ezdiği oldu.</p>

    <p>Humphrey mırıldayarak tırnağını Jack' in göğsüne geçirdi.</p>

    <p>Jack ciyaklayarak kediyi itti ve Humphrey gürültüyle dört ayağının üstüne düştü.</p>

    <p>"Git, fare yakala," diye homurdandı Jack ve uykusuna devam etmek :in öbür tarafına döndü, ama durum ümitsizdi. Humphrey acıkmıştı ve miyavlıyordu. Jack esnedi, neredeyse sürünerek kanepeden kalkıp zar zor mutfağa gitti. Kedi mamasının durduğu dolabı açar açmaz Humphrey daha da yüksek sesle miyavlamaya başladı. Jack kabı Little Friskies mamasıyla doldurdu ve durup başının belasının kıtır kıtır yiyişini tiksintiyle seyretti. Saat öğleden sonra üç olmuştu, ama daha uykusunu alamamamıştı. Bütün gece uyanık kalıp uzay istasyonu kontrol odasındaki doktorun masası başında durmuş, sonra da eve gelmiş ve uzay istasyonları ECLSS alt sistemlerini incelemek için kanepeye çökmüştü. Oyuna geri dönmüştü ve bu çok güzel bir duyguydu. Kupkuru MOD eğitim kılavuzunu okumak bile çok hoş gelmişti. Ama sonunda yorgunluk galip gelmişti ve öğle civarı, etrafında uçuş kitapçığı yığınlarıyla uyuyakalmıştı. Humphrey'nin kabının yarısı boşalmıştı bile. İnanılmaz. Jack dönüp mutfaktan çıkıyordu ki, telefon çaldı.</p>

    <p>Arayan Todd Cutler'dı. " Discovery'yi White Sands'te karşılamak için tıbbi personeli topluyoruz," dedi. "Uçak yarım saat sonra Ellington'dan kalkıyor. "</p>

    <p>"Neden White Sands? Discovery'nin Edwards'in açılmasını bekleyeceğini sanıyordum."</p>

    <p>"Gemide tıbbi bir durum var ve havanın düzelmesini bekleyemeyiz. Bir saat içinde yörüngeden ayrılacaklar. Planımız bulaşıcı hastalık önlemleri üstüne."</p>

    <p>"Enfeksiyon nedir?"</p>

    <p>"Henüz belirlenemedi. Sadece emniyet i yaklaşmak istiyoruz. Bizimle<a id="bookmark38">misin?"</a></p>

    <p>"Evet, sizinleyim," dedi Jack, bir an bile duraksamadan. "Öyleyse harekete geçsen iyi olur, yoksa uçağı kaçıracaksın." "Bekle. Hasta kim? Hangisi?" "Hepsi," dedi Cutler. "Bütün mürettebat."</p>

    <p>Enfeksiyon önlemleri. Yörüngeden acil ayrılma. Neyle karşı karşıyayız?</p>

    <p>Jack asfalt pistte beklemekte olan uçağa doğru koşarken rüzgar, tozları savurarak esiyordu. Uçuşan tanecikler yüzünden gözlerini kısarak basamakları tırmandı ve uçağa girdi. Bu, NASA'nın, geniş bir alana yayılmış operasyon merkezleri arasında personel taşımakta kullandığı sağlam ve güvenilir filodan bir uçak, on beş yolcu kapasiteli bir Gulfstream IV tü. İçerde şimdiden, aralarında Uçuş Tıp Kliniği'nden hemşire ve doktorların da bulunduğu bir düzine insan vardı. Birkaçı Jack'i el sallayarak selamladı.</p>

    <p>"Gitmemiz gerek, efendim." dedi yardımcı pilot. "O yüzden hemen kemerinizi bağlarsanız.. "</p>

    <p>Jack uçağın ön tarafında pencere kenarında bir yere oturdu.</p>

    <p>İçeri son giren, kızıl saçları rüzgardan dağılan Roy Bloomfeld oldu. Bloomfeld yerine oturur oturmaz yardımcı pilot kapıyı kapadı.</p>

    <p>"Todd gelmiyor mu?" diye sordu Jack.</p>

    <p>"O iniş sırasında kontrol masası başında olacak. Öyle görünüyor ki, ani atak bölüğü biz olacağız."</p>

    <p>Uçak pistte ilerlemeye başladı. Boşa harcayacak zamanları yoktu; White Sands'e uçuş bir buçuk saat sürecekti.</p>

    <p>"Neler olduğunu biliyor musun?" diye sordu Jack. "Çünkü benim hiç bir şeyden haberim yok. "</p>

    <p>"Bana kısa bir açıklama yapıldı. Discouery'de dün oluşan sızıntıyı biliyorsun, değil mi? Ne olduğunu belirlemeye çalıştıkları sızıntıyı? Kenichi'nin cesedinin kılıfından sızan sıvı olduğu ortaya çıktı."</p>

    <p>"O kılıf sıkıca kapalıydı. Nasıl sızmış?"</p>

    <p>"Plastik yırtılmış. Mürettebat içindekilerin basınç altında gibi göründüğünü söylüyor. Bir tür ilerlemiş çürüme sürüyor. "</p>

    <p>"Kitredge sıvının yeşil olduğunu ve biraz balık gibi koktuğunu söyledi. Bu kulağa, çürüyen bir cesetmiş gibi gelmiyor."</p>

    <p>"Hepimizin kafası karıştı. Kefen tekrar kapatıldı. İçinde neler olup bittiğini anlamak için onlar inene kadar beklememiz gerekecek. Ağırlıksız ortamda insan cesediyle ilk kez karşılaşıyoruz. Belki de çürüme sürecinde bir farklılık oluyordur. Belki de anaerobik bakteriler öldü ve kötü kokular yaymıyorlar. "</p>

    <p>"Mürettebatın durumu nasıl?"</p>

    <p>"Hewitt ve Kittredge şiddetli başağrısından yakınıyor. Mercer'in kusmaktan içi dışına çıkmış ve O' Leary' nin de karın ağrısı var. Ne kadarı psikolojik, bilmiyoruz. İnsan çürüyen iş arkadaşını soluduğunda duygusal bir reaksiyon gösterecektir elbet."</p>

    <p>Psikolojik etkenlerin işi karıştırdığı bir gerçekti. Ne zaman bir besin zehirlenmesi patlak verse, kurbanların önemli bir bölümünün. aslında, mikrobu almadığı görülür. Telkinin gücü öyle büyüktür ki. gerçek bir hastalık kadar ağır kusmaya yol açabilir.</p>

    <p>"İstasyondan ayrılma işlemini geciktirmek zorunda kaldılar. White Sands'in de sorunları vardı. TACANlarından biri hatalı sinyaller aktarıyordu. Ayarlayıp tekrar çalıştırmaları için bir kaç saat gerekiyordu."</p>

    <p>TACAN, ya da taktik hava navigasyonu sistemi, mekiğe navigasyon durum vektörüne ilişkin son bilgileri ileten, yerdeki bir dizi vericiden oluşuyordu. Yanlış bir TACAN sinyali mekiğin pisti tamamen kaçırmasına neden olabilirdi.</p>

    <p>"Artık bekleyemeyeceklerine karar verdiler," dedi Bloomfeld. "Son bir saat içinde mürettebatın durumu kötüleşti. Kittredge'la Hewitt'te skleral kanama var. Hirai nin de hastalığı böyle başlamıştı."</p>

    <p>Uçak kalkışa geçti. Motorların gürültüsü kulaklarına doldu ve yer altlarından uzaklaştı.</p>

    <p>Jack bağırarak, "Peki ya ISS? İstasyonda hasta olan kimse var mı?" diye sordu.</p>

    <p>"Hayır. Sızıntıyı içeri hapsetmek için aradaki kapıları kapalı tuttular."</p>

    <p>"Öyleyse yalnızca Discovery'ye yayıldı."</p>

    <p>"Bildiğimiz kadarıyla öyle."</p>

    <p>O zaman Emma iyi, diye düşündü derin bir nefes vererek. Emma güvende. Ama bulaşıcı hastalık Hirai'nin cesedi içinde Discovery'ye geldiyse, istasyon mürettebatı niçin hastalanmamıştı?</p>

    <p>"Mekiğin ETA' sı nedir?"</p>

    <p>"Şu anda istasyondan ayrılıyorlar. Ateşleme kırk beş dakika sonra, iniş de saat beş civarında olmalı."</p>

    <p>Bu da yerdekilere hazırlanmak için pek fazla süre vermiyordu. Güneşin altın ışıklarıyla yıkanan bulutların arasından geçerlerken Jack pencereden dışarı baktı. Her şey aleyhimizde, diye düşündü. Acil durum inişi. Bozuk bir TACAN istasyonu. Hasta bir mürettebat.</p>

    <p>Ve bütün bunlar kuş uçmaz kervan geçmez bir pistte bir araya gelecek.</p>

    <p>Jill Hewitt'in başı ağrıyor ve gözleri öyle acıyordu ki, ayrılma işlemi denetleme listesini zorlukla görebiliyordu. Son bir saat içinde ağrı vücudunun her kasına yayılmıştı ve şimdi sanki birisi sırtına, kalçalarına çiviler batırıyormuş gibi hissediyordu. Her iki gözü de tamamen kızarmıştı; Kittredge'inkiler de. Onun gözleri bir çift kan çanağı gibiydi. Parlak. Kızıl. O da ağrı çekiyordu; Jill bunu hareket edişinden, başını dikkatle çevirişinden anlayabiliyordu İkisi de acı içindeydi, ama hiç biri uyuşturucu iğne yaptırmayı kabul etme cesaretini gösteremiyordu. İstasyondan ayrılma işlemi ve iniş için tamamen ayık olmaları gerekiyordu ve performanslarının en ufak kısmını bile kaybetmeyi göze alamazlardı.</p>

    <p>Bizi eve götür. Eizi eve götür. Gömleği terden sırılsıklam, görevi başında kalmak için savaşır, acı yüzünden konsantre olmakta zorlanırken, Jill'in kafasından sürekli geçen mantra buydu.</p>

    <p>Hızla ayrılma talimatnamesini uyguluyor ardı. Jill, IBM ThinkPad bilgisayarının kablosunu kıç taraftaki konsol veri portuna bağlamış, yüklemeyi yapmış ve Buluşma ve Yakınlaşma Operasyonları programını açmıştı.</p>

    <p>"Veri akışı yok," dedi.</p>

    <p>"Ne?"</p>

    <p>"Port sızıntıdan tıkanmış olmalı. Orta güvertedeki PCMMUyu deneyeceğim." Kabloyu çıkardı. Kucağında ThinkPad'le diğer güverteye geçerken yüzündeki bütün kemikler sızlıyordu. Gözleri sanki yuvalarından çıkmak üzerelermiş gibi zonkluyordu Orta güvertede Andy Mercer'ın iniş giysilerini giymiş ve atmosfere giriş için yerine geçip kemerini bağlamış olduğunu gördü. Baygındı. Büyük olasılıkla aldığı uyuşturucu yüzündendi. O'Leary de yerine geçip kemerini bağlamıştı, hâlâ ayıktı fakat sersemlemiş görünüyordu. Jill veri portuna doğru yüzdü ve ThinkPad'in fişini taktı.</p>

    <p>Hâlâ veri akışı yoktu.</p>

    <p>"Kahretsin. Kahretsin."</p>

    <p>Artık önünü görmek için çabalayarak uçuş güvertesine döndü.</p>

    <p>"Olmadı mı?" dedi Kittredge.</p>

    <p>"Kablosunu değiştirip bu portu deneyeceğim." Başı artık o kadar kötü zonkluyordu ki, gözlerinden yaş geliyordu. Dişlerini sıkıp kabloyu çıkardı, yerine yenisini taktı. Bilgisayarı tekrar başlattı. Windows'ttan RBOPyi açtı.</p>

    <p>Buluşma ve Yaklaşma Operasyonları logosu ekranda belirdi.</p>

    <p>Görev süresini yazmaya başladığında yüzünden ter boşandı. Günler, saatler, dakikalar, saniyeler. Parmakları emirlerine uymuyordu. Sakar ve tembeldiler. Rakamları düzeltmek için geri dönmek zorunda kaldı. En sonunda "Prox Ops"u seçti ve O.Ke tıkladı.</p>

    <p>"RPOP başlatıldı," dedi rahatlayarak. "Veri işlemeye hazır."</p>

    <p>Kittredge, "Capcom, ayrılma işlemi onaylandı mı?"</p>

    <p>"Bekleyin, Discovery."</p>

    <p>Bekleyiş son derece acı vericiydi. Jill başını eğip ellerine baktı ve parmaklarının kasılmaya başladığını, önkolundaki kasların derisinin altında yüzlerce kurtçuk kıvranıyormuş gibi gerildiğini gördü. Sanki etinin içinden canlı bir şey geçiyor gibimi. Bini sabit tutmaya çabaladı, ama parmakları spazmlarla kasılmaya devam etti. Bizi hemen eve götür. Hala bu kuşu uçurabilecek durumdayken.</p>

    <p>"Discovery," dedi Capcom. "Ayrılma onaylandı."</p>

    <p>"Anlaşıldı. Dijital otomatik pilot alçak Z'de. Ayrılma işlemine geçiyoruz." Kittredge ferahlayarak Jill'e baktı. "Şimdi eve gidelim," diye mırıldandı ve kumanda kolunu kavradı.</p>

    <p>Uçuş Direktörü Randy Carpenter, Colossus heykeli gibi dikilmişti, bakışları önündeki ekrana sabitlenmiş, mühendis beyni soğukkanlılıkla aynı anda hem görsel verileri hem de haberleşme ağındaki konuşmaları izliyordu. Carpenter her zamanki gibi bir kaç adım sonrasını düşünüyordu. Şimdi kenetlenme tabanının basıncı düşürülmüştü. Yörünge kapsülünü ISS' ye bağlayan sürgüler açılacak ve kenetlenme sistemindeki önceden gerilmiş yaylar iki aracı yavaşça iterek birbirlerinden uzağa sürüklenmelerini sağlayacaktı. Aralarındaki uzaklık ancak altmış santime ulaştığında Discovery 'nin RCS roketleri çalışıp mekiği hareket ettirecekti. Bu hassas olaylar dizisinin her anında işler ters gidebilirdi, ama Carpenter'ın her olası aksilik için bir planı vardı. Eğer kenetlenme sürgüleri açılmazsa, piroteknik patlayıcıları ateşleyecekler ve sürgüleri tutan cıvataları kıracaklardı. Eğer o da işe yaramazsa, ISS'den iki kişi uzay yürüyüşüne geçip cıvataları elle sökeceklerdi. Yedek planlar için de yedek planları vardı, her aksilik için bir olasılıkları.</p>

    <p>En azından tahmin edebilecekleri her aksilik için. Carpenter, hiç kimsenin aklına gelmeyen bir aksilikten korkuyordu. Ve şimdi de kendine, her yeni görev evresinin başlangıcında sorduğu soruyu soruyordu: Neyi tahmin edemedik?</p>

    <p>Kittredge'ın "ODS başarıyla çözüldü," diye bildirdiğini duydu. "Sürgüler açıldı. Artık serbestiz."</p>

    <p>Carpenter'ın yanındaki uçuş kontrolörü zafer edasıyla yumruğunu havaya kaldırdı.</p>

    <p>Carpenter, ilerisini, inişi düşünüyordu. White Sands'te hava durumu değişmemişti, rüzgar karşı yönden 15 deniz mili hızla esiyordu. TACAN mekik vardığında kaldırılmış, yeniden çalışır durumda olacaktı. Yer mürettebatı şu anda pistte toplanıyordu. Görünürde yeni aksaklık yoktu, yine de köşebaşında birinin bekliyor olabileceğini biliyordu.</p>

    <p>Zihninden bütün bunlar geçiyordu, ama yüzünde hiç bir ifade belirmiyordu Odadaki uçuş kontrolörlerine, duyduğu korkuyu açığa vuracak hiç bir ipucu vermiyordu. Midesini yakan korkuyu.</p>

    <p>ISS'de, Emma ve arkadaşları da izliyor ve bekliyorlardı. Bütün araştırma etkinlikleri geçici olarak askıya alınmıştı. Dev mekiğin ayrılışını seyrelmek için biirinci bağlantı noktasındaki kubbede toplanmışlardı. Griggs, operasyonu, Houston'daki Uçuş Kontrol'ün de şu anda izlemekte olduğu RPOP şemasını gösteren IBM ThinkPad bilgisayarından da seyrediyordu.</p>

    <p>Emma kubbenin pencerelerinden Discovery'nin yavaş yavaş uzaklaşmaya başladığını görerek rahat bir nefes aldı. Mekik artık serbestçe sürükleniyordu ve eve dönüş yolculuğuna başlamıştı.</p>

    <p>Tıbbi uzman O'Leary uyuşturucudan sersemlemişti. Kendi koluna elli miligram Demerol enjekte etmişti; acısını biraz hafifletmeye, Mercer'ı yerine oturtup kemerini bağlamaya ve kabini atmosfere giriş için hazırlamaya yetecek kadar. O kadar düşük dozda uyuşturucu bile zihinsel işlemlerini bulandırıyordu.</p>

    <p>Orta güvertedeki yerinde, kemeri bağlanmış, yörüngeden çıkmaya hazır bir durumda oturuyordu. Kabini bir net, bir bulanık, sanki su altındaymış gibi görüyordu. Işıktan ağrıyan gözlerini kapadı. Bir kaç dakika önce elinde ThinkPad'le Jill Hewitt'in yanından geçtiğini gördüğünü sanmıştı; şimdi gitmişti, ama kulaklığından onun gergin sesiyle birlikte Kittredge ve Capcom'un seslerini de duyabiliyordu. İstasyondan ayrılmışlardı.</p>

    <p>Kafasındaki bulanıklığa rağmen, arkadaşları onları eve götürmeye çalışırken koltuğunda kemeri bağlı oturduğu için bir güçsüzlük, utanç hissi duyuyordu. Gururu, uykunun her şeyi unutturan rahatlığıyla savaşmasını sağladı ve gözlerini orta güvertenin sert ışığına açtı. Kelepçesinin gevşediğini fark etti ve bağlardan kurtulunca yerinden kalktı. Güverte etrafında dönmeye başladı ve aniden başlayan mide bulantısını bastırmak için gözlerini kapamak zorun­da kaldı. Sataşma/ısın, diye düşündü. Akıl maddeden üstündür. Her zaman demir gibi bir midem oldu. Ama bir türlü gözlerini açıp odanın o insanın başını döndüren sallantısına bakmayı başaramadı.</p>

    <p>Ta ki o sesi duyana dek. Bir gıcırtıydı, o kadar yakından geliyordu ki, uykusunda kıpırdanan Mercer olduğunu sandı. O'Leary sesin geldiği yere döndü ve bunun Mercer olmadığını anladı. Kenichi Hirai'nin kefenine bakıyordu.</p>

    <p>Kefen şişiyordu. Genişliyordu.</p>

    <p>Gözlerim, diye düşündü. Bana oyun oynuyor.</p>

    <p>Gözlerini kırpıştırdı ve tekrar baktı. Kefen hala kabarıktı, cesedin karnı üzerindeki plastik balon gibi şişmişti. Saatler önce deliği yamamışlardı; şimdi içinde yine basınç birikmiş olmalıydı.</p>

    <p>Sanki rüyadaymış gibi bir sis perdesi altında hareket ederek, uyku bölmesine doğru ilerledi. Elini şişkin kefenin üzerine koydu.</p>

    <p>Ve dehşet içinde geriye sıçradı. O kısacık temas anında, şiştiğini, söndüğünü ve tekrar şiştiğini hissetmişti.</p>

    <p>Ceset kıpırdıyordu</p>

    <p>Jill Hewitt, yüzünden ter boşanarak tepedeki pencereden Dis­covery'nin ISS'den ayrılışını seyretti. Aralarındaki uzaklık yavaş yavaş arttı ve bilgisayar ekranındaki veri akışına göz attı. Uzaklık otuz santim. Altmış santim. Eve gidiyoruz. Ansızın başına bir ağrı saplandı ve öyle dayanılmaz bir hal aldı ki, bilincini yitirmeye başladığını hissetti. İnatla bayılmamaya çalışarak mücadele etti.</p>

    <p>"ODS açıldı," dedi sıkılı dişlerinin arasından.</p>

    <p>Kittredge, "RCS OP, alçak Z'ye geçiyoruz" diye cevap verdi.</p>

    <p>Kittredge şimdi tepki kontrol sistemi itici roketlerini kullanarak mekiği yavaşça ISS'den uzaklaştırıp istasyonun dokuz yüz metre aşağısına getirecekti, bu noktadan sonra, farklı yörüngeleri otomatik olarak onları birbirlerinden ayıracaktı.</p>

    <p>Jill ateşlenen motorların gümbürtüsünü duydu ve kıç tarafın kontrollerinin başındaki Kittredge motorların gücünü yavaşça Rbar'a indirirken yörünge kapsülünün sarsıldığını hissetti. Kittrege'ın elleri titriyordu ve kontrolü kaybetmemek için harcadığı çabayla yüzü gerilmişti. Şimdi bilgisayar değil, o, mekiği uçuruyordu ve kumanda kolunun yanlış bir hareketi rotalarından ayrılmalarına neden olabilirdi.</p>

    <p>Uzaklık bir buçuk metre. Üç metre. Artık ayrılma sürecinin en önemli evresini geçmişlerdi ve istasyondan gittikçe uzaklaşıyorlardı.</p>

    <p>Jill rahatlamaya başladı.</p>

    <p>Ve sonra orta güvertedeki haykırışı duydu. Dehşet dolu, hayret içindeki birinin çığlığıydı. O'Leary'nin.</p>

    <p>Arkasına döndü ve tam o anda, insan kalıntılarından oluşan dehşet verici bir çağlayan uçuş güvertesine doldu ve üzerine doğru geldi.</p>

    <p>Güvertenin kapısına en yakın olan Kittredge basıncın bütün şiddetiyle yön belirleyici kumanda kolunun üzerine savruldu. Jill, geriye doğru yuvarlandı, kulaklıkları başından uçmuş, her yanına berbat kokulu bağırsak, deri parçaları ve hâlâ kafa derisine yapışık saç yığınları çarpıyordu. Kenichi'nin saçları. Motorların gürültüsünü duydu ve mekik ona yalpalıyormuş gibi geldi. Darmadağın insan parçacıkları bir bulut gibi bütün uçuş güvertesine yayılmıştı, plastik kefen parçaları, unufak olmuş organlar ve o garip yeşil yı­ğınlardan oluşan kabus gibi bir galaksi dönüp duruyordu. Üzüm salkımını andıran bir kütle uçup yakındaki bir duvara yapıştı.</p>

    <p>Damlacıklar ağırlıksız ortamda düz yüzeylere çarptığında, ya da yapıştığında, darbenin etkisiyle bir an titreyip sonra hareketsiz kalırlardı. Ama bu kütle hâlâ hareket ediyordu.</p>

    <p>Jill, gözlerine inanamayarak kıpırtının şiddetlenmesini, bir şeyin yüzeyi dalgalandırmasını izledi. Ancak o zaman, jölemsi kütlenin derinlerinde siyah bir cismin kımıldadığını farketti. Bir sinek larvası gibi kıvranıyordu.</p>

    <p>Ansızın gözü daha korkunç bir görüntüye ilişti. Uçuş güvertesinin tavanındaki pencereden yukarı baktı ve uzay istasyonunun giderek büyüdüğünü gördü, artık o kadar yaklaşmıştı ki, neredeyse güneş panellerinin perçinlerini bile seçebiliyordu.</p>

    <p>Panik içinde duvara yaslanarak kendini itti ve kollarını umutsuzca kumanda koluna uzatarak, o dehşet verici patlamış et yığını bulutuna daldı.</p>

    <p>"Çarpışma rotası!" diye haykırdı Griggs uzay telsizinden. "Discovery, çarpışma rotasındasın!"</p>

    <p>Yanıt yoktu.</p>

    <p>"Discovery! Rotayı çevirin!"</p>

    <p>Emma felaketin üzerlerine doğru gelişini dehşet içinde izliyordu. Uzay istasyonunun kupola penceresinden mekiğin aynı anda hem yukarı aşağı sarsıldığını hem de sancak tarafına yalpaladığını gördü. Discovery'nin üçgen kanadının, istasyonun alüminyum gövdesini biçmeye yetecek momentumla üzerlerine geldiğini gördü. Yaklaşan çarpışmada, kendi ölümünü gördü.</p>

    <p>Birdenbire, yörünge kapsülünün burnundaki RCS motorunun roketlerinden bir gaz bulutu fışkırdı. Discovery aşağıya doğru savrularak momentumu tersine çevirdi. Aynı anda sancak tarafındaki üçgen kanat yukarı doğru fırladı, ama bu, uzay istasyonunun ana kirişini koparacak kadar hızlı olmamıştı. Emma kalbinin durduğunu hissetti.</p>

    <p>Luther'ın "Yüce Tanrım" diye fısıldadığını duydu.</p>

    <p>"CRV! " diye bağırdı Griggs panik içinde. "Herkes tahliye aracına!"</p>

    <p>Mürettebat bağlantı noktasını boşaltmak için çabalarken havada kollar ve bacaklar uçuşuyor, her tarafa ayaklar savruluyordu Kapıdan çıkıp yaşam alanına ilk giren Nikolay'la Luther oldu. Emma tam kapının koluna yapışmıştı ki, yırtılan metalin gürültüsü, iki devasa cismin çarpışmasıyla ezilip bükülen alüminyumun gıcırtısı kulaklarına doldu.</p>

    <p>Uzay istasyonu sallanmaya başladı ve oluşan baş döndürücü sarsıntıda, yamulan duvarları, Griggs'in havaya savrulan bilgisayarını ve Diana'nın terden sırılsıklam, dehşet dolu yüzünü gördü.</p>

    <p>İşıklar titreştiler ve sonunda yanmaz oldular. Zifiri karanlıkta, kırmızı bir uyan ışığı yanıp sönüyor, yanıp sönüyordu.</p>

    <p>Acı acı bir siren çalıyordu.</p>

    <p><a id="bookmark39">&nbsp;</a></p>
  </div>
</body>
</html>
