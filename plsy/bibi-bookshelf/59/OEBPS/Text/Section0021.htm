<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h2>ON BİR</h2>

    <p>"Otopsi yapılması gerek," dedi Todd Cutler.</p>

    <p>Uçuş Mürettebatı Operasyonları Direk'örü Gordon Obie, ona sinirli bir bakış fırlattı. Toplantı odasındaki diğer insanlardan bazıları da Cutler'a küçümser bir edayla başlarını salladılar, çünkü apaçık olan bir şeyi dile getirmişti. Elbette otopsi yapılacaktı.</p>

    <p>Bu kriz toplantısı için bir düzine insan bir araya gelmişti. Otopsi en az düşündükleri şeydi. Obie şu anda çok daha acil konularla ilgileniyordu. Normalde çok az konuşan bir adam olarak, birdenbire kendini, ne zaman toplum içine çıksa televizyoncuların mikrofonları yüzüne doğrulması gibi çok rahatsız bir pozisyonda bulmuştu. Suçlu arama süreci başlamıştı.</p>

    <p>Obie, tek tek bütün uçuş mürettebatının seçimini onaylayan kişi olduğundan, bu trajedinin sorumluluğunun bir kısmını kabul etmek zorundaydı. Eğer mürettebat işleri berbat ederse, aslında o berbat etmiş olurdu. Ve Emma Watson'i seçmesi, en büyük hata olarak görülmeye başlanmıştı.</p>

    <p>En azından bu odadan aldığı mesaj buydu. ISS'deki tek hekim olarak Emma Watson, Hirai'nin ölmek üze*e olduğunu anlamalıydı. Derhal yapılacak bir CRV tahliyesi onu kurtarabilirdi. Şimdi, bir mekik fırlatılmış ve milyonlarca dolarlık kurtarma görevi, artık bir morg uçuşundan başka bir şey değildi. Washington günah keçileri bulmaya can atıyordu ve yabancı basın tartışmayı alevlendiren politik bir soru soruyordu' "Acaba Amerikalı bir astronotun ölmesine izin verilir miydi?"</p>

    <p>Aslında halkla ilişkilerin kötüye gidişi, bu toplantının ana konusuydu.</p>

    <p>Gretchen Liu "Senatör Parish bir açıklama yapmak için yayına girdi."</p>

    <p>JSC direktörü Ken Blankenship inledi. "Sormaya korkuyorum."</p>

    <p>"Bize CNN-Atlanta faksladı. Ben de aktarıyorum' 'Milyonlarca dolarlık vergi, Acil Durum Mürettebat Geri Dönüş Aracı'nın geliştirilmesine harcandı. Ama NASA onu kullanmamayı tercih etti. Orada, hayatı belki de kurtarılabilecek ağır hasta bir adam vardı. Şimdi o cesur astronot öldü ve herkes korkunç bir hata yapıldığını anıldı. Yalnızca bir kişinin ölmesi önemsiz sayılamaz. Gündemde bir kongre soruşturması var." Gretchen ciddi bir ifadeyle başını kaldırdı. "Favori senatörümüz böyle diyor."</p>

    <p>"Onun Mürettebat Geri Dönüş Aracı Projemizi yok etmeye Çalıştığını kaç kişi hatırlıyor, merak ediyorum," dedi Blankenship. "Bunu, şu anda yüzüne karşı söylemeyi çok isterdim."</p>

    <p>"Yapamazsın," dedi Leroy Cornell. NASA yöneticisi olarak, bütün politik sonuçları tartmak Cornell"ın doğasında vardı. O, Kongre ve Beyaz Saray la aralarındaki bağlantıydı ve olayların Washington tarafından nasıl karşılanacağını, asla aklından çıkarmazdı. "Senatöre karşı doğrudan bir saldırı başlatırsanız, hayranları rahatsız olur."</p>

    <p>"O bize saldırıyor."</p>

    <p>"Bu yeni bir şey değil ve herkes de bunu biliyor."</p>

    <p>"Halk bilmiyor." dedi Gretchen. "Bu saldırılarla manşetlere çıkıyor."</p>

    <p>"İşte bütün mesele de bu senatör manşetlere çıkmak istiyor." dedi Cornell. "Biz ateşle karşılık verirsek, bu medya canavarını azdırır. Bakın, Parish hiç bir zaman dostumuz olmadı. İstediğimiz her bütçe artışına itiraz etti. O, uzay gemisi değil, savaş gemisi almak istiyor ve onun fikrini asla değiştiremeyeceğiz." Cornell derin bir nefes aldı ve bakışlarını odadakilerin üzerinde gezdirdi. "O yüzden bu eleştiriyi çok iyi incelesek daha iyi ederiz. Ve bunun haklı olup olmadığını kendimize sorsak."</p>

    <p>Odada bir suskunluk oldu.</p>

    <p>"Yanlışlıklar yapıldığı açık," dedi Blankenship. "Tıbbi kararlarda hatalar. Adamın durumunun ciddi olduğunu niçin bilmiyorduk?"</p>

    <p>Obie, iki uçuş doktorunun huzursuz bakışlarla birbirlerine baktığını hissetti. Şimdi herkesin dikkati, sağlık ekibinin performansı Çizerine toplanmıştı. Ve de Emma Watson'in</p>

    <p>O, kendini savunmak için burada değildi; onun adına Obie'nin konuşması gerekecekti.</p>

    <p>Todd Cutler, onu bu işten kurtardı. "Walson' ın burada bir dezavantajı var," dedi. "Her doktor da, röntgen aleti olmadan, ameliyathane olmadan, aynı duruma düşerdi. Gerçek şu ki, Hirai'nin niçin öldüğünü hiç birimiz bilmiyoruz. İşte bu yüzden otopsi yapılması gerekiyor. Neyin yolunda gitmediğini öğrenmek zorundayız. Ve yer çekimsiz ortamın bir etkisi olup olmadığını."</p>

    <p>"Otopsiyle ilgili bir kuşku yok," dedi Blankenship. "Herkes bu konuda aynı fikirde."</p>

    <p>"Hayır, bundan söz etmemin nedeni..." Cutler sesini alçalttı. "Saklama problemi."</p>

    <p>Bir sessizlik oldu. Obie, bu sözlerin anlamıyla düşüncelere dalan insanların huzursuz bakışlarının yere indiğini gördü.</p>

    <p>"Söz ettiği şey, istasyonda soğutma sisteminin olmaması," dedi Obie. "Bir insan vücudunun sığacağı kader büyük bir soğutma sistemi yok. O basınçtaki ortamda olması imkansız."</p>

    <p>ISS uçuş direktörü Woody Ellis konuştu' "Mekik on yedi saat içinde istasyona kenetlenecek. O kadar zamanda vücut ne kadar bozulabilir?"</p>

    <p>"Mekikte de soğutma sistemi yok," diye belirtti Cutler. "Ölüm yedi saat önce gerçekleşti. Buna kenetlenme için gereken zaman, cesedin transferiyle birlikte diğer yükün yüklenmesi ve istasyondan ayrılmak için gerekli süreyi de ekleyin. Vücudun en az üç gün boyunca oda sıcaklığında kalmasından söz ediyoruz. Tabii eğer her şey planlandığı gibi giderse. Bu da, hepimizin bildiği gibi her zaman olmaz."</p>

    <p>Üç gün. Obie ölü bir bedene iki günde neler olabileceğini düşündü. Ve çiğ tavuk parçalarının, çöp kutusunda yalnızca bir gece bıraktığında bile ne kadar kötü koktuğunu...</p>

    <p>" Discovery'nin dönüş yolculuğunu bir gün bile geciktiremeyeceğini mi söylüyorsunuz?" dedi Ellis. "Diğer işler için de zaman olacağını umuyorduk. ISS'de dünyaya dönmeye hazır deneyler var. Yerdeki bilim adamları onları bekliyor. "</p>

    <p>"Ceset bozulursa otopsinin pek yaran olmaz," dedi Cutler.</p>

    <p>"Onu bozulmadan saklamanın bir yolu yok mu? İlaçlarla filan?"</p>

    <p>"Bunu vücudun kimyasını etkilemeden yapmanın yolu yok. İlaçlanmamış bir vücuda ihtiyacımız var. Ve de bir an önce buraya gelmesine."</p>

    <p>Ellis içini çekti. "Bir orta yol bulunmalı. Onlar istasyona kenetlenirken yapılabilecek başka bir şey."</p>

    <p>Gretchen, "Halkla ilişkiler açısından bakıldığında, kötü geliyor, yani güvertenin ortasında bir ceset dururken her zamanki işlere dönmek. Hem sağlık açısından bazı tehlikeler yok mu? Ve bir de şey var...koku."</p>

    <p>"Ceset plastik bir kefene sarılı," dedi Cutler. "Uyku bölümüne koyup bir perdeyle gözden uzak tutabilirler."</p>

    <p>Konu öyle tatsız bir hal almıştı ki, odadaki yüzlerin çoğunun rengi uçmuştu. Politik sonuçlardan ve medyaya yansıyan krizden konuşabilirlerdi. Düşmanca davranan senatörlerden ve mekanik arızalardan da söz edebilirlerdi. Ama cesetler, kötü kokular ve bozulan etler, düşünmek istedikleri şeylerden değildi.</p>

    <p>Sonunda sessizliği Leroy Cornell bozdu. "Cesedin otopsi için getirilmesinin aciliyeti konusundaki düşüncenizi anlıyorum, Dr. Cutler. Ve halkla ilişkiler bakış açısını da anlıyorum. Eğer işimize bakarsak, bu...duygusuzluk gibi görüneceğini de. Ama kayıplarımızın ardından bile, yapmak zorunda olduğumuz şeyler var." Gözlerini masadakilerin üzerinde dolaştırdı. "Asıl amacımız bu, öyle değil mi? Kurum olarak gücümüz bu değil mi? İşler ne kadar kötü giderse gitsin, başımıza ne gelirse gelsin, her zaman görevin tamamlanması için çabalayışımız?"</p>

    <p>İşte o anda Obie odadaki atmosferin aniden değiştiğini hissetti. O zamana dek trajedinin kasetli havası, medya ilgisinin baskısı altında debelenmişlerdi. Bu yüzlerde umutsuzluk, yenilgi ve savunma görmüştü. Şimdi kasvet bulutları aralanıyordu. Cornell'le göz göze geldi ve adama karşı eskiden beri duyduğu küçümsemenin azaldığını duyumsadı. Obie, Cornell gibi ağzı iyi laf yapan adamlara asla güvenmemişti. NASA yöneticilerni gerekli bir kötülük olarak görür ve yalnızca burunlarını operasyonel kararlara sokmadıkları sürece onlara katlanırdı.</p>

    <p>Bazen Cornell bu çizgiyi aşardı. Fakat bugün, geriye doğru bir adım atıp resmin tamamını görmelerini sağlayarak onlara iyilik etmişti. Herkes bu toplantıya kendi özel kaygılarıyla gelmişti. Cutler otopsi yapmak için bozulmamış bir ceset istiyordu. Gretchen Liu medyaya karşı doğru bir strateji izlenmesi ni istiyordu. Mekik yönetim ekibi Discovery'nin görevinin uzatılmasını istiyordu.</p>

    <p>Az önce Cornell onlara, bu ölümün, bireysel kaygılarının ötesini düşünmeleri ve uzay programı için neyin en iyi olacağına konsantre olmalan gerektiğini hatırlatmıştı.</p>

    <p>Obie başıyla, masadaki diğerlerinin de fark ettiği, onayladığını belirten bir işaret yaptı. Sfenks nihayet. fikrini belli etmişti.</p>

    <p>"Her başarılı kalkış, cennetten gelen bir hediyedir," dedi. "Bu seferkini boşa harcamayalım."</p>

    <p>&nbsp;</p>
  </div>
</body>
</html>
