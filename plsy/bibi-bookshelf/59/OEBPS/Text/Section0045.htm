<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <div>
    <h2>YİRMİ ALTI</h2>

    <p class="MsoNormal" style="text-align:right"><a id="bookmark60"><i style="mso-bidi-font-style:normal">22 Ağustos</i></a></p>

    <p>Casper Mulholland üçüncü paket antiasiti gövdeye indiriyordu ve midesi hâlâ fokurdayan bir asit kazanı gibiydi. Uzakta, Apogee II çölün kumları arasına tepetaklak dikilmiş bir mermi gibi parıldıyordu Bu, çok da etkileyici bir görünüm değildi, özellikle bu seyirciler için. Çoğu. bir NASA mekiğinin toprağı sarsan gümbürtüsünü duymuş, mekiğin, gökyüzüne yayılan dev ateş sütunlarının görkemine hayran olmuşlardı. Apogee uzay mekiğine hiç benzemiyordu. Daha çok bir çocuğun oyuncak roketini andırıyordu ve Casper, sayıları bir düzine kadar olan ziyaretçiler yeni kurulan tribüne çıkıp bomboş çöl arazisinde duran kalkış platformuna bakarlarken, gözlerindeki hayal kırıklığını görebiliyordu. Herkes büyük şeyleri istiyordu. Herkes büyüklüğe ve güce aşıktı. Küçük, akıllıca ve basit şeyler onların ilgisini çekmiyordu.</p>

    <p>Bir başka minibüs daha park etti ve içinden yeni bir misafir grubu, hemen gözlerini sabah güneşinden korumak için ellerini kaldırarak inmeye başladı. Üç hafta önce Apogee'yi ziyaret eden Mark Lucas'la Hashemi Rashad'ı tanıdı. Gözlerini kısarak kalkış platformuna bakarlarken onların gözlerinde de aynı düş kırıklığını gördü.</p>

    <p>"Platforma ancak bu kadar mı yaklaşabiliyoruz?" dedi Lucas.</p>

    <p>"Korkarım öyle, " dedi Casper. "Bu sizin güvenliğiniz için. Orada patlayıcı roket yakıtlarıyla çalışıyoruz."</p>

    <p>"Ama fırlatma işlemlerinize ayrıntılı şekilde gözlemleyeceğimizi sanmıştım."</p>

    <p>"Houston'daki Uçuş Kontrol'ün eşdeğeri olan yer-kontrol tesisimize istediğiniz zaman girebilirsiniz. Platformdan ayrılır ayrılmaz, araçlara binip binaya gideceğiz ve onu düşük irtifalı dünya yörüngesine nasıl oturttuğumuzu size göstereceğiz. Bu, sistemimizin gerçek bir testi, Bay Lucas. Mühendislik mezunu herhangi biri bir roket fırlatabilir. Ama onu sapasağlam yörüngeye oturtmak ve sonra istasyonun yakınma yöneltmek çok daha zor bir iştir. İşte bu yüzden bu demonstrasyonu dört gün öne aldık ISS için en uygun kalkış fırsatını yakalamak için. Size sistemimizin şimdiden kenetlenme kapasitesine sahip olduğunu göstermek için. Apogee li tam NASA'nın aradığı tipte bir kuş."</p>

    <p>"Gerçekten kenetlenmeyeceksiniz, değil mi?" dedi Rashad. "İstasyonun karantina altına alındığını duydum."</p>

    <p>"Hayır, kenetlenmeyeceğiz. Apogee II sadece bir prototip. Fiziksel olarak ISS'ye bağlanamaz, çünkü yörünge kenetlenme sistemi yok. Ama istasyonun, bunu yapabileceğimizi gösterecek kadar yakınına göndereceğiz. Biliyorsunuz, kalkış programımızı son anda değiştirebilmemiz bile satış açısından olumlu bir noktadır. Konu uzay yolculuğu olunca, anahtar sözcük esnekliktir. Her zaman beklenmedik şeyler çıkabilir. Ortağımın kaza geçirmesi, örneğin. Bay Obie'nin kırık bir leğen kemiğiyle yatağa düşmüş olmasına karşın, kalkışı iptal etmediğimizin farkındasınız. Bütün uçuşu yerden kontrol edeceğiz. Beyler, esneklik işte budur."</p>

    <p>"Kalkışı erteleme nedenlerinizi anlayabilirim," dedi Lucas. "Diyelim ki hava koşulları elverişsizdi. Ama niçin dört gün öne almanız gerekti? Ortaklarımızdan bazıları buraya yetişemedi."</p>

    <p>Casper, yeni bir mide asitti hücumuyla son antiasit tabletinin de eridiğini hissetti. "Bu aslında çok basit." Durup cebinden bir mendil çıkardı ve alnındaki teri sildi. "Az önce anlattığım o uygun kalkış fırsatıyla ilgili. Uzay istasyonunu yörüngesinin eğimi elli bir nokta altı derecedir. Eğer dairesel rotasının çizdiği yola bir harita üstünde bakarsanız, elli bir nokta altı derece kuzeyle, elli bir nokta altı derece güney arasında değişen bir sinüs dalgası oluşturmaktadır. Dünya döndüğü için, istasyon her yörüngede harita üzerinde farklı bir yerden geçer. Ayrıca dünya tam bir küre değildir, bu da işleri daha da karmaşık hale getirir. O yörünge çizgisi fırlatma alanınızın üzerinden geçtiğinde, kalkış için en uygun zaman gelmiş olur. Bütün bu faktörleri bir araya getirdiğimizde, çeşitli kalkış se çeneklerine ulaştık. O zaman da karşımıza gündüz mü gece mi kalkış yapılması gerektiği sorusu çıktı. Uygun kalkış açıları. En son hava durumu haberleri..."</p>

    <p>Adamların neredeyse gözleri kapanmaya başlamıştı. Konudan çoktan kopmuşlardı.</p>

    <p>"Her neyse." Casper sözlerini büyük bir rahatlama hissiyle bitirdi. "Bu sabah saat 7.10, en iyi seçim gibi görünüyor. Bütün bunlar size de çok mantıklı geldi, değil mi?"</p>

    <p>Lucas sanki şekerlemesinden uyandırılmış bir köpek gibi şöyle bir silkindi. "Evet. Tabii."</p>

    <p>"Ben yine de daha yakına gitmek isterdim, " dedi Bay Rashad özlem dol u bir sesle. Rokete, ufuktaki kalkık burunlu noktacığa baktı. "Bu kadar uzaktan, bakılacak fazla bir şeyi de yok, değil mi? O kadar küçük ki."</p>

    <p>Casper midesinin asidiyle kendi kendini sindirdiğini hissetmesine rağmen gülümsedi. "Ne derler, bilirsiniz, Bay Rashad. Önemli olan büyüklüğü değildir. İşlevidir."</p>

    <p>Bu son seçenek, diye düşündü Jack, ilk ter damlaları şakağından aşağı süzülüp uçuş kaskının astarını ıslatırken. Gümbür gümbür atan kalbini sakinleştirmeye çalıştı, ama yüreğini parçalayıp göğsünden fırlamak isteyen çılgın bir hayvan gibiydi. Bunca yıldır hayalini kurduğu an gelmişti: pilot koltuğuna bağlı, başında kaskı, içeri dolan oksijen. Sıfıra yaklaşan geri sayım. O hayallerde, korku denklemin bir parçası değildi, yalnızca heyecan vardı. Bu kadar korkacağını hiç düşünmemişti.</p>

    <p>"Beş dakikan kaldı. Vazgeçme zamanı geldi." Telsizden gelen Gordon'ın sesiydi. Buraya gelirlerken her adımda, Gordon Jack'e fikrini değiştirme fırsatı tanımıştı. White Sands'ten Nevada'ya yaptıkları uçak yolculuğu sırasında. Sabahın erken saatlerinde, Jack Apogee Mühendisliğin hangarında giyinirken. Ve son olarak, arabayla zifiri karanlık çölde kalkış platformuna gelirlerken. Bu, Jack'in son şansıydı.</p>

    <p>"Geri sayımı hemen durdurabiliriz," dedi Gordon. "Uçuşu tamamen iptal edebiliriz."</p>

    <p>"Hâlâ gitmek istiyorum."</p>

    <p>"O zaman bu bizim son ses bağlantımız olacak. Hiçbir şekilde bizimle iletişim kuramayacaksın. Yere hiçbir sinyal gitmeyecek, ISS'yle bağlantı olmayacak, yoksa havaya uçarsın. Sesini duyduğumuz an, bütün görevi iptal edip seni geri getireceğiz." Tabii hâlâ geri getirebiliyorsak. demedi.</p>

    <p>"Anlaşıldı."</p>

    <p>Bir sessizlik oldu. "Bunu yapmak zorunda değilsin. Hiç kimse senden bunu yapmam beklemiyor."</p>

    <p>"Haydi, bitirelim şu işi. Sadece şu lanet olası mumu yak. tamam mı?"</p>

    <p>Gordon'ın iç çekişi, güçlü ve anlaşılır bir yanıta dönüştü. "Tamam. Kalkışın onaylandı. Üç dakika kaldı ve sayım başlıyor."</p>

    <p>"Teşekkürler, Gordie. Her şey için."</p>

    <p>"İyi şanslar ve hızını Tanrı'dan al, Jack McCallum."</p>

    <p>Bağlantı kesilmişti.</p>

    <p>Belki de bu, duyduğum son ses olacak, diye düşündü Jack. Bu andan sonra, Apogee yer kontrolle arasındaki tek bağlantı, araçtaki yön belirleme ve navigasyon bilgisayarlarına akan komut verileri olacaktı. Araç kendi kendine uçacaktı; Jack pilot koltuğunda oturan aptal bir maymundan başka bir şey değildi.</p>

    <p>Gözlerini kapadı ve dikkatini kendi yüreğinin çarpışına verdi. Yavaşlamıştı. Artık kendini tuhaf bir biçimde sakin ve kaçınılmaz için hazır hissediyordu; bu, ne olursa olsun. Kalkışa hazırlanan sistemlerin çıtırtılarını ve tıkırtılarını duydu. Bulutsuz göğü, su kadar yoğun atmosferini hayal etti, bu hava denizinin içinden geçip uzayın soğuk, berrak boşluğuna ulaşmalıydı.</p>

    <p>Emma'nın ölmek üzere olduğu yere.</p>

    <p>Tribünlerdeki kalabalık uğursuz bir sessizliğe bürünmüştü. Kapalı devre video yayınında gösterilen geri sayım saati, eksi altmış saniyeyi geçti ve sıfıra yaklaşmayı sürdürdü. Kalkışı yapacaklar, diye düşündü Casper ve yeni bir panik, alnından boşalan terle kendini gösterdi. İçinden, bu ana gelineceğine asla gerçekten inanmamıştı. Ertelenmeler, durdurmalar, hatta iptaller olacağını düşünmüştü. Bu kus konusunda o kadar çok düş kırıklığına uğramış, o kadar çok aksilik yaşamıştı ki, korkudan boğazına safra tadı geli­yordu. Tribünlerdeki yüzlere baktı ve saniyeler ilerlerken çoğunun dudaklarının kıpırdadığını gördü. Bir fısıltı, havada ritmik bir kımıldanma halinde başladı.</p>

    <p>"Yirmi dokuz. Yirmi sekiz. Yirmi yedi..."</p>

    <p>Fısıltılar bir mırıltı korosu haline gelmiş, her geçen saniyeyle birlikte yükseliyordu.</p>

    <p>"On iki.On bir.On... "</p>

    <p>Casper ın elleri öyle titriyordu ki, parmaklığa tutunmak zorunda kaldı. Nabzını parmak uçlarında hissedebiliyordu.</p>

    <p>"Yedi. Altı. Beş.."</p>

    <p>Gözlerini kapadı. Oh, Tanrım, ne yapmışlardı?</p>

    <p>"Üç. İki. Bir..."</p>

    <p>Kalabalık birdenbire merakla nefesini tuttu. Sonra roketlerin gürültüsü duyuldu ve gözlerini açtı. Gözlerini gökyüzüne, yükselen ateş çizgisine dikti. Artık her saniye olabilirdi. Önce kör edici ışık, sonra ses hızıyla geriden gelen, kulaklarının zarını acıtan patlama. Apogee ide de böyle olmuştu.</p>

    <p>Ama ateş çizgisi yükselmeyi sürdürüp koyu mavi gökyüzünde yalnızca soluk bir noktacığa dönüştü.</p>

    <p>Bir el sırtına sertçe vurdu. İrkildi ve arkasına döndüğünde ona sırıtan Mark Lucas'ı gördü.</p>

    <p>"İyi iş çıkarmışsınız, Mulholland! Ne muhteşem bir kalkıştı!"</p>

    <p>Casper çekinerek göğe doğru dehşet dolu bir bakış fırlattı. Hâlâ patlama filan yoktu.</p>

    <p>"Ama galiba sizin bu konuda hiç kuşkunuz yoktu, değil mi?" dedi Lucas.</p>

    <p>Casper yutkundu. "Hem de hiç."</p>

    <p>Son doz.</p>

    <p>Emma pistonu iterek yavaşça şırınganın içindekileri damarına boşalttı. İğneyi geri çekti, gazlı bezi deldiği yere bastırdı ve iğneyi atarken yerinde tutmak için kolunu büktü. Bu ona kutsal bir tören gibi gelmişti, her hareketi büyük bir saygıyla, ciddiyetle, iğnenin batmasından, gazlı bez parçasının dirseğinin iç kısmındaki etine baskı yapmasına dek her hissi son kez duyduğunu bilerek yapmıştı. Peki bu son HCG dozu onu ne kadar hayatta tutac aktı?</p>

    <p>Döndü ve daha aydınlık olduğu için Rus hizmet modülüne taşıdığı iare kafesine baktı. Yalnız dişi, şimdi kıvrılıp titreyen bir yumak haline gelmiş, ölüyordu. Hormonun etkisi kalıcı değildi. Yavrular o sabah ölmüşlerdi. Yarın, diye düşündü Emma, bu istasyondaki tek canlı ben olacağım.</p>

    <p>Hayır, yalnızca o olmayacaktı. Bir de içindeki canlı yaşıyor olacaktı. Yakında uykularından uyanacak ve beslenip büyümeye başlayacak yüzlerce larva.</p>

    <p>Sanki içindeki fetüsü hissetmeye çalışan hamile bir kadın gibi elini karnına bastırdı. Ve barındırdığı canlı türü tıpkı gerçek bir fetüs gibi onun DNAsından parçalar taşıyacaktı. O açıdan, bu, onun biyolojik yavrusu olacaktı ve içine girdiği bütün kurbanların genetik hafızasına da sahipti. Kenichi Hirai. Nikolay Rudenko. Diana Estes. Ve şimdi de Emma.</p>

    <p>O. alacağı son can olacaktı. Kurtulan kimse kalmadığından artık başka konaklar, başka kurbanlar olmayacaktı. İstasyon artık bir salgın hastalık lahdiydi, eski çağlardaki cüzzamlılar kadar yasak ve dokunulmaz.</p>

    <p>Rus hizmet modülünden çıktı ve istasyonun elektriksiz bölümüne doğru yüzdü. Bağlantı noktasını bulmasına yetecek kadar ışık vardı. Kendi ritmik solunumu dışında bu uçta yalnızca sessizlik vardı. Artık ölmüş insanların bir zamanlar ciğerlerinde dolaşan aynı hava moleküllerinin arasından geçti. Şimdi bile, yaşamını yitiren beş insanın varlığını hissedebiliyor, seslerinin yankılanışını, nihayet sessizliğe dönüşen son zayıf seslerini hayal edebiliyordu. Bu, onların da içinde yüzdükleri havaydı ve ölümlerinin izleri hâlâ silinmemişti.</p>

    <p>Ve yakında, diye düşündü, benim ölümümün izini taşıyacak.</p>

    <p>&nbsp;</p>
  </div>
</body>
</html>
