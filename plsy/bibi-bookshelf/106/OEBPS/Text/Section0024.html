<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:43:18+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body>
  <h1>22</h1>

  <p>Dört adam yine aynı odada oturmuş Hercule Poirot'ya bakıyorlardı. Timothy Raglan, Başmüfettiş Spence ve polis müdürünün yüzlerinde bir müjde bekleyen adamlara özgü o memnun ifade vardı. Savcı yardımcısı ise, </p>

  <p>"Görmedikçe inanmam," <span style="text-indent: 1em; font-size: 1em;">dermiş gibi bir tavırla oturuyordu.</span></p>

  <p>Polis müdürü, "İşte Mösyö Poirot," diye söze başladı. "Hepimiz de burada toplandık..."</p>

  <p>Poirot eliyle bir işaret yaptı. Müfettiş Raglan ayağa kalkarak odadan çıktı.</p>

  <p>Tekrar geri döndüğü zaman yanında otuzunu biraz geçmiş güzel bir kadın, bir kız ve iki delikanlı vardı.</p>

  <p>Belçikalı onları polis müdürüyle tanıştırdı. </p>

  <p>"Bayan' Judith Butler, Miss Miranda Butler. Bay Nick Ransom ve Bay Desmond Holland." </p>

  <p>Poirot ayağa kalkarak Miranda'nın elini tuttu. </p>

  <p>"Gel şuraya, annenin yanına otur, yavrum. Bay Richmond, polis müdürü. Kendisi sana bazı sorular sormak istiyor. Onları cevaplandır. Bu sorular senin iki yıla yakın bir zaman önce gördüğün olayla ilgili. Sen bu olayı sadece bir kişiye anlattın sanırım. Yalnız bir tek kişiye. Öyle değil mi?"</p>

  <p>"Evet. Joyce'a anlattım."</p>

  <p>"Arkadaşına ne söylemiştin?"</p>

  <p>"Bir cinayete tanık olduğumu."</p>

  <p>"Bunu başkasına anlattın mı?"</p>

  <p>"Hayır. Fakat Leo durumu anladı sanırım. Kapı aralarından sessizce içeride konuşulanları dinlerdi. Başkalarının sırlarını öğrenmeye bayılırdı."</p>

  <p>"Joyce'un cadı partisinin hazırlıklarının yapıldığı gün bir cinayete tanık olduğundan söz ettiğini herhalde duydun. Bu doğru muydu?"</p>

  <p></p>

  <p></p>

  <p>"Hayır. Joyce, sadece benim ona anlattıklarımı tekrarlamış. Ama tabii sanki cinayeti kendisi görmüş gibi davranmış."</p>

  <p>"Şimdi bize ne gördüğünü anlatır mısın?"</p>

  <p>"Önce o olayın bir cinayet olduğunu anlamadım. Bir kaza olduğunu sandım. Yukarıda bir yerden düştüğünü düşündüm."</p>

  <p>"Bu olay nerede oldu?"</p>

  <p>"Taş Ocağı bahçesinde. Eskiden havuzun bulunduğu çukurlukta. Ben bir ağacın dalları arasındaydım ve bir sincabı seyrediyordum. İnsan onları seyrederken çok sessiz olmalıdır. Yoksa sincaplar kaçıverir. Çok da çeviktir onlar."</p>

  <p>"Bize gördüklerini anlat."</p>

  <p>"Bir erkekle bir kadın Olga'yı kaldırmış, bahçe yolundan götürüyorlardı. Onu hastaneye veya Taş Ocağı köşküne götürdüklerini sandım. Sonra kadın birdenbire durarak, 'Biri bizi gözetliyor,' dedi. Dönmüş benim olduğum ağaca bakıyordu. <span style="text-indent: 1em; font-size: 1em;">Nedense onun hali beni korkuttu. Hiç kımıldamadım. Adam, 'Saçmalama,' diye mırıldandı. Yollarına devam ettiler. Kızın eşarbı kanlıydı. Sonra adamın elinde kanlı bir bıçak da vardı. O zaman birinin onu öldürmeye kalktığını sandım. Ve yine hiç sesimi çıkarmadım."</span></p>

  <p>"Korktuğun için mi?"</p>

  <p>"Evet. Ama neden korktuğumu da bilmiyorum."</p>

  <p>"Bu olayı annene anlatmadın mı?"</p>

  <p>"Hayır. Belki onları seyretmemem gerekirdi, diye düşündüm. Ertesi günü hiç kimse bir kazadan söz etmedi. Ben de olanları unuttum. O olayı hiç düşünmedim. <span style="text-indent: 1em; font-size: 1em;">Sonra..." </span></p>

  <p><span style="text-indent: 1em; font-size: 1em;">Birdenbire durdu. Polis müdürü bir şey söylemek için ağzını açıp sonra tekrar kapattı. Poirot'ya bakarak, hafif bir işaret yaptı.</span></p>

  <p>Belçikalı, "Evet, Miranda," dedi. "Sonra ne oldu?"</p>

  <p>"Sanki bana o olay bir daha tekrarlanıyormuş gibi geldi. Bu kez yeşil bir ağaçkakanı gözetliyordum. Mazıların arkasına gizlenmiş, hiç kımıldamadan sessiz sedasız ona bakıyordum. O iki kişi bu kez bir banka oturmuş konuşuyorlardı. <span style="text-indent: 1em; font-size: 1em;">Ege'de bir adadan söz etmekteydiler. Kadın, 'Her şey tamam,' dedi. 'Ada artık bizim. Oraya istediğimiz zaman gideriz. Ama acele etmememiz, işleri ağır ağır ayarlamamız daha doğru olur.' Sonra ağaçkakan uçtu. Ben de kımıldandım. Kadın o </span><span style="text-indent: 1em; font-size: 1em;">zaman, Hişş,' diye mırıldandı. 'Sesini çıkarma... Biri bizi gözetliyor.' Bu sözleri daha önceki gibi, yani aynı tavırla söylemişti. Yüzünde de aynı ifade vardı. Yine korktum. Sonra da olanları hatırladım. Ve o anda durumu anladım. </span><span style="text-indent: 1em; font-size: 1em;">Daha önce gördüğüm bir cinayetti. O ikisi de bir ölüyü taşımışlardı. Onu bir yere saklamaya götürmüşlerdi... Artık bir çocuk değilim ben. Artık her şeyi, bunların ne anlama geldiğini biliyordum. Kan... Bıçak... Hareketsiz vücut..."</span></p>

  <p>Polis müdürü sordu. </p>

  <p>"Ne zaman oldu bu olay?"</p>

  <p>Miranda biran düşündü. </p>

  <p>"Geçen mart. Paskalyadan biraz sonra."</p>

  <p>"O iki kişinin kim olduklarını kesinlikle söyleyebilir misin, Miranda?"</p>

  <p>"Tabii..."</p>

  <p>"Kimlerdi onlar?"</p>

  <p>"Rowena Drake'le Michael Garfield..." </p>

  <p>Miranda bu sözleri dramatik bir tavırla söylememişti. Sesinde hafif bir hayret var gibiydi.</p>

  <p>Polis müdürü, "Bu olayı kimseye anlatmamışsın. Neden?"</p>

  <p>"Bu olayın... bir kurban ayini olabileceğini düşündüm?"</p>

  <p>"Bu fikri sana kim verdi?"</p>

  <p>"Michael... O bana kurbanların gerekli olduğunu söyledi."</p>

  <p>Poirot şefkatle, "Michael'i seviyordun, değil mi?" dedi.</p>

  <p>Miranda başını salladı. </p>

  <p>"Ah, evet... Onu çok seviyordum."</p>
</body>
</html>