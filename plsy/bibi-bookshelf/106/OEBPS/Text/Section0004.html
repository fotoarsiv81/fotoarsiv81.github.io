<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:43:18+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body>
  <h1>2</h1>

  <p><br/></p>

  <p><br/></p>

  <p>Londra'da bir apartman dairesinde telefon çalıyordu. Katın sahibi olan Hercule Poirot, koltuğunda hafifçe kımıldandı. Kapı açılarak içeriye uşağı George girdi.</p>

  <p>Poirot, "Acaba arayan kim?" diye mırıldandı. "Beni ilgilendirecek biri olmadığından eminim. Ama neyse..." Omzunu silkti. "Belki biraz oyalanırım..."</p>

  <p>George başını salladı. </p>

  <p>"Evet, efendim..."</p>

  <p>Uşak dışarı çıkarken, Hercule Poirot da telefona uzandı. Sonra da kendisini arayanın üzerinde büyük bir etki yapabilmek için kurumla, </p>

  <p>"Ben Hercule Poirot," <span style="text-indent: 1em; font-size: 1em;">dedi.</span></p>

  <p>Heyecanlı bir ses, "İşte bu çok iyi," diye bağırdı. Konuşan bir kadındı. Soluk soluğa bir kadın, "Sokakta olduğunuzu, sizi evde bulamayacağımı sanıyordum."</p>

  <p>Poirot, "Neden?" dedi.</p>

  <p>"Çünkü son zamanlarda her şey aksi gidiyor. Hemen biriyle konuşmanız lazım geldiğini, bekleyemeyeceğinizi düşünüyorsunuz. Ama ondan sonra sabırla beklemek zorunda kalıyorsunuz. Oysa benim sizinle hemen... ama hemen konuşmam lazımdı."</p>

  <p>Poirot sordu. </p>

  <p>"Peki ama siz kimsiniz?"</p>

  <p>Karşıdaki bu soruya hayret etmişti. Şaşkın şaşkın, </p>

  <p>"Bilmiyor musunuz?" dedi.</p>

  <p>Belçikalı, "Biliyorum... Biliyorum... Siz benim arkadaşım Ariadne'siniz."</p>

  <p>Ariadne Oliver, "Çok feci durumdayım," diye bağırdı. </p>

  <p>"Evet, evet, sesinizden belli bu. Galiba bir hayli de koşmuşsunuz. Nefes nefesesiniz."</p>

  <p>"Onun sebebi koşmak değil, heyecan heyecan. Hemen gelip sizi görebilir miyim?"</p>

  <p>Poirot cevap vermeden önce bir an düşündü. Arkadaşı Bayan Oliver'in sesinden kadının gerçekten oldukça heyecanlı olduğu anlaşılıyordu. Muhakkak ki dertlerini, üzüntülerini, endişelerini uzun uzun anlatmaya kalkışacaktı.</p>

  <p>Poirot'nun koltuğuna yerleştikten sonra oradan kolay kolay kalkıp evine de gitmeyecekti. Bayan Oliver'i heyecanlandıran öyle çok ve öyle beklenmedik şeyler vardı ki, bunları incelemeye kalkmadan önce uzun uzun düşünmek gerekirdi.</p>

  <p>"Bir şeye mi üzüldünüz?"</p>

  <p>"Evet. Tabii üzüldüm. Ne yapacağımı bilmiyorum... Bilmiyorum. Ah... hiçbir şey bilmiyorum. Oraya gelip, sizinle konuşmam gerek. Olanları size anlatmalıyım. Bu işin çaresini ancak siz bulabilirsiniz. Bana ne <span style="text-indent: 1em; font-size: 1em;">yapmam gerektiğini sadece siz söyleyebilirsiniz... Onun için... hemen gelebilir miyim?"</span></p>

  <p>"Tabii, tabii. Sizi görmek beni daima sevindirir."</p>

  <p>Bayan Oliver ahizeyi yerine şiddetle oturttu. Poirot uşağı George'u çağırdı.</p>

  <p>Kısa bir tereddütten sonra adama limonata yapmasını, kendisine de bir kadeh konyak getirmesini emretti.</p>

  <p>"Bayan Oliver on dakika sonra burada olacak."</p>

  <p>George odadan çıktı. Biraz sonra tekrar döndüğü zaman elindeki tepside Poirot için konyakla, bir bardak limonata vardı. Alkollü şeylerden hoşlanmayan romancı <span style="text-indent: 1em; font-size: 1em;">sadece bunu içerdi. Belçikalı konyağından bir yudum alarak, Bayan Oliver'le yapacağı konuşmaya kendisini hazırlamaya çalıştı.</span></p>

  <p>Kendi kendine, <i>kafasının o kadar karma karışık olmasına üzülüyorum</i>, diye mırıldandı. <i>Buna rağmen zeki bir kadın. Belki de bana anlatacakları hoşuma gidecek</i>. <i>Ama...</i> Bir an düşündü. <i>Anlatacakları saçma sapan şeyler olabilir. </i><i style="text-indent: 1em; font-size: 1em;">Üstelik bu konuşmanın saatlerce sürmesi de ihtimal dahilinde... Eh, ne yapalım... Hayatta bazı şeyleri göze almak lazım.</i></p>

  <p>Kapının zili çalmaya başladı. Romancının elini dış kapının ziline dayadığı ve bir daha da çekmediği anlaşılıyordu.</p>

  <p>Poirot içini çekti. </p>

  <p>"Ariadne'nin fazla heyecanlı olduğu belli."</p>

  <p>George'un kapıya gittiğini duydu. Kapı açıldı. Ancak uşağı salonun eşiğinde durarak, ziyaretçinin adını söyleyemeden, Ariadne Oliver top gibi içeri daldı.</p>

  <p>Uşak da peşinden. Adam, kadının sırtındaki, balıkçı muşambalarına benzeyen acayip nesneyi çıkarmaya çalışıyordu.</p>

  <p>Hercule Poirot, "O arkanızdaki da nedir?" diye sordu. "Bırakın da George çıkarsın onu. Sırsıklam olmuş."</p>

  <p>Bayan Oliver, "Tabii sırsıklam olur," dedi. "Dışarıda yağmur yağıyor. Şimdiye kadar suyu hiç düşünmemiştim. Korkunç bir şey bu."</p>

  <p>Poirot romancıya ilgiyle baktı. </p>

  <p>"Limonata içer misiniz? Veya sizi biraz Leau de vie içmeye ikna edebilir miyim?"</p>

  <p>Bayan Oliver, </p>

  <p>"Sudan nefret ediyorum," dedi.</p>

  <p>Belçikalı hayretle kaşlarını kaldırdı.</p>

  <p>"Sudan nefret ediyorum. Bunu şimdiye kadar düşünmemiştim. Onun neler yapabileceğini..."</p>

  <p>George kadının sırtındaki ıslak muşambayı çıkarırken, Poirot da, </p>

  <p>"Sevgili dostum," dedi. "Gelin, oturun. Bırakın George sırtınızdan o şeyi alsın... Sahi bu giydiğiniz nedir?"</p>

  <p>Bayan Oliver, "Onu Cornwall'den aldım," diye cevap verdi. "Balıkçıların giydikleri muşambalardan bu."</p>

  <p>Poirot, "Herhalde çok işe yarıyor. Ama korkarım size pek uygun değil. Sanırım, oldukça da ağır. Haydi, gelin oturun da bana meseleyi anlatın."</p>

  <p>Ariadne Oliver bir koltuğa çöktü. </p>

  <p>"Bunu nasıl anlatacağımı bilmiyorum. Bazen bana olanlar rüyaymış gibi geliyor. Ama aslında gerçek bu..."</p>

  <p>Poirot, "Anlatın," dedi.</p>

  <p>"Ben de buraya onun için geldim zaten. Ama şimdi işin güçlüğünü anladım. Çünkü söze nereden başlayacağımı bilmiyorum."</p>

  <p>Belçikalı, "Başından başlasanız olmaz mı?" diye sordu. "Yoksa bu sizce pek alelade bir şey mi olur?"</p>

  <p>"Ben başlangıcın ne olduğunu bilmiyorum ki. Gerçekten bilmiyorum. Her şey uzun zaman önce başlamış olabilir."</p>

  <p>Poirot başını salladı. </p>

  <p>"Sakin olun, sakin olun. Konunun ayrıntılarını kafanızda biraraya toplayın ve bana öyle anlatın. Sizi bu kadar üzen nedir?"</p>

  <p>Bayan Oliver, "Bu durum sizi de üzerdi," dedi. "Yani... ben öyle sanıyorum." Ama yüzünde şüphe dolu bir ifade vardı. "Aslında insan sizi neyin üzeceğini, neyin üzmeyeceğini pek bilmiyor. Bazı şeyleri öyle sükûnetle karşılıyorsunuz ki."</p>

  <p>Poirot gülümsedi. </p>

  <p>"En doğrusu da bu değil midir?"</p>

  <p>Bayan Oliver derin bir soluk aldı. </p>

  <p>"Pekâlâ... Her şey bir toplantıda başladı."</p>

  <p>Poirot sıradan, akla yakın bir şeyden, bir partiden söz edildiği için rahatlamıştı. </p>

  <p>"A, evet... Demek bir partiye gittiniz ve orada bir şey oldu?"</p>

  <p>Bayan Oliver sordu. </p>

  <p>"Siz Halloween partisinin ne olduğunu bilir misiniz?"</p>

  <p>"Halloween'in ne olduğunu bilirim. 31 Ekimdir bu." Gözlerinde muzipçe bir parıltıyla ekledi. "O gece cadılar, çalı süpürgelerine binerek etrafta uçuşurlarmış."</p>

  <p>Bayan Oliver, "Orada da çalı süpürgeleri vardı," dedi. "Onlar için ödüller verildi."</p>

  <p>"Evet. En iyi süslenmiş çalı süpürgeleri için."</p>

  <p>Poirot hafif bir endişeyle arkadaşına baktı. Parti lafını duyunca biraz ferahlamıştı ama şimdi tekrar endişelenmeye başlıyordu. Bayan Oliver'in içki içmediğini bildiği için onun sözlerini neye yorması gerektiğini bilememekteydi.</p>

  <p></p>

  <p></p>

  <p>Bayan Oliver, "Çocuklar için tertiplenen bir toplantı," dedi. "Daha doğrusu on bir yaşından büyükler için..."</p>

  <p>Poirot içini çekti. </p>

  <p>"Doğrusunu isterseniz neden söz ettiğinizi pek anlayamıyorum."</p>

  <p>Romancı derin bir nefes alarak, söze başladı. </p>

  <p>"Doğrusunu isterseniz, her şeyin elmalarla başladığını söyleyebiliriz."</p>

  <p>Belçikalı, "Elmalarla mı?" diye mırıldandı. "Bu olabilir işte. Sizin maceralar hep böyle başlar değil mi?"</p>

  <p>Belçikalı dedektif bir tepede duran küçük bir arabayı hatırlamıştı. İhtiyar bir kadın otomobilden inmeye çalışırken, yanındaki kesekâğıdında duran elmaları etrafa saçmıştı. Meyvalar tepeden aşağıya yuvarlanıp gitmişlerdi.</p>

  <p>Romancıya cesaret vermek ister gibi, </p>

  <p>"Evet," dedi. "Elmalar."</p>

  <p>Bayan Oliver, "Elma avı... Cadı toplantısında bu oyun da oynanır." dedi.</p>

  <p>"A, evet. Bundan söz edildiğini duydum sanırım."</p>

  <p>"Partide bir sürü oyun oynandı. Çocuklar suda yüzen elmaları dişleriyle yakalamaya çalıştılar. Parayı düşürmeden unu ayırmaya uğraştılar. Aynaya baktılar."</p>

  <p>Poirot bilgiç bir tavırla başını salladı. </p>

  <p>"Gerçek sevgililerinin yüzünü görebilmek için mi?"</p>

  <p>Bayan Oliver bağırdı. </p>

  <p>"Ah! Nihayet anlamaya başladınız." Belçikalı, </p>

  <p>"Folklorla ilgili bir sürü oyun... demek sizin toplantıda bu oyunların çoğu oynandı?"</p>

  <p>"Evet. Toplantı harika geçti. Parti, Alevli Ejderhayla sona erdi. Bildiğiniz gibi kayık tabağında kuru üzüm yakılır. Herhalde..." </p>

  <p>Sesi titremeye başlamıştı.</p>

  <p>"Herhalde olay o sırada oldu." </p>

  <p>"Hangi olay?"</p>

  <p>"Cinayet." Bayan Oliver yutkundu. "Alevli Ejderhadan sonra herkes evine gitti. <span style="text-indent: 1em; font-size: 1em;">İşte o zaman onu bulamadılar." </span></p>

  <p><span style="text-indent: 1em; font-size: 1em;">"Kimi bulamadılar?"</span></p>

  <p>"Kızı... Joyce ismindeki kızı. Herkes seslendi, etrafı aradı. 'Acaba arkadaşlarıyla mı gitti?' diye soruldu. Sonunda kızın annesi sinirlendi. <span style="text-indent: 1em; font-size: 1em;">'Herhalde Joyce yoruldu veya midesi bulandı,' dedi. 'Onun için çıkıp gitti. Bana haber vermeden partiden ayrıması büyük düşüncesizlik.' Biliyorsunuz, böyle olaylar olduğu zaman anneler buna benzer birtakım sözler söylerler. Her neyse... </span><span style="text-indent: 1em; font-size: 1em;">Joyce'u bulamadık." </span></p>

  <p><span style="text-indent: 1em; font-size: 1em;">"Kız gerçekten yalnız başına eve mi gitmiş?" </span></p>

  <p><span style="text-indent: 1em; font-size: 1em;">Bayan Oliver,</span></p>

  <p>"Hayır," dedi. "Eve gitmemiş..." Sesi tekrar titremeye başlamıştı. "Sonunda onu... kütüphanede bulduk. Biri onu... onu... orada öldürmüştü. Elma avı için kullanılan kova oradaydı. Koskocaman, kazan kadar, teneke bir kova. Plastik kovayı istememişlerdi. Ama plastik kovayı kullansalardı, belki bu olay olmazdı. <span style="text-indent: 1em; font-size: 1em;">Kova ağır olmadığı için devriliverirdi."</span></p>

  <p>"Ne oldu?" </p>

  <p>Poirot'nun sesi sertleşmişti.</p>

  <p>Bayan Oliver, "Joyce'u kütüphanede bulduk," diye cevap verdi. "Biri kızın kafasını elmaların yüzdüğü suya sokmuştu. Sokmuş ve Joyce boğuluncaya kadar öyle tutmuştu. Boğulmuştu kız. Boğulmuştu. İçi su dolu bir kovada boğulmuştu. <span style="text-indent: 1em; font-size: 1em;">Dizlerinin üstündeydi. Başını suya sokmuştu." Bayan Oliver bağırdı. "Elmadan nefret ediyorum. Bir daha elma yemeyeceğim."</span></p>

  <p>Poirot dikkatle ona baktı. Sonra uşağının bıraktığı tepsideki konyak sürahisini alarak bir kadehe içki doldurdu. </p>

  <p>"Şunu için. O zaman kendinize gelirsiniz."</p>

  <p>Bayan Oliver boş kadehi masaya bırakarak dudaklarını sildi. </p>

  <p>"Haklıymışsınız. <span style="text-indent: 1em; font-size: 1em;">İçki... iyi geldi. Neredeyse kendimi kaybedecektim."</span></p>

  <p>"Müthiş bir şok geçirdiğiniz anlaşılıyor. Bu olay ne zaman oldu?" </p>

  <p>"Dün gece... <span style="text-indent: 1em; font-size: 1em;">Tanrım, gerçekten dün gece mi oldu bu? Evet, evet, öyle."</span></p>

  <p>"Ve siz bana geldiniz." </p>

  <p>Bir soru değildi bu. Sadece Poirot, daha fazla bilgi istediğini belirtiyordu. </p>

  <p>"Ve siz bana geldiniz... Ama neden?"</p>

  <p>Bayan Oliver, "Sizin yardım edebileceğinizi düşündüm. Çünkü sorun... basit değil."</p>

  <p>Poirot mırıldandı. </p>

  <p>"Olabilir de... Olmayabilir de... Birçok şeye bağlı bu. Bana daha fazla bilgi vermeniz lazım. Herhalde polis soruşturmaya başladı. Elbette ki bir doktor da çağrıldı. Adam ne dedi?"</p>

  <p>Bayan Oliver cevap verdi. </p>

  <p>"Resmi Soruşturma yapılacak."</p>

  <p></p>

  <p></p>

  <p>"Tabii."</p>

  <p>"Yarın veya öbür gün."</p>

  <p>"Tam olarak bilmiyorum. Galiba on iki veya on üç yaşlarındaydı."</p>

  <p>"Yaşına göre küçük müydü?"</p>

  <p>"Hayır, hayır. Galiba yaşına göre bir hayli olgundu."</p>

  <p>"Yani iyice gelişmiş miydi? Gençlerin 'seksi' dediği tip miydi?"</p>

  <p>"Evet, öyleydi. Ama cinayete bunun sebep olduğunu sanmıyorum. Yani... o zaman mesele çok basitleşirdi. Öyle değil mi?"</p>

  <p>Poirot, "Gazetelerde her gün bu tip cinayetleri okuyoruz. Saldırıya uğrayan bir kız... Tecavüze uğrayan bir okul öğrencisi. Evet, her gün... Söz ettiğiniz olay bir evde olmuş. Ama bu durumun çok farklı olduğunu göstermez ki... Buna rağmen henüz bana her şeyi anlatmış olduğunuzdan emin de değilim." diye konuştu.</p>

  <p>Bayan Oliver içini çekti. </p>

  <p>"Evet, herhalde anlatmadım. Size buraya neden geldiğimi de açıklamadım."</p>

  <p>"Bu Joyce'u iyi tanıyor muydunuz?"</p>

  <p>"Hiç tanımıyordum. Galiba oraya nasıl gittiğimi size açıklamam daha doğru olacak."</p>

  <p>"Nereye gittiğinizi?"</p>

  <p>"Woodleigh adlı o köye."</p>

  <p>Poirot düşünceli bir tavırla tekrarladı. </p>

  <p>"Woodleigh... Woodleigh... Ben bu ismi son zamanlarda..." </p>

  <p>Birdenbire durakladı.</p>

  <p>"Londra'ya yakın orası. Buraya, kırk, elli kilometre uzaklıkta sanırım. Güzel evler var orada. Yeni binalar da yapılmış. Yakında iyi bir okul açılmış. İsteyen her sabah Londra'ya işine inebiliyor. Belirli bir geliri olan kimselerin oturduğu sıradan bir köy orası."</p>

  <p>Poirot yine düşünceli bir tavırla mırıldandı. </p>

  <p>"Woodleigh."</p>

  <p>"Orada bir arkadaşımın... Judith Butler'ın evinde kalıyordum. Dul o. Bu yıl Ege adalarında kurvazyere çıktım. Judith de gemideydi. Onunla arkadaş olduk. Judith Butler'ın Miranda adında bir kızı var. Miranda on iki, on üç yaşlarında. Her neyse... Judith beni Woodleigh'e davet etti. Oraya gittim. Bir gün bana arkadaşının çocuklar için bir parti vereceğinden söz etti. Bir Cadılar Toplantısı olacaktı bu. 'Belki senin ilginç fikirlerin vardır,' dedi."</p>

  <p>Poirot başını salladı. </p>

  <p>"Ah! O bir cinayet oyunu tertiplemenizi istemedi mi?"</p>

  <p>Romancı bağırdı. </p>

  <p>"Ne münasebet! Bir daha böyle bir şeye kalkışacağımı sanıyor musunuz?"</p>

  <p>"Pek sanmıyorum..."</p>

  <p>Bayan Oliver, </p>

  <p>"Ama olanlar yine oldu," dedi. "işin korkunç tarafı da bu. Yani... <span style="text-indent: 1em; font-size: 1em;">cinayet sırf ben oradayım diye işlenmiş olamaz değil mi?"</span></p>

  <p>"Hiç sanmıyorum... Partidekiler sizin kim olduğunuzu biliyorlar mıydı?"</p>

  <p>Romancı, "Evet," diye cevap verdi. "Çocuklardan biri benim kitap <span style="text-indent: 1em; font-size: 1em;">yazdığımdan söz etti. Cinayetten hoşlandıklarını söyledi. İşte böylece... </span><span style="text-indent: 1em; font-size: 1em;">böylece... size gelmeme sebep olan o konu açıldı." </span></p>

  <p><span style="text-indent: 1em; font-size: 1em;">"Ve siz bunu bana hâlâ anlatmadınız."</span></p>

  <p>"Doğrusu önce o meseleyi hiç düşünmedim. Bu hemen aklıma gelmedi. Yani... <span style="text-indent: 1em; font-size: 1em;">çocuklar bazen çok garip şeyler yapıyorlar. Şunu demek istiyorum. Etrafta acayip çocuklar var. Akıl hastanesinde kalmaları gereken, ama doktorların, 'Normal bir hayat sürmeleri lazım,' diyerek evlerine gönderdikleri zavallılar. Onlar bazen böyle şeyler yapıyorlar." </span></p>

  <p><span style="text-indent: 1em; font-size: 1em;">"Partide gençler var mıydı?"</span></p>

  <p>"İki delikanlı vardı. On altı ile on sekiz yaşları arasındaydılar sanırım."</p>

  <p>"Cinayeti onlardan biri işlemiş olabilir. Polis de böyle mi düşünüyor?"</p>

  <p>Bayan Oliver, "Ne düşündüklerini söylemiyorlar," diye cevap verdi. "Ama takındıkları tavırlardan öyle düşündükleri anlaşılıyor." </p>

  <p>"Bu Joyce denilen kız güzel miydi?"</p>

  <p>Romancı, "Pek de değil," dedi. "Siz onun gençler tarafından beğenilip beğenilmediğini soruyorsunuz değil mi?"</p>

  <p>Poirot başını salladı. </p>

  <p>"Hayır, hayır: Ben sadece onun hoş bir kız olup olmadığını öğrenmek istedim."</p>

  <p></p>

  <p></p>

  <p>Bayan Oliver ağır ağır, </p>

  <p>"Bence o iyi bir çocuk sayılmazdı. Yani... insanın konuşmaktan hoşlanacağı bir kız değildi. Övünmeye, gösterişe meraklı bir yaratıktı. Belki de bu yaşı icabıydı. Söylediklerim hoş değil ama..." diye konuşuyordu.</p>

  <p>Poirot onun sözünü kesti. </p>

  <p>"Bir cinayette kurbanın nasıl olduğunu anlatmak kötülük sayılmaz. Aksine bu çok gerekli bir şeydir. Çoğu zaman cinayetlere kurbanın karakteri sebep olur. Cinayet sırasında evde kaç kişi vardı?"</p>

  <p>"Hım... Beş, altı kadın vardı sanırım. Anneler, bir öğretmen, bir doktorun karısı veya kızkardeşi, orta yaşlı birkaç çift, yaşları on altı ile on sekiz olan o iki genç, on beşinde bir kız... On bir, on iki yaşlarında iki üç çocuk... <span style="text-indent: 1em; font-size: 1em;">işte böyle... Evde yirmi beş, otuz kişi vardı sanırım." </span></p>

  <p><span style="text-indent: 1em; font-size: 1em;">"Ya yabancılar?"</span></p>

  <p>"Zannedersem toplantıdakilerin hepsi de birbirlerini tanıyorlardı. Bazılarıyla daha samimiydiler tabii. Kızların çoğu aynı okuldandı sanırım. Yemek işlerinde yardım etmeye de birkaç kadın gelmişti. Parti sona erince annelerin çoğu çocuklarını yanlarına alarak gittiler. Ben Judith ve diğer bir iki kişiyle Rowena Drake'e, yani partiyi veren kadına biraz yardım etmek için geride kaldım. <span style="text-indent: 1em; font-size: 1em;">Sabahleyin gelecek olan gündelikçi kadınların işini biraz hafifletmemiz lazımdı. </span><span style="text-indent: 1em; font-size: 1em;">Unlar etrafa dökülmüş, yere kâğıt şapkalar filan atılmıştı. Onun için etrafı biraz süpürdük. En son kütüphaneye gittik. İşte o zaman... kızı bulduk. Ben de o vakit onun ne dediğini hatırladım."</span></p>

  <p>"Kimin ne dediğini?"</p>

  <p>"Joyce'un."</p>

  <p>"Ne demişti o? Artık buna sıra geldi değil mi? Şimdi beni aramanızın sebebini öğreneceğiz."</p>

  <p>"Evet. Bu sözlerin polis veya doktor için bir önemi olmayacağını düşündüm... Ne var ki, siz bundan bir mana çıkarabilirdiniz."</p>

  <p>Poirot, "Eh bien," dedi. "Anlatın bakalım. Joyce size partide mi bir şey söyledi?"</p>

  <p>"Hayır... O gün daha önce. O akşam üzeri toplantının hazırlıklarıyla uğraşırken. Oradakiler benim cinayet romanları yazdığımdan söz ediyorlardı. <span style="text-indent: 1em; font-size: 1em;">Sonra Joyce, 'Ben bir keresinde bir cinayete tanık oldum,' dedi. Annesi veya başka biri, 'Saçmalama Joyce,' diye kızı azarladı. Büyük kızlardan biri de, 'Bu senin uydurduğun bir hikâye,' dedi. Joyce ise inatla bağırdı. 'Ben bir cinayete tanık oldum. Birinin cinayet işlediğini gördüm.' Fakat kimse ona inanmadı. </span><span style="text-indent: 1em; font-size: 1em;">Diğerleri güldüler. Joyce da iyice kızdı."</span></p>

  <p>"Siz ona inandınız mı?" </p>

  <p>"Hayır. Ne münasebet!"</p>

  <p>Poirot mırıldandı. </p>

  <p>"Anlıyorum... Evet, anlıyorum..." </p>

  <p>Bir müddet hiç konuşmayarak, parmaklarını masaya vurdu. Sonra da, "Acaba... Kız cinayetin ayrıntılarından söz etti mi? İsim verdi mi?"</p>

  <p>"Hayır. Övünmeye, bağırmaya devam etti. Diğer kızların çoğu kendisine güldüğü için öfkelenmişti. Sanırım anneler ve diğer yaşlı kimseler de Joyce'a kızmışlardı. Ama kızlarla, gençler Joyce'a sadece güldüler. 'Haydi, Joyce. Ne zaman oldu bu? Olaydan bize neden söz etmedin?' gibi laflar söylediler. Kız da, 'Olayı unutmuştum,' dedi. 'Bu uzun zaman önce oldu.' "</p>

  <p>"Hah... Peki kız cinayetin ne kadar zaman önce olduğunu açıkladı mı?"</p>

  <p>" 'Yıllar önce,' dedi. Bu sözleri büyük bir adam tavrıyla söyledi. Kızlardan biri... Ann veya Beatrice... 'O halde durumu neden polise haber vermedin?' diye sordu. Ukala, kendini beğenmiş bir şeydi o."</p>

  <p>"Tamam. Peki Joyce ne cevap verdi?"</p>

  <p>" 'O zaman bunun bir cinayet olduğunu anlamamıştım,' dedi."</p>

  <p>Poirot koltuğundan doğrulup oturdu. </p>

  <p>"Çok ilginç bir söz bu."</p>

  <p>Bayan Oliver, </p>

  <p>"O sırada aklı biraz karıştı sanırım," dedi. "Durumu izah etmeye çalışıyor, diğerleri kendisine takıldıkları için de öfkeleniyordu. Diğerleri ona habire polise neden gitmediğini soruyorlar. Joyce da, 'O sırada bunun cinayet olduğunu anlamamıştım,' diye bağırıyordu. 'Daha sonra birdenbire gördüğümün bir cinayet olduğunu anladım.' "</p>

  <p>"Ama ona kimse inanmadı, öyle mi? Siz de inanmadınız. Fakat kızın ölüsü bulununca birdenbire, belki de Joyce'un söyledikleri doğruydu, diye düşündünüz."</p>

  <p></p>

  <p></p>

  <p>"Evet, öyle. Ne yapmam lazım geldiğini... veya ne yapacağımı bilmiyordum. Sonra aklıma siz geldiniz."</p>

  <p>Poirot ciddi bir tavırla eğilerek romancıyı selamladı. Bir iki dakika sessiz sedasız oturdu. Sonra da, </p>

  <p>"Şimdi size ciddi bir soru soracağım," dedi. "Bunu cevaplandırmadan önce iyi düşünün. Sizce... bu kız hakikaten bir cinayete tanık oldu mu? Yoksa Joyce sadece bir cinayete tanık olduğunu mu sanıyordu?"</p>

  <p>Bayan Oliver, </p>

  <p>"Joyce gerçekten bir cinayet işlendiğini görmüştü sanırım," diye cevap verdi. "Tabii o konuşma sırasında buna ihtimal vermedim. O ara, kızın vaktiyle gördüğü bir şeyi gelişigüzel bir şekilde hatırladığını ve buna dayanarak bir hikâye uydurmaya çalıştığını düşündüm. Önemli, heyecanlı bir hikâye uydurmaya çalıştığını... Sonunda Joyce heyecanla, 'Cinayete tanık oldum,' <span style="text-indent: 1em; font-size: 1em;">diye bağırdı. 'Oldum. Oldum. Oldum.' "</span></p>

  <p>"Ve?"</p>

  <p>"Ve şimdi kalkıp sizi görmeye geldim." Bayan Oliver bir an durdu. "Kızın ölümü ancak şu şekilde bir anlam kazanabilir. Gerçekten bir cinayet işlenmiş ve Joyce de bunu görmüştü."</p>

  <p>"O zaman ortaya başka olaylar çıkar. Buna göre partidekilerden birinin o eski cinayeti işlemiş olması lazım. Ve bu kimse ayrıca o gün daha önce toplantı hazırlıkları sırasında da evde bulunmuş ve Joyce'un sözlerini duymuş olmalı."</p>

  <p>Romancı ona baktı. </p>

  <p>"Benim saçma sapan hayaller peşinde olduğumu sanmıyorsunuz ya? Yoksa bu şekilde düşünmemin sebebi hayal gücümün fazla güçlü olması mı?"</p>

  <p>Poirot, "Bir kız öldürüldü. Cani, onun başını suyun altına sokarak, o şekilde tutacak kuvveti olan biriydi, iğrenç bir cinayet bu. Katil, zaman kaybetmeden harekete geçti... Joyce'un sözlerini bir tehdit olarak aldı... Fırsat bulur bulmaz da kızı susturdu..." diye konuştu.</p>

  <p>Bayan Oliver itiraz etti. </p>

  <p>"Ama Joyce herhalde tanık olduğu cinayeti kimin işlediğini bilmiyordu. Yani... söz ettiği cinayetle ilgili olan kimsenin odada bulunduğunu bilseydi muhakkak o sözleri söylemezdi."</p>

  <p>Poirot başını salladı. </p>

  <p>"Bu bakımdan haklısınız. Kız bir cinayete tanık oldu, fakat katilin yüzünü görmedi. Ancak bundan daha ileriye gitmemiz lazım."</p>

  <p>"Ne demek istediğinizi pek anlayamadım." </p>

  <p>"Biri o gün daha önce, yani hazırlıklar sırasında o evdeydi ve Joyce'un sözlerini duydu. Bu kimsenin cinayetten haberi vardı. Katilin kim olduğunu biliyordu. Belki de onun yakınıydı. Belki de bu kişi bir erkekti. Karısının, annesinin, kızının veya oğlunun cinayet işlediğini yalnız kendisinin bildiğini sanan biri. Veya kocasının, annesinin, kızının veya oğlunun ne yaptığından haberi olan bir kadın. Cinayetten başka hiç kimsenin haberi olmadığını sanan biri. Sonra Joyce konuşmaya başladı..." </p>

  <p>"Ve?"</p>

  <p>"Joyce'un ölmesi gerekiyordu." </p>

  <p>"Öyle mi düşünüyorsunuz?"</p>

  <p>"Evet."</p>

  <p>"Ne yapacaksınız?"</p>

  <p>Hercule Poirot, "Woodleigh adının bana neden o kadar tanıdık geldiğini şimdi hatırladım," dedi.</p>
</body>
</html>