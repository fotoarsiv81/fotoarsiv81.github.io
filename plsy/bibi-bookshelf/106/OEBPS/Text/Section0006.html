<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:43:18+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body>
  <h1>4</h1>

  <p>Bayan Reynold, Bayan Drake'in tam tersiydi. Kadının öyle kendinden emin ve becerikli bir hali yoktu. Hiçbir zaman da olmayacaktı. Bayan Reynold siyah bir elbise giymişti. Elinde sıkıca ıslak bir mendil tutuyordu. Her an hüngür hüngür ağlamaya hazır olduğu da belliydi.</p>

  <p>Bayan Oliver'e, </p>

  <p>"Buraya bize yardım etmesi için bir arkadaşınızı çağırtmanız gerçekten büyük nezaket," dedi. Islak parmaklarıyla Poirot'nun elini sıkarak, tereddütle yüzüne baktı. </p>

  <p>"Eğer kendisi bize yardım edebilirse büyük bir minnet duyacağım. Ama bu konuda kimsenin bir şey yapabileceğini de sanmıyorum. Bunu düşünmek korkunç bir şey. Bir insan o yaşta bir çocuğu nasıl öldürebilir? Keşke bağırabilseydi. Herhalde katil yavrumun başını hemen suyun altına itiverdi. Ah, bu olayı düşünmeye dayanamıyorum."</p>

  <p>"Sizi üzmek istemiyorum, madam. Sadece size birkaç soru soracağım. Bunların kızınızın katilinin bulunmasına yardımı dokunabilir. Herhalde siz katilin kim olduğunu tahmin edemiyorsunuz?"</p>

  <p>"Nasıl tahmin edebilirim? Buradakilerin böyle bir şey yapabilecekleri hiç aklıma gelmezdi. Bu köydekilerin hepsi de iyi insanlardır. Belki de bir yabancı pencerelerin birinden içeri girdi. Belki esrar filan da içmişti."</p>

  <p>"Katilin erkek olduğundan eminsiniz demek?"</p>

  <p>"Öyle olmalı tabii." Bayan Reynold fena halde şaşırmıştı. "Muhakkak erkekti. Bir kadın böyle bir cinayet işleyebilir mi?"</p>

  <p>"Bir kadının da o cinayeti işleyecek kuvveti vardır."</p>

  <p>"Şey... Ne demek istediğinizi anlıyorum. Tabii şimdiki kadınlar daha atletik yapılı. Yine de onların böyle bir şey yapamayacaklarından eminim. <span style="text-indent: 1em; font-size: 1em;">Joyce henüz çocuktu. On üç yaşındaydı o."</span></p>

  <p>"Burada fazla oturup, güç sorular sorarak sizi üzmek niyetinde değilim, madam. <span style="text-indent: 1em; font-size: 1em;">Polisin şu anda başkalarıyla konuştuklarından eminim. Üzücü ayrıntıların üzerinde durarak sizi sarsmayı da istemem. Fakat kızınızın toplantıdan önce söylediği sözler hakkında bir iki soru soracağım. Siz toplantıda yoktunuz değil mi?"</span></p>

  <p>"Hayır, yoktum. Son zamanlarda biraz rahatsızdım. Çocuk toplantıları da çok yorucu oluyor. Onları arabayla partiye götürdüm. Daha sonra da almaya gittim. Üç çocuğum birden toplantıdaydılar. Büyük kızım Ann... O on altısındadır... On birine basmak üzere olan Leo... Joyce toplantıdan önce ne söylemiş?"</p>

  <p>"Orada olan Bayan Oliver size kızınızın sözlerini tekrarlayabilir. Zannedersem Joyce vaktiyle bir cinayete tanık olduğundan söz etmiş."</p>

  <p>"Joyce mu? O böyle bir şey söylemiş olamaz. Kızım hangi cinayeti görmüş <span style="text-indent: 1em; font-size: 1em;">olabilir?"</span></p>

  <p>Poirot, "Kimse buna ihtimal vermiyor," dedi. "Ben sadece sizin böyle bir şey olabileceğine inanıp inanmadığınızı öğrenmek istiyordum. Kızınız size böyle bir şeyden söz etti mi?"</p>

  <p>"Joyce mu? Bir cinayete tanık olduğundan mı?"</p>

  <p>Poirot, "'Cinayet' kelimesinin Joyce yaşında biri tarafından gelişigüzel kullanılmış olabileceğini de unutmayın," diye cevap verdi. "Bu aslında birinin arabanın altında kalması veya bir çocuğun kavga ederken arkadaşını nehre <span style="text-indent: 1em; font-size: 1em;">itmesiyle ilgili olabilirdi. Önceden düşünülmeyen ama kötü sonuç veren bir olay..."</span></p>

  <p>"Burada Joyce'un görebileceği böyle bir olay olduğunu sanmıyorum. Ayrıca kızım bana bu konuda hiçbir şey söylemedi. Herhalde Joyce şaka ediyordu."</p>

  <p>Ariadne Oliver atıldı. </p>

  <p>"Aksine oldukça ciddiydi. Arka arkaya bir cinayete tanık olduğunu tekrarladı."</p>

  <p>Bayan Reynolds sordu. </p>

  <p>"Ona inanan oldu mu?"</p>

  <p>Romancı başını salladı. </p>

  <p>"İnandıklarını sanmıyorum. Veya belki de... <span style="text-indent: 1em; font-size: 1em;">inandıklarını söyleyerek... şey... Joyce'a cesaret vermek istemediler."</span></p>

  <p>Bayan Reynold içini çekti. </p>

  <p>"Hoş bir davranış değil bu. Sanki Joyce yalan söylemiş gibi..." Bayan Reynold öfkesinden kızarmıştı.</p>

  <p>Poirot, "Tabii... Niye yalan söylesin? Belki kızınız hata yapmış olabilir. Belki o bir kazaya şahit oldu ve bunun cinayet olabileceğini düşündü." diye konuştu.</p>

  <p>Bayan Reynold hâlâ öfkeliydi. </p>

  <p>"Böyle bir şey olsaydı bana söylerdi. Öyle değil mi?"</p>

  <p>Poirot, "Öyle olmalı," dedi. "Size geçmiş yıllarda böyle bir şeyden söz etmedi mi? Belki siz bunu önemli bulmadığınız için unuttunuz."</p>

  <p>"Ne zaman mesela?"</p>

  <p>Poirot ellerini iki yanına açtı. </p>

  <p>"Bunu bilmiyoruz. İşin güç tarafı da bu. Belki olay üç hafta önce oldu... belki de üç yıl evvel. Joyce o sırada 'çok küçük' <span style="text-indent: 1em; font-size: 1em;">olduğundan söz etmiş. On üç yaşındaki bir kız hangi çağları 'çok küçük' bulur? </span><span style="text-indent: 1em; font-size: 1em;">Bu civarda dikkati çekecek, heyecanlı bir vaka olmadı mı hiç?"</span></p>

  <p>"Sanmıyorum. Olsaydı bunu ya duyar ya da gazetelerde okurduk. Mesela saldırıya uğrayan bir kadın... Veya bir genç kızla sevgilisi... Ama önemli bir vaka, Joyce'un ilgisini çeken bir şey olmadı."</p>

  <p>"Joyce kesin bir şekilde bir cinayeti gördüğünü söylemiş. Sizce bu sözler doğru mu?"</p>

  <p>Bayan Reynold, "Joyce öyle söylediğine göre, doğru olması lazım değil mi?" diye cevap verdi. "Herhalde birtakım olayları birbirine karıştırdı o."</p>

  <p>"Olabilir." Poirot bir an durdu. "Acaba o gece toplantıda olan diğer çocuklarınızla konuşabilir miyim?"</p>

  <p>"Tabii. Ama onlardan ne öğreneceğinizi umduğunuzu bilmiyorum. Ann yukarıda ders çalışıyor. Leo da bahçede uçak modeliyle meşgul."</p>
</body>
</html>