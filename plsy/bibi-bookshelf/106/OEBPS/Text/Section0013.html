<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:43:18+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body>
  <h1>11</h1>

  <p>Hercule Poirot yanından ayrıldıktan sonra Avukat Jeremy Harrison bir müddet hiç kımıldamadan masasının başında oturdu. Parmaklarını usul usul masaya vuruyordu.</p>

  <p>Derin düşüncelere dalmıştı.</p>

  <p>Biraz önce konuştuğu o rugan ayakkabılı, pos bıyıklı yabancı ona hemen hemen iki yıl önce olan olayları hatırlatmıştı. <span style="text-indent: 1em; font-size: 1em;">Şimdi avukat iki yıl önce yine bu odada yaptığı bir konuşmayı hatırlıyordu.</span></p>

  <p></p>

  <p></p>

  <p>Karşısındaki koltukta kısa boylu, şişman, esmer bir kız oturuyordu. Kızın iri bir ağzı, kıpkırmızı dudakları, çıkık elmacık kemikleri ve pırıltılı mavi gözleri vardı. Kalın siyah kaşlarının altından etrafa adeta öfkeyle bakıyordu.</p>

  <p>Olga'nınki hisli, heyecanlı, ıstırabın ne olduğunu bilen... hep <span style="text-indent: 1em; font-size: 1em;">acı çekecek ama buna hiçbir zaman da boyun eğmeyecek bir insanin yüzüydü.</span></p>

  <p>Sonuna kadar mücadele ve itiraz edecek bir kızdı. Harrison, acaba Olga şimdi nerede, diye düşündü. Kız nasıl kaçtı? Ona kim yardım etti? Olga'nın birinden yardım gördüğü kesin. Herhalde kız yine; Orta Avrupa'da, o karma karışık memleketinde. Burada kalsaydı hapse atılacaktı. Onun için tekrar vatanına dönmekten başka çare bulamadı.</p>

  <p>Jeremy Harrison bir kanun adamıydı. Kanunlara büyük saygısı vardı. Ama kanunun adil bir şekilde yerine getirilmesini istemekle beraber çok da merhametliydi, insanlara acırdı. Olga'ya da acımıştı ama kızın kendisini şiddetle savunmasına, söylediği sözlere de pek aldırmamıştı.</p>

  <p><i>"Size bana yardım etmeniz için geldim. Bana yardım edeceğinizi sanıyordum. <span style="text-indent: 1em; font-size: 1em;">Geçen yıl bana çok iyi davrandınız. İngiltere'de bir yıl daha kalabilmem için kâğıtları doldurmama yardım ettiniz. Bana, İstemediğiniz sorulara cevap vermek zorunda değilsiniz,' dediler. 'Sizi bir avukat temsil edebilir.' Onun için ben de kalkıp size geldim."</span></i></p>

  <p><i>"Geçmişteki olayların bu durumla bir ilgisi yok."</i> </p>

  <p>Bay Harrison bu sözleri ne kadar kuru ve soğuk bir sesle söylemiş olduğunu hâlâ hatırlıyordu. Bunun sebebi de Olga'ya fena halde acımasıydı. </p>

  <p><i>"Bu meselede size vekalet edecek durumda değilim. Çünkü Drake ailesinin avukatıyım ben. Bildiğiniz gibi Bayan Llewellyn - <span style="text-indent: 1em; font-size: 1em;">Smith'in hukuki işlerine de ben bakıyordum."</span></i></p>

  <p><i>"Ama o öldü. Herhalde öldükten sonra da avukata ihtiyacı yok."</i></p>

  <p><i>"O sizi severdi."</i></p>

  <p><i>"Evet, gerçekten çok severdi. Ben de deminden beri size bunu anlatmaya çalışıyorum, işte o yüzden bütün parasını bana vermek istedi."</i></p>

  <p><i>"Bütün parasını mı?"</i></p>

  <p><i>"Neden olmasın? Neden? Bayan Llewellyn - Smith, akrabalarından hoşlanmıyordu."</i></p>

  <p><i>"Bunda yanılıyorsunuz. O hem yeğenini, hem de yeğeninin karısını çok severdi."</i></p>

  <p><i>"Belki Bay Drake'i severdi ama Bayan Rowena Drake'den hiç hoş<span style="text-indent: 1em; font-size: 1em;">lanmazdı. Çünkü Bayan Drake her şeye burnunu sokardı. Bayan Llewellyn'in istediği gibi hareket etmesine engel olurdu. Onun istediği yemekleri yemesine engel olmaya kalkardı."</span></i></p>

  <p><i>"Bayan Drake vazifelerini iyi bilen bir kadındır. Kocasının, halasının, doktorun emirlerini yerine getirmesi, kendisini fazla yormaması için uğraşıyordu."</i></p>

  <p><i>"İnsan her zaman doktorun tavsiyelerini dinlemek istemez. Akrabalarının işlerine karışmasından hoşlanmaz. Dilediği gibi yaşamayı, hoşlandığı şekilde davranmayı ister. Bayan Llewellyn - Smith'in parası çoktu. Her istediğini alabilirdi. Her beğendiği, sevdiği yemeği yiyebilirdi. Çok zengindi. Çok! Çok! Parasını da istediği gibi harcamakta serbestti. Bay Drake'le karısının da bol parası var. <span style="text-indent: 1em; font-size: 1em;">Evleri çok güzel, elbiseleri gayet şık. İki de araba aldılar. Daha fazla parayı ne yapacaklar?"</span></i></p>

  <p><i>"Bayan Llewellyn - Smith'in onlardan başka akrabası yoktu."</i></p>

  <p><i>"Bayan Llewellyn - Smith parasını bana bırakmak istedi. Bana acıyordu. Başımdan geçenleri biliyordu. Babamın polis tarafından tutuklanarak götürüldüğünü kendisine anlatmıştım. Babamı bir daha görmedik. Sonra annem de feci bir şekilde öldü. Bütün ailem can verdi. Korkunç şeyler gördüm ben. Bir polis devletinin emrinde yaşamanın ne demek olduğunu bilemezsiniz. Hayır, hayır. Siz de polisten tarafsınız. Benim tarafımı tutmuyorsunuz."</i></p>

  <p>Bay Harrison, <i>"Evet,"</i> dedi. <i>"Sizin tarafınızı tutmuyorum. Başınıza gelenler için üzülüyorum. Ama bu kez suç sizde."</i></p>

  <p><i>"Bu doğru değil! Ben kötü bir şey yapmadım. Ne yaptım ki? Bayan Llewellyn'e daima sevgi ve saygı gösterdim. Yememesi gereken bir sürü şeyi ona gizlice getirdim. Çikolata ve tereyağ. Doktor ona margarin veriyordu ama hanımım bundan hiç hoşlanmazdı. İlle tereyağ isterdi. Bol bol tereyağ."</i></p>

  <p>Bay Harrison içini çekti. </p>

  <p><i>"Yağ meselesi değil bu."</i></p>

  <p></p>

  <p></p>

  <p><i>"Ona baktım. Kendisine hep iyi davrandım. O da bana karşı minnet duyuyordu. O <span style="text-indent: 1em; font-size: 1em;">öldükten sonra, iyi kalpli bir insan olduğu için bütün parasını bana bırakmış </span><span style="text-indent: 1em; font-size: 1em;">olduğunu öğrendim. Ama sonra o Drake'ler ortaya çıkarak paranın benim olmadığını söylediler. Bir sürü iddialarda </span><span style="text-indent: 1em; font-size: 1em;">bulundular. Bayan Llewellyn'i etkim altına almış olduğumdan söz ettiler. Hatta bundan daha kötü şeyler de söylemeye kalktılar. Çok kötü şeyler. Vasiyetnameyi benim yazmış olduğumu iddia ettiler. Yanlış bu. Vasiyetnameyi Bayan Llewellyn - </span><span style="text-indent: 1em; font-size: 1em;">Smith yazdı. O yazdı. Sonra beni odadan çıkararak, gündelikçi kadınla bahçıvan Jim'i çağırdı. Kâğıdı benim değil, onların imzalaması lazım geldiğini söyledi. </span><span style="text-indent: 1em; font-size: 1em;">Çünkü para bana kalacaktı. O para neden benim olmasın? Niçin ömrümde ilk defa şansım bana yardım etmesin? Neden biraz mutlu olmayayım? O müjdeyi duyunca o kadar sevindim ki. O parayla neler yapacağımı planlayıp durdum."</span></i></p>

  <p><i>"Bundan hiç şüphem yok. Evet, hiç şüphem yok."</i></p>

  <p><i>"Neden plan yapmayayım? Niçin sevinmeyeyim? Zengin ve mutlu olacağım, istediğim her şeyi yapacağım. Ne yaptım ben? Ne suç işledim? Hiç! Ben hiçbir şey yapmadım! <span style="text-indent: 1em; font-size: 1em;">Hiçbir şey! Hiçbir şey!"</span></i></p>

  <p>Harrison, <i>"Durumu size izah etmeye çalıştım,"</i> dedi.</p>

  <p><i>"Bütün bunlar yalan. Siz benim yalan uydurduğumu söylüyorsunuz. Vasiyetnameyi benim yazdığımı iddia ediyorsunuz. Onu ben yazmadım. Hanımım yazdı. Kimse başka türlü söyleyemez."</i></p>

  <p>Avukat öne doğru eğildi. </p>

  <p><i>"Bazı kimseler birçok şey söylüyorlar. Şimdi beni dinleyin. İtirazdan vazgeçin ve beni dinleyin. Bayan Llewellyn - Smith size kendi mektuplarını yazdırdığı zaman, yazısını mümkün olduğu kadar taklit etmenizi isterdi değil mi? Çünkü o eski tip bir insan olduğu için arkadaşlarına ve tanıdıklarına daktiloyla mektup yazmasının kabalık olduğunu düşünürdü. <span style="text-indent: 1em; font-size: 1em;">Viktorya devrinden kalma bir inanıştır bu. Artık kimse aldığı mektubun elyazısıyla mı, yoksa daktiloda mı yazılmış olmasına aldırış etmiyor. Fakat Bayan Llewellyn - Smith için bu bir terbiyesizlikti. Ne dediğimi anlıyorsunuz değil mi?"</span></i></p>

  <p><i>"Evet, anlıyorum. İşte bu yüzden o mektuplarını bana yazdırırdı. 'Şimdi Olga,' <span style="text-indent: 1em; font-size: 1em;">derdi. 'Bu dört mektubu sana söylediğim ve senin de stenoyla kaydettiğin gibi yazacaksın. Ama elyazısıyla tabii. Elyazını da mümkün olduğu kadar benimkine benzeteceksin. Ayrıca bana elyazısını taklit etmeye çalışmamı, o, b, l'leri ve diğer harfleri nasıl yaptığına dikkat etmemi söylemişti. 'Yazıma biraz benzesin, yeter,' derdi. 'Alta da </span><span style="text-indent: 1em; font-size: 1em;">benim imzamı atarsın. Ben herkesin artık mektuplarımı yazamadığımı sanmasını istemem. Bildiğin gibi bileğimdeki romatizma arttı ve yazı yazmak bana çok güç geliyor. Ama buna rağmen şahsi mektuplarımın daktiloda yazılmasını arzu etmiyorum."</span></i></p>

  <p>Harrison, <i>"Mektupları kendi yazınızla yazarak alta, 'sekreteri tarafından' </i><span style="text-indent: 1em; font-size: 1em;"><i>kaydını koyabilirdiniz,"</i> dedi.</span></p>

  <p><i>"Bayan Llewellyn - Smith, bunu yapmamı istemiyordu.. Herkesin mektuplarını kendisinin yazdığını sanmalarını istiyordu."</i></p>

  <p>Avukat, bu doğru olabilir, diye düşündü. Loise Llewellyn - Smith böyle bir kadındı. O eskisi gibi hareket edemediği, tepelere çabucak tırmanamadığı, elleriyle çalışamadığı ve özellikle sağ elini kullanamadığı için çok sinirleniyordu. 'Gayet iyiyim, sıhhatim yerinde. İstediğim takdirde yapamayacağım hiçbir şey yok,' demeyi arzu ediyordu. Evet, Olga'nın bana şimdi anlattıkları doğru. İşte bu yüzden de Louise Llewellyn - Smith'in son vasiyetnamesi olduğu iddia edilen vesikayı önce herkes kabul etti. Fakat ortağımla ben durumdan şüphelendik. Çünkü Bayan Llewellyn - Smith'in yazısını çok iyi tanırdık. O gün Leadbetter, Bu vasiyetnameyi Bayan Llewellyn - Smith'in yazdığına pek inanmadım, dedi. 'Onun bileğinde romatizma olduğunu biliyorum. <span style="text-indent: 1em; font-size: 1em;">Fakat dosyadan çıkardığım şu yazılara bir bak. Bayan Llewellyn - Smith'in kendi elyazısıyla bunlar. Bu vasiyetnamede bir tuhaflık var.'</span></p>

  <p>Bay Harrison da işte bir karışıklık olduğuna kanaat getirmişti. Ve bu yüzden vasiyetnamedeki elyazısını inceletmeye karar vermişlerdi. Uzmanların cevabı kesin olmuştu. Vasiyetnamedeki yazı Louise Llewellyn - Smith'in değildi.</p>

  <p>Bay Harrison, Olga daha açgözlü olsaydı, diye düşündü. Vasiyetnameye sadece kendisiyle ilgili bir madde koysaydı. Şöyle bir şey. 'Bana sadakat ve sevgiyle <span style="text-indent: 1em; font-size: 1em;">baktığı için Olga Seminoff'a para bırakıyorum...' O zaman akrabaları bu miktarı fazla bulsalardı bile parayı yine de kıza verirlerdi. Fakat akrabaları, özellikle yaşlı kadının yaptığı son vasiyetnamelerde daima adı geçen Hugo Drake'i işe katmamak... işte bu Bayan Llewellyn - Smith'in yapabileceği bir şey değildi. Mahkemede yaşlı kadının kızın etkisi altında kaldığını bile söylemeleri yeter aslında. Bu has</span><span style="text-indent: 1em; font-size: 1em;">sas, hırçın çocuk çok açgözlülük etmiş. Herhalde Bayan Llewellyn -Smith ona kendisine iyi baktığı için biraz para bırakacağını söylemişti. Kadın, her isteğini yerine getiren, ona özen gösteren bu kıza ısınmıştı. İşte Olga da bundan faydalandı. Her şeye sahip olmaya kalktı. Belki de, ihtiyar kadın, bütün servetini bana bırakmalı, diye düşündü. Bütün para benim olmalı. Para, ev, elbiseler ve mücevherler. Her şey... Evet Olga açgözlü. Ve şimdi cezasını çekecek.</span></p>

  <p>Ve Bay Harrison, her şeye rağmen yine de birdenbire Olga'ya acıdı. Çok acıdı.</p>

  <p>Olga çocukluğundan beri ıstırap çekmişti. Polis idaresinde yaşamış, annesiyle babasını, ağabeysiyle ablasını kaybetmiş, adaletsizlik ve korkunun ne olduğunu öğrenmişti. İşte bu yüzden de sonunda açgözlü olmuştu. Çocukça bir açgözlülük, hatta oburluktu onunki.</p>

  <p>Olga içini çekti. </p>

  <p><i>"Herkes bana düşman. Hepiniz de benim düşmanımsınız. Âdil bir şekilde davranmıyorsunuz çünkü ben bir yabancıyım, ingiliz değilim. Ne söylemem, ne yapmam lazım eldiğini bilmiyorum. Ben ne yapabilirim? Niçin bana ne yapmam gerektiğini söylemiyorsunuz?"</i></p>

  <p>Avukat, <i>"Korkarım yapabileceğimiz fazla bir şey yok"</i>, dedi. <i>"En iyisi her şeyi itiraf edin."</i></p>

  <p><i>"İstediğinizi söylersem o zaman yalan uydurmuş, gerçeği gizlemiş olurum. <span style="text-indent: 1em; font-size: 1em;">Vasiyetnameyi o yazdı. Kendi eliydi. Bana, diğerleri kâğıdın altını imzalarken odadan çıkmamı söyledi."</span></i></p>

  <p><i>"Bildiğiniz gibi aleyhinizde deliller var. Tanıklar, Bayan Llewellyn -Smith'in ekseri neyi imzaladığını bilmediğini söyleyecekler. Onun imzalaması gereken bazı evraklar vardı. Çoğunlukla önüne konulan kâğıtları da hiç okumazdı."</i></p>

  <p><i>"O halde ne söylediğini de bilmiyordu."</i></p>

  <p>Bay Harrison, <i>"Çocuğum," </i>diye cevap verdi. <i>"Tek ümidiniz ilk defa böyle bir suç işlemiş olmanızda. Ayrıca yabancısınız, İngilizceyi pek iyi anlamıyorsunuz. <span style="text-indent: 1em; font-size: 1em;">Belki bu yüzden cezanızı hafifletirler. Hatta belki suçunuzu af da ederler."</span></i></p>

  <p><i>"Laf... Kuru laf... Beni hapse atacak ve bir daha da çıkarmayacaklar."</i></p>

  <p>Bay Harrison, <i>"Saçmalamayın,"</i> dedi.</p>

  <p><i>"Herhalde buradan kaçmam daha iyi olur. Kaçıp, beni bulamayacakları bir yere saklanmam."</i></p>

  <p><i>"Tutuklanmanıza karar verildi mi, nereye giderseniz gidin sizi yine bulurlar."</i></p>

  <p><i>"Bu işi çabucak yaparsam bulamazlar. Hemen kaçarsam... Biri bana yardım ederse. <span style="text-indent: 1em; font-size: 1em;">Buradan... İngiltereden kaçabilirim. Uçakla veya gemiyle. Sahte pasaport yapan veya vize damgası basan birini bulabilirim. Elbet biri de bana yardım edecek. </span><span style="text-indent: 1em; font-size: 1em;">Benim de arkadaşlarım var. Beni sevenler var. Biri ortadan kaybolmama yardım edebilir. Gerekli olan da bu. Başıma bir peruk takar, kol değnekleriyle yürürüm..."</span></i></p>

  <p><i>"Dinleyin..."</i> </p>

  <p>Harrison otoriter bir tavırla konuşmaya başlamıştı. </p>

  <p><i>"Size acıyorum. Sizin için elinden geleni yapacak bir avukat bulabilirim. Ortadan kaybolacağınızı sanmakla çok yanılıyorsunuz. Şu anda tıpkı bir çocuk gibi konuşmaktasınız."</i></p>

  <p><i>"Param var. Her aldığımı biriktirdim ben."</i> </p>

  <p>Bir an durdu. </p>

  <p><i>"Bana iyi davranmaya çalıştınız. Evet, buna inanıyorum. Fakat bir şey yapamıyorsunuz, çünkü kanun böyle. Ama bana başka biri yardım edecek. Muhakkak yardım edecek. Beni kimsenin bulamayacağı bir yere kaçacağım."</i></p>

  <p>Bay Harrison, <i>Olga'yı kimse bulamadı</i>, diye düşündü. Acaba o şimdi nerede? Nerede olabilir?</p>
</body>
</html>