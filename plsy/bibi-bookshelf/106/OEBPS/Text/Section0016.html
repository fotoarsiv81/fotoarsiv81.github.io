<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:43:18+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body>
  <h1>14</h1>

  <p>Hercule Poirot büyük bir ilgiyle Bayan Goodbody'e baktı. Hakikaten bir büyücüye benziyordu. Kadının son derecede iyi kalpli ve merhametli olması da uyandırdığı bu etkiyi silemiyordu herhalde. Bayan Goodbody neşe ve heyecanla konuşmaktaydı.</p>

  <p>"Evet, ben de köşkteydim. Buradaki toplantılarda her zaman cadı veya büyücü rolüne çıkarım. Geçen yıl rahip beni tebrik ederek, rolümü çok iyi başardığımı, bana yeni bir büyücü şapkası hediye edeceğini söyledi. Cadı şapkaları da, başka her şey gibi çabucak eskiyor. Evet, toplantı günü ben de oradaydım. Kızların aynaya baktıkları odadaydım. Duruma uygun bir şekilde konuşuyordum. Ondan sonra da Bay Nick'le Bay Desmond yukarıdan o uydurma fotoğrafları atıyorlardı. O <span style="text-indent: 1em; font-size: 1em;">resimlerden bazılarına baktığım zaman az kalsın gülmekten ölecektim. Zaten çocukların makyajını yapıp, yüzlerine sakal bıyık yapıştırmaları ve birbirlerinin fotoğraflarını çekmelerini de seyretmiştim. Onların kılıkları da bir âlemdir. Geçen gün Dr. Desmond'a rastladım. Sırtındaki elbiseyi </span><span style="text-indent: 1em; font-size: 1em;">görseydiniz, katiyen gözlerinize inanamazdınız. Pembe ceket, sarı pantolon giymişti. Doğrusu şimdi erkekler kızlardan daha süslü. Kızların aklı fikri eteklerini daha kısaltmakta. Ama bu da işlerine yaramıyor. Çünkü eteklerini kısalttıkça içlerine daha fazla şeyler giymek zorunda kalıyorlar. O uzun külotlu çorap denilen şeyler. Onların ta göğüse kadar çıkanları bile var. Benim gençliğimde onları sadece varyete de dansözler giyerlerdi. Kızlar bu çoraplara da bir hayli para veriyorlar. Ama erkekler... Allahım, Cennet ve tavuskuşlarına benziyorlar onlar. Doğrusu ben renkli kıyafetlerden hoşlanırım. Filmlere gittiğim zaman eski devirlerin </span><span style="text-indent: 1em; font-size: 1em;">pek renkli olduğunu düşünürüm. Dantelli gömlekler, bukleli saçlar, tüylü şapkalar. O zaman erkekler hakikaten kızların gözlerini kamaştıracak gibiymişler. Anladığım kadarı o zamanlar, kızlar sadece geniş etekler giymek, yakalarının etrafına kırma taktırmaktan başka şey düşünmezlermiş... Büyük annem kibar bir konakta çalışırmış vaktiyle. Bana evin küçük hanımlarının ayak bileklerine kadar inen muslin elbiseler giydiklerini söylerdi. Ama kızlar ne yaparlarmış biliyor musunuz? Muslini, kumaş vücutlarına yapışıncaya kadar iyice ıslatırlarmış. Sonra da masum bir tavırla salona girerlermiş. Beyefendilerin gözleri faltaşı gibi açılırmış..." Biran durdu. "Toplantı için cadı küremi de Bayan Drake'e ödünç verdim. Onu vaktiyle eskiciden almıştım. Bakın şurada, ocağın önünde. Koyu mavi küre. Rengi pek güzel, değil mi? Onu hep kapının üzerine asarım."</span></p>

  <p>"Fala bakıyor musunuz?"</p>

  <p>Bayan Goodbody güldü. </p>

  <p>"Bakarım dememem gerek. Öyle değil mi? Polis böyle şeylerden hoşlanmıyor. Ama aslına bakarsanız benim baktığım fallara da pek aldırdıkları yok. Çünkü bu, bir oyundan farksız. Böyle yerlerde insan kimin ne yaptığını, hangi gençle gezdiğini biliyor."</p>

  <p>"Şu cadı küresine bakarak bana Joyce'u kimin öldürdüğünü söyleyebilir misiniz?"</p>

  <p>Bayan Goodbody, "Siz küreleri karıştırdınız," dedi. "Bir şeyi görmek için kristal küreye bakılır. Cadı küresine değil. Size Joyce meselesinde kimden şüphelendiğimi söylersem, bu hiç hoşunuza gitmez. Bunun tabiata aykırı olduğunu söylersiniz. Ama çok şey tabiata aykırıdır zaten."</p>

  <p>"Belki bu bakımdan haklısınız."</p>

  <p>"Bir bakıma bu köy tam yaşanılacak bir yer. Burada oturanların çoğu iyi insanlar. Ama nereye giderseniz gidin yine de bir iki kötü kişiyle karşılaşırsınız. Şeytana kapılmışlardır bunlar."</p>

  <p>"Yani onların büyü yaptıklarını mı kastediyorsunuz?"</p>

  <p>"Hayır, hayır. Böyle bir şeyi kastettiğim yok." Bayan Goodbody küçümseyerek dudak büktü. "Büyü de neymiş? Bu kılık değiştirip türlü işler karıştırmaya kalkanlara göre bir şey. Sekse filan düşkün olanlara göre. Hayır ben Şeytanın damgasını bastıklarından söz ediyorum. Onlar doğuştan kötüdürler. İşlerine geldi mi cinayet işlemekten hiç çekinmezler. Bir şey istediler mi, bunu ellerine geçirmek için her türlü fenalığı yaparlar. Kimseye acımazlar. Baktığınız zaman melekler kadar güzeldirler. Bir zamanlar küçük bir kız tanırdım. Yedi yaşındaydı. Küçük kardeşlerini öldürdüydü. O zavallılar ikizdiler. Biri kız, biri de erkek. Biçareler henüz altı-yedi aylıktılar. Kız onları arabalarında boğduydu."</p>

  <p>"Bu olay burada, Woodleigh'de mi oldu?"</p>

  <p>"Hayır, hayır burada değil. Yanılmıyorsam Yorkshire'da oldu. Korkunç bir olaydı bu. Kız da öyle güzeldi ki. Sırtına bir kanat taktınız mı, melek rolüne çıkabilirdi. Ama aslında melek değildi. İçi kötüydü. Çürümüştü âdeta. Ne demek istediğimi anlıyorsunuz değil mi? Genç değilsiniz. Onun için dünyanın ne kadar kötü bir yer olduğunu da bilmeniz <span style="text-indent: 1em; font-size: 1em;">lazım."</span></p>

  <p>Poirot içini çekti. </p>

  <p>"Çok haklısınız. Bunu çok iyi biliyorum. Joyce gerçekten bir cinayetin işlendiğine tanık olduysa..."</p>

  <p>Bayan Goodbody atıldı. </p>

  <p>"Göründüğünü kim söyledi."</p>

  <p>"Kendisi!"</p>

  <p>"Bu, o sözlere inanmak için kuvvetli bir sebep değil. Joyce yalancının biriydi."</p>

  <p>Kadın, dikkatle Belçikalıya baktı. </p>

  <p>"Herhalde bu sözlerime inanmayacaksınız."</p>

  <p>Poirot, "Aksine," diye cevap verdi, "inanıyorum. Bana çok kişi söyledi bunu. <span style="text-indent: 1em; font-size: 1em;">Onun için inanmamam için hiçbir sebep yok."</span></p>

  <p>Bayan Goodbody, "Bir ailenin bazı kişileri acayip oluyor. Mesela Reynolds'ları alın. Bay Reynolds emlakçı. Ama o işinde hiçbir zaman fazla ilerleyemedi. Fazla ilerleyeceği de yok. Onun için bir işadamı olduğu söylenemez. Bayan Reynolds ise daima her şeye üzülüp endişelenen bir tiptir. Çocuklarının üçü de anne ve babalarına çekmemişler. Ann'ı alın. Çok akıllıdır. Eğitim hayatında başarı kazanacağı muhakkak. Herhalde üniversiteye gidecek. Belki de öğretmen olacak. <span style="text-indent: 1em; font-size: 1em;">Ama o da çok kendini beğenmiş. O kadar da kurumlu ki kimse kendisine tahammül edemiyor. Oğlanlar ona dönüp bakmıyorlar bile. Sonra Joyce... O ne Ann gibi, ne de küçük kardeşi Leo gibi zekiydi. Ama öyle olmayı da </span><span style="text-indent: 1em; font-size: 1em;">çok istiyordu. Başkalarından daha fazla şeyler bildiğini, onlardan daha ilgi çekici olaylarla karşılaştığını iddia ediyordu. Dikkati çekmek için söylemeyeceği hiçbir şey yoktu. Ama anlattıklarının bir kelimesi bile doğru değildi. Durmadan yalan uydururdu." </span></p>

  <p><span style="text-indent: 1em; font-size: 1em;">"Ya çocuk?"</span></p>

  <p>"Leo mu? O henüz dokuz - on yaşlarında sanırım. Ama hakikaten çok zeki. Ellerini iyi kullanıyor, başka konulara da aklı eriyor. Fizik filan çalışmak istiyor. <span style="text-indent: 1em; font-size: 1em;">Matematikte de çok iyi. Hatta okuldakiler onun bu haline çok şaştılardı. Evet, zeki bir çocuk. Onun ileride bilimadamı olacağını sanıyorum. Ama bilimadamı olduğu zaman da neler planlayacak, neler yapacak biliyor musunuz? Atom bombası gibi korkunç şeyler. Leo, çalışkan ve zeki olan, birtakım şeyler bularak dünyanın yarısını, o arada biz zavallıları da havaya uçuracak tiplerden. Leo'ya dikkat edin. O herkese oyun oynar. Gizli konuşmaları usulca sinsi sinsi dinler. </span><span style="text-indent: 1em; font-size: 1em;">Herkesin sırrını öğrenmeye çalışır. Onun o kadar bol parayı nereden bulduğunu öğrenmek isterdim. Bunu ona annesi veya babası vermiyor. Çünkü onların da o kadar parası yok. Fakat Leo'nun cepleri daima dolu. Bu paraları çekmecesine, çoraplarının altına saklıyor. Bir sürü şey satın alıyor. Pahalı pahalı âletler. </span><span style="text-indent: 1em; font-size: 1em;">Parayı nereden buluyor? işte ben bunu bilmek isterdim. Herhalde herkesin sırrını öğreniyor, sonra da dilini tutmak için onlardan para alıyor." Nefes almak için durdu. "Korkarım size hiçbir bakımdan yardım edemeyeceğim."</span></p>

  <p>Poirot, "Bana bir hayli yardım ettiniz," dedi. "Buradan kaçtığı söylenen o yabancı kıza ne oldu, dersiniz?"</p>

  <p>"Herhalde fazla uzaklara gidemedi. Ding dong'a da! Kedi kuyuda! Ben hep böyle düşündüm."</p>
</body>
</html>