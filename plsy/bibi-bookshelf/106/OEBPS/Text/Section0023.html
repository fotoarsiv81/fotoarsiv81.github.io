<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:43:18+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body>
  <h1>21</h1>

  <p>Miranda etrafına bakınarak, "Çok güzel," dedi.</p>

  <p>Kilterbury gerçekten güzel bir yerdi ama oradaki harabeler pek meşhur değildi. <span style="text-indent: 1em; font-size: 1em;">Yüzlerce yıl önce karma karışık olmuştu bunlar. Ancak, şurada burada yüksek megalite rastlanıyordu. Yüzyılların gerisinde kalmış ayinlerin birer kalıntısıydılar bunlar. Miranda merakla sorular sorup duruyordu.</span></p>

  <p>"Bu taşları neden buralara dikmişler?"</p>

  <p>"Ayinler için. Önce dua edilir, sonra kurbanlar kesilirmiş. Kurbanın ne olduğunu biiyorsun değil mi, Miranda, yani anlıyorsun."</p>

  <p>"Öyle sanıyorum."</p>

  <p>"Bunun yapılması lazım. Çok önemli..."</p>

  <p>"Yani... bu bir ceza değil mi? Bambaşka bir şey mi?"</p>

  <p>"Evet, bambaşka bir şey. Başkalarının yaşayabilmesi için öleceksin. Güzelliğin yaşayabilmesi için öleceksin sen. Güzelliğin var olması için. İşte en önemli olanı da bu. Buna kurban edilmek denir."</p>

  <p>"Fakat ben..."</p>

  <p>"Evet, Miranda."</p>

  <p>"Ben, yaptığın bir şey başkasının ölümüne neden olduğu için ölmem gerektiğini düşünüyordum. Kurban edilmenin bu olduğunu sanıyordum."</p>

  <p>"Bu da nereden aklına geldi?"</p>

  <p>"Joyce'u düşünüyordum da. Eğer ona bir şeyden söz etmeseydim, zavallı kızcağız da ölmezdi. Öyle değil mi?"</p>

  <p>"Belki."</p>

  <p>"Joyce öldüğünden beri çok üzüntülüydüm. Ona konuyu anlatmam şart değildi. Öyle değil mi? Ama bunu ona benim de önemli şeyler bildiğimi göstermek için açıkladım. Çünkü o Hindistan'a gitmişti. Bunu anlatıp duruyordu. Kaplanlardan, fillerden, onların üzerindeki sırmalı örtülerden, süslerinden söz ediyordu. Ben de birdenbire bildiğim <span style="text-indent: 1em; font-size: 1em;">bir sırrı başkasının da öğrenmesini istedim. Çünkü o meseleyi daha önce düşünmemiştim." Bir an durduktan sonra ekledi. "O da... o da bir kurban mıydı?"</span></p>

  <p>"Bir bakıma."</p>

  <p>Miranda'nın yüzünde düşünceli bir ifade vardı. </p>

  <p>"Vakit gelmedi mi?"</p>

  <p>"Güneşin yeri henüz uygun değil. Beş dakika sonra güneşin ışınları taşa vuracak."</p>

  <p>Yine sessiz sedasız otomobilin yanında oturdular.</p>

  <p>Miranda'nın yanındaki adam başını kaldırarak ufka doğru yaklaşmakta olan güneşe baktı. </p>

  <p>"Vakit geldi sanırım. İşte eşsiz bir an bu. Hiç kimse yok. Kimse buraya bu saatte gelerek, manzarayı seyretmek için Kilterbury tepesine çıkmaz. Önce sana çift taraflı baltayı göstereceğim. Taşın üzerine oyulmuş olan çift taraflı baltayı. Bunu, yüzlerce yıl önce Mikene ve Girit'ten geldikleri zaman yapmışlar. <span style="text-indent: 1em; font-size: 1em;">Ne harika bir şey değil mi, Miranda?"</span></p>

  <p>Kız başını salladı. </p>

  <p>"Evet... Çok... Baltayı bana göster."</p>

  <p>En tepedeki taşın yanına gittiler. Bunun önünde, yerde büyük bir monolit yatıyordu.</p>

  <p>"Mutlu musun, Miranda?"</p>

  <p></p>

  <p></p>

  <p>"Evet, çok mutluyum."</p>

  <p>"İşte işaret burada."</p>

  <p>"Bu gerçekten çift taraflı balta mı?"</p>

  <p>"Evet. Zamanla biraz aşınmış ama balta. Bu bir sembol. Elini onun üzerine koy. <span style="text-indent: 1em; font-size: 1em;">Şimdi seninle geçmiş, gelecek ve güzelliğin şerefine içeceğiz."</span></p>

  <p>Miranda, "Ah, ne kadar güzel," diye mırıldandı. </p>

  <p>Adam kızın eline altın bir kupa sıkıştırdı. Yanındaki termosdan buna altın gibi pırıltılı bir sıvı doldurdu.</p>

  <p>"Meyva tadında bu... Şeftali lezzetinde. İç onu Miranda. O zaman daha da mutlu olacaksın."</p>

  <p>Miranda altın kupadaki içkiyi kokladı. </p>

  <p>"Evet. Gerçekten şeftali kokuyor bu. Ah, bak. Güneş tam dünyanın kenarına ilişmiş gibi duruyor. Rengi de kızılımsı."</p>

  <p>Adam, Miranda'yı güneşe doğru çevirdi. </p>

  <p>"Kupayı kaldır ve iç."</p>

  <p>Kız itaatli bir tavırla kupayı kaldırdı. Bir eli megalit taşın üzerinde, o yarı aşınmış işaretin üstündeydi. Adam ise arkasına geçmişti. İki kişinin yarı büklüm yamacı tırmandıklarının farkında da değildi. Miranda da öyle. Çünkü hem onun, hem de adamın yeni gelenlere arkaları dönüktü.</p>

  <p>"Güzelliğin şerefine iç, Miranda!"</p>

  <p>Arkalarından bir ses. </p>

  <p>"Zor içer!" dedi.</p>

  <p>Gül pembesi kadife bir ceket, sakallı adamın başına atıldı. Elindeki bıçak bir vuruşta yere düşürüldü. Nick Ransom, Miranda'yı sıkıca yakalayarak onu hâlâ boğuşmakta olan iki kişinin yanından uzaklaştırdı. </p>

  <p>"Seni küçük budala," diye homurdanıyordu. "Sen kalk çılgın bir katille buraya gel. Ne yaptığını biliyor musun?"</p>

  <p>Miranda, "Aslında biliyordum," dedi. "Kurban edilecektim sanırım. Çünkü bütün suç bendeydi. Joyce benim yüzümden öldürülmüştü. Onun için kurban edilmem de doğru bir şey olacaktı. Bir çeşit ayin sayılacaktı bu."</p>

  <p>"Haydi oradan. Ayinler ve kurbanlardan söz ederek, saçmalayıp durma. Diğer kızı buldular. Ortadan kaybolmuş olan o hizmetçi kızı. Herkes onun sahte bir vasiyetname hazırladığı için korkup kaçtığını sanıyordu. Zavallı Olga kaçmamış. <span style="text-indent: 1em; font-size: 1em;">Onun ölüsünü kuyuda buldular."</span></p>

  <p>Miranda birdenbire ıstırapla acı acı bağırdı. </p>

  <p>"Dilek kuyusunda mı? Bulmayı çok istediğim o kuyuda mı? Ölüyü onun içinde bulmadıklarını umarım... Onu... onu kuyuya kim atmış?"</p>

  <p>"Seni buraya getiren alçak!"</p>
</body>
</html>