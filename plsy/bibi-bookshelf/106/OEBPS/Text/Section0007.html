<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:43:18+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body>
  <h1>5</h1>

  <p>Leo tombul, yuvarlak yüzlü bir çocuktu. Elindeki uçak modeline dalıp gitmiş gibi bir hali vardı. Bu yüzden de kendisine sorulan sorulara ancak birkaç dakika sonra cevap verdi.</p>

  <p>"Sen de oradaydın değil mi, Leo? Joyce'un söylediklerini de duydun. Ne dedi o?"</p>

  <p>"Cinayet hakkında mı?" Bu konuyu pek sıkıcı bulmuş gibi bir hali vardı.</p>

  <p>Poirot, "Evet cinayet hakkında," dedi. "Joyce, vaktiyle bir cinayete şahit olduğunu söylemiş. O hakikaten böyle bir şey görmüş müydü?"</p>

  <p>Leo hemen, "Görmemişti tabii," diye cevap verdi. "O kimin öldürüldüğünü görmüş <span style="text-indent: 1em; font-size: 1em;">olabilirdi? Joyce böyle bir kızdı işte."</span></p>

  <p>"Ne demek istiyorsun?"</p>

  <p>Leo burnundan soluyarak bir tel parçasını sardı. </p>

  <p>"Joyce budalanın biriydi."</p>

  <p>Sonra ekledi. </p>

  <p>"Herkesin kendisiyle ilgilenmesi için aklına gelen her şeyi söylerdi."</p>

  <p>"Demek Joyce o hikâyeyi mahsus uydurdu?"</p>

  <p>Leo, Bayan Oliver'e baktı. </p>

  <p>"Galiba sizi etkilemek istiyordu. Siz cinayet romanları yazıyorsunuz, değil mi? Galiba Joyce da kendisiyle diğerlerinden fazla ilgilenmeniz için o hikâyeyi uydurdu."</p>

  <p>Poirot, "Joyce böyle yapardı demek?" dedi.</p>

  <p>Leo başını salladı. </p>

  <p>"Her şey yapardı o. Ama Joyce kimsenin inanmadığından da eminim."</p>

  <p>"Onu dinliyor muydun? Sence Joyce'a inanan oldu mu?"</p>

  <p>"Joyce'un o hikâyeyi anlattığını duydum ama doğrusu pek dikkatle dinlemedim. <span style="text-indent: 1em; font-size: 1em;">Beatrice onunla alay etti. Cathie de öyle. Hepsi de 'hikâye' dediler. Veya buna benzer bir şey."</span></p>

  <p></p>

  <p></p>

  <p>Leo'dan başka öğrenecekleri bir şey olmadığı anlaşılıyordu. Ann'ı görmek için evin ikinci katına çıktılar. On altı yaşından daha büyük duran Ann, masanın başında ders çalışıyordu. Poirot'nun sorusu üzerine, </p>

  <p>"Evet," dedi. "Ben de toplantıdaydım."</p>

  <p>"Kızkardeşinizin bir cinayete tanık olduğuna dair söylediği sözleri herhalde duydunuz."</p>

  <p>"Tabii duydum. Ama pek aldırmadım."</p>

  <p>"Hikâyenin doğru olmadığını mı düşündünüz?"</p>

  <p>"Tabii doğru değildi o masal. Burada yıllardan beri cinayet işlenmedi..."</p>

  <p>"Peki o halde Joyce o sözleri neden söyledi?"</p>

  <p>"Ah, Joyce gösterişten çok hoşlanır. Yani... hoşlanırdı, demek isti<span style="text-indent: 1em; font-size: 1em;">yorum. Bir keresinde Hindistan'a gittiğini söyleyerek müthiş bir masal </span><span style="text-indent: 1em; font-size: 1em;">uydurmuştu. Amcam oraya gitmişti. Joyce herkese onun kendisini de, götürdüğünden söz ediyordu. Okuldaki kızların çoğu kendisine inandı"</span></p>

  <p>"Demek burada son yıllarda cinayet işlenmedi?"</p>

  <p>"İlgi çekici cinayetler işlenmedi. Ama öyle şeyler oldu tabii. Yani gazetelerde okuduğunuz cinslerden. Zaten o cinayetler de Woodleigh'de olmadı. Yakındaki kasabada oldu sanırım."</p>

  <p>"Kızkardeşinizi kim öldürmüş <span style="text-indent: 1em; font-size: 1em;">olabilir, Ann? Onun arkadaşlarını tanıyorsunuz. Kendisini kimlerin sevmediğini de biliyorsunuz herhalde."</span></p>

  <p>"Joyce'u öldürmek isteyecekleri aklıma gelmezdi. Herhalde bir delinin işi bu. <span style="text-indent: 1em; font-size: 1em;">Bu işi başka kim yapmış olabilir?"</span></p>

  <p>"Joyce'la kavga eden, onunla geçinemeyen kimse yok muydu?"</p>

  <p>"Yani kardeşimin düşmanı olup olmadığını mı soruyorsunuz? Bence gülünç bir düşünce bu. Aslında insanların düşmanı yoktur. Sadece sizden hoşlanmayan kimseler vardır."</p>

  <p>Poirot'yla Bayan Oliver, odadan çıkarlarken, Ann devam etti. </p>

  <p>"Joyce hakkında kötü şeyler söylemek istemiyorum. Çünkü o öldü artık. Gelgelelim... kardeşim dünyanın en korkunç yalancısıydı. Onun hakkında böyle şeyler söylediğim için üzülüyorum. Ama Joyce gerçekten yalancıydı."</p>

  <p>Evden ayrılırlarken romancı, </p>

  <p>"İlerleme kaydediyor muyuz?" diye sordu.</p>

  <p>Hercule Poirot, "Bir adım bile ilerlemedik," dedi. Sonra da düşünceli bir tavırla ekledi. "İşte bu da çok enteresan."</p>

  <p>Bayan Oliver Belçikalıya, onunla aynı fikirde değilmiş gibi bir tavırla baktı.</p>
</body>
</html>