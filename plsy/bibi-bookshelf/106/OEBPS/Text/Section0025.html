<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:43:18+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body>
  <h1>23</h1>

  <p>Bayan Oliver, "Sonunda sizi yakaladık," dedi. "Bize her şeyi anlatmalısınız."</p>

  <p>Kararlı bir tavırla Poirot'ya bakıyordu. </p>

  <p>"Neden daha önce gelmediniz?"</p>

  <p>"Polise araştırmalarında yardım etmek zorunda kaldım, madam." </p>

  <p>"Bırakın onlar kendi işlerini görsünler... Sahi, Poirot, Rowena Drake'in cinayetlerle ilgisi olabileceği nerden aklınıza geldi? Kimse ondan şüphelenmiyordu?"</p>

  <p>"Önemli bir delil elime geçer geçmez, durumu anladım."</p>

  <p>"Neymiş o önemli delil?"</p>

  <p></p>

  <p></p>

  <p>"Su... Katil, partide olan, üstünün ıslanmaması gereken buna rağmen elbisesi ıslak olan biriydi. Joyce Reynolds'u öldüren kimsenin elbiseleri muhakkak ıslanmıştı. Kuvvetli bir çocuğun başını suya sokar ve orada tutarsanız, mutlaka o zavallı bir hayli çırpınır. Sizin üstünüz başınız da sırılsıklam olur. Tabii bunu açıklamak için de masumca bir hikâye uydurursunuz... O gece herkes Alevli Ejderhaya daldığı sırada, Rowena Drake, Joyce'u kütüphaneye götürdü. Tabii kızın hiçbir şeyden şüphe ettiği yoktu. Çünkü Miranda ona sadece bir cinayete tanık olduğundan söz etmiş, fakat katillerin kimler olduğunu da söylememişti. Rowena Drake, Joyce'u öldürürken üstü başı ıslandı. Bunun için de hiçbir şeyden haberi olmayan bir tanık... yani Miss Whittaker'i bularak, o vazo sahnesini oynadı. O <span style="text-indent: 1em; font-size: 1em;">arada kütüphanenin kapısında kendini şaşırtan bir şey görmüş gibi yapmayı da unutmadı...</span></p>

  <p>Elizabeth Whittaker durumdan hiç şüphelenmedi ama Miss Emlyn, olayı öğretmenden öğrenir öğrenmez işin iç yüzünü anladı. İşte bu yüzden de Miss Whittaker'i o hikâyeyi bana anlatması için zorladı." Poirot bıyığını düzeltti. "Yani ben daha işin başında Joyce'un katilinin kim olduğunu biliyordum..."</p>

  <p>"Demek Joyce cinayet filan görmemişti!"</p>

  <p>"Ama Bayan Drake bunu bilmiyordu. Fakat kadın, Michael Garfield'le birlikte Olga Seminoff'u öldürdükleri zaman birinin kendilerini gördüğünden daima şüphe etmişti."</p>

  <p>"Cinayeti görenin Joyce değil de, Miranda olduğunu ne zaman anladınız?"</p>

  <p>"Herkesin Joyce'un yalancının biri olduğu hakkındaki iddialarını kabul etmek zorunda kaldıktan sonra. O zaman cinayet tanığının aslında Miranda olduğunu sezdim. Kız her zaman Taş Ocağı bahçesine giderek, sincaplarla kuşları seyrediyordu. Bana da söylediği gibi en iyi arkadaşı da Joyce'du. Miranda toplantıda yoktu. Onun için yalancı Joyce sizi etkilemek arzusuyla bir cinayete tanık olduğundan söz etti."</p>

  <p>"Oh, ne güzel... Suçu benim üstüme atın bakalım."</p>

  <p>"Ben böyle bir şey söylemedim."</p>

  <p>Romancı düşünceli düşünceli mırıldandı. </p>

  <p>"Rowena Drake... Onun katil olduğuna hâlâ inanamıyorum."</p>

  <p>"Tam katil olabilecek tipte bir kadındı."</p>

  <p>"Ya Michael Garfield? Doğrusu Rowena'yla o garip bir çift oluşturuyorlardı."</p>

  <p>"Evet... Rowena Drake gayet güzel, becerikli bir kadın ve müthiş bir organizatördü. Üstelik iyi bir aktristti de. Leo'nun ölümünü anlatırken hıçkırmasını ve kupkuru mendiliyle gözlerini kurulamasını seyretmeliydiniz."</p>

  <p>"İğrenç..."</p>

  <p>"Size kimlerin iyi, kimlerin kötü insanlar olduğunu sorduğumu herhalde hatırlıyorsunuz?"</p>

  <p>"Michael Garfield, kadına âşık mıydı?"</p>

  <p>"Michael Garfield'in kendisinden başkasını sevebileceğini hiç sanmıyorum. Adam, para istiyordu. Bol para. Belki de başlangıçta Bayan Llewellyn - Smith'i idaresi altına alarak, ona kendi lehine bir vasiyetname yaptırabileceğini sanıyordu. <span style="text-indent: 1em; font-size: 1em;">Fakat Bayan Llewellyn - Smith, o tip bir kadın değildi."</span></p>

  <p>"Şu sahtekârlık meselesini anlatsanıza. Ben o işi hâlâ anlamış değilim."</p>

  <p>"Başlangıçta bu durum benim de aklımı bir hayli karıştırdı. Ama düşününce meseleyi anladım. Bunun için olanları gözönüne almanız gerek... Bayan Llewellyn'in ölümünden sonra o büyük servet kime kaldı? Rowena Drake'e... Ortaya çıkarılan vasiyetnamenin sahte olduğu o kadar belliydi ki, her avukat daha ilk bakışta bunu anlardı. Buna itiraz edilir, yazı uzmanları da tanık olarak dinlendikten sonra bu vasiyetnamenin hükümsüz olduğuna mahkemece karar verilirdi. Rowena Drake'in kocası ise o sıralarda öldüğüne göre o büyük servet de kadına kalırdı."</p>

  <p>"Peki, gündelikçi kadının altını imzaladığı vasiyetname?"</p>

  <p>"Bana kalırsa Bayan Llewellyn - Smith, Rowena Drake'in daha kocası ölmeden önce Michael Garfield'le sevişmeye başladığını sezmişti. Çok öfkelendiği için her şeyini Olga'ya bırakmaya karar vererek, o vasiyetnameyi yaptı. Herhalde Olga da koşup, bu müjdeyi Michael Garfield'e verdi. Çünkü kız bahçe mimarıyla evleneceğini sanıyordu."</p>

  <p>"Ben kızın Lesley Ferrier'le seviştiğini sanıyordum."</p>

  <p></p>

  <p></p>

  <p>"O Michael Garfield'in uydurduğu bir hikâyeydi. Böyle bir macerayı kimse duymamıştı."</p>

  <p>"Peki, madem adam Bayan Llewellyn - Smith'in bütün servetini Olga'ya bırakacağını biliyordu, neden kızla evlenerek o parayı ele geçirmedi?"</p>

  <p>"Herhalde sonunda paranın gerçekten Olga'ya kalacağına pek ihtimal vermiyordu. <span style="text-indent: 1em; font-size: 1em;">Mahkeme, Bayan Llewellyn - Smith'in ihtiyar ve yaşlı bir kadın olduğunu gözönüne alarak, Olga'nın tesiri altında o vasiyetnameyi hazırlamış olduğuna karar verebilirdi. Ayrıca para Olga'ya kalsa bile herhalde kız Ege'de bir ada satın almayı beceremez, hatta belki böyle bir şeye hiç yanaşmazdı. Olga, Michael'i beğeniyordu ama ona aslında kendisinin İngiltere'de oturmasını sağlayacak iyi bir eş olarak bakmaktaydı."</span></p>

  <p>"Ya Rowena Drake?"</p>

  <p>"O Michael Garfield'e çılgıncasına âşıktı. Kocası yıllardan beri sakattı. Kadın orta yaşlıydı ama çok ihtiraslı bir insandı. Ve karşısına inanılmayacak kadar güzel bir adam çıktı. Zaten kadınlar bahçe mimarına kolaylıkla âşık oluyorlardı.</p>

  <p>Ama Michael Garfield'in istediği aşk değildi. Ne aşk ne de kadınların güzelliği... O kendi elleriyle güzellikler yaratmak istiyordu. Bu onda sabit bir fikir halini almıştı. İstediğini yapabilmek için de paraya, büyük bir servete ihtiyacı vardı. Sevgiye gelince... Michael Garfield sadece kendini seviyordu. Şu eski Yunan efsanesindeki Nergis gibi..."</p>

  <p>Bayan Oliver kulaklarına inanamamıştı adeta. </p>

  <p>"Bir insanın Ege denizinde bir adaya sahip olabilmek için cinayet işleyeceğini aklım almıyor."</p>

  <p>"Ama Michael Garfield'de bu bir sabit fikir halindeydi. Belki gazetelerde zengin bir armatörün karısı için böyle bir adayı eşsiz bir bahçe haline soktuğunu okumuştu. O da böyle bir bahçe yaratmak istiyordu. Ama bir kadın için değil... <span style="text-indent: 1em; font-size: 1em;">Kendisi için..." </span></p>

  <p><span style="text-indent: 1em; font-size: 1em;">"Çılgınca bir düşünce bu."</span></p>

  <p>"Tabii. Michael Garfield de deliydi zaten. Eşi bulunmayan bir bahçe haline sokacağı o adanın hayaliyle yaşıyordu. Rowena Drake ise kendisine âşıktı. Bahçe mimarı için Rowena istediğini yapabilmesini sağlayacak bir para kaynağından başka bir şey değildi. Evet, adam deliydi. Tanrı mahvedeceklerinin önce aklını alır."</p>

  <p>"Demek adayı o kadar çok istiyordu ki, Rowena Drake'e bile bu yüzden tahammül edecekti? Onun ukalalıklarına dayanacaktı?"</p>

  <p>"Bazen kazalar oluverir. Herhalde Rowena Drake de bir müddet sonra böyle bir kazaya uğrayıverecekti." </p>

  <p>"Bir cinayet daha ha?"</p>

  <p>"Evet... Olay basit bir şekilde başladı. Olga'nın ortadan kaldırılması gerekiyordu. Çünkü o yeni vasiyetname yapıldığını biliyordu. Ayrıca sahtekârlık suçu da onun üzerine yüklenecekti. <span style="text-indent: 1em; font-size: 1em;">Bayan Llewellyn -Smith'e yaptığı </span><span style="text-indent: 1em; font-size: 1em;">vasiyetnameyi hazırlattılar. Sahte olduğu hemen anlaşılacaktı bunun. Tabii Lesley Ferrier bu işi yapmakla kendi idam fermanını da imzalamış oldu. Michael Garfield bana Olga'nın Lesley'le seviştiğini söyledi ama aslında bu yalandı.</span></p>

  <p>Lesley Ferrier'e sahtekârlık için parayı da Michael vermişti. Olga'yla flört eden de Michael'di. Tabii kıza durumu Bayan Llewellyn - Smith'e söylememesini sıkı sıkı tembih etmiş, ileride evleneceklerini söylemişti. Ama kızla tatlı tatlı konuşurken kafasında da onu nasıl öldüreceğini planlıyordu. Olga Seminoff'un sahtekârlık suçundan hapse atılması şart değildi. Ondan şüphelenilmesi yeterliydi. Kız birdenbire ortadan kaybolunca da herkes onun kaçtığını, hatta hanımının ölümüne sebep olduğunu bile düşünecekti... İşte böylece zamanı gelince Olga Seminoff öldürüldü. Lesley Ferrier de öyle. Ama herkes delikanlının ölümüne kıskançlığın sebep olduğunu sandı...</p>

  <p>Olga'nın cesedinin civarda bir yere gizlendiğinden emindim. Miranda' nın ona ısrarla dilek kuyusunun yerini sorduğunu duyduğum zaman da durumu anladım. Bahçe mimarı bunu yapmak istemiyordu. Bayan Goodbody'yle konuştuğum zaman, bana kuyuyla ilgili bir imada bulunmuştu. 'Ding Dong'da, kedi kuyuda...' Kuyunun Taş <span style="text-indent: 1em; font-size: 1em;">Ocağı korusunda olduğunu duyunca, Olga'nın cesedinin oraya saklandığına iyice inandım..."</span></p>

  <p>"Rowena Drake ve Michael Garfield... Soğukkanlı bir çift."</p>

  <p>"Evet. Onlar Olga'yı öldürdükten sonra artık işin yolunda olduğunu sanıyorlardı. <span style="text-indent: 1em; font-size: 1em;">Ne var ki, sonra Joyce, toplantı günü bir cinayete tanık olduğundan söz edince, Rowena Drake, demek o sırada bahçede saklı olan bu kızmış, diye düşündü. Ve </span><span style="text-indent: 1em; font-size: 1em;">hemen harekete geçti. Ama daha olay sona ermemişti. Bu sefer Leo ona giderek para istedi. Çocuk neler keşfetmişti, bunu bilmiyorum. Fakat o Joyce'un kardeşiydi. Çocuğun da ablası gibi bir şeyler bildiğini sandılar. Tabii bu yüzden Leo'yu da ortadan kaldırdılar."</span></p>

  <p>Bayan Oliver, "O kadar yakışıklı bir adamın böyle aşağılık bir insan olması ne kötü," diye söylendi.</p>

  <p>Odada bir kadın daha vardı ve o ana kadar ağzını açmamıştı. Şimdi usulca koltuğundan kımıldandı. </p>

  <p>"Evet..."</p>

  <p>Poirot, "Michael Garfield, güzel bir adamdı," diye başını salladı. "Güzelliğe de âşıktı. Elleriyle yeni güzellikler yaratabilmek için yapmayacağı şey de yoktu. <span style="text-indent: 1em; font-size: 1em;">Bir bakıma Miranda'yı da seviyordu sanırım, ama kendini kurtarmak için onu da fedaya hazırdı. Kızın ölümünü dikkatle planlamış, ona lokantada yanınızdan nasıl kaçacağını da anlatmıştı. Miranda'yı daha sonra yanında altın kupayla tepede bulacaklardı..."</span></p>

  <p>Judith Butler, "Deli," dedi. "O deliydi."</p>

  <p>"Madam, kızınız emniyette artık. Yine de benim bilmek istediğim bir şey daha var."</p>

  <p>"Size her şeyi anlatırım, Mösyö Poirot."</p>

  <p>"Miranda, Michael Garfield'in kızı değil mi?"</p>

  <p>Judith bir an sesini çıkarmadı. Sonra usulca fısıldadı. </p>

  <p>"Evet." </p>

  <p>"Ama Miranda, Michael'in babası olduğunu bilmiyor." </p>

  <p>"Hayır. Bundan haberi yok. Michael'le burada karşılaşmamız kötü bir tesadüf. Onunla pek genç bir kızken tanıştım ve çılgıncasına âşık oldum. Ancak sonra... korkmaya başladım..." </p>

  <p>"Korkmaya mı başladınız?"</p>

  <p>"Evet. Bunun nedenini de bilmiyorum.... Yumuşak görünüşlüydü ama bu aslında acayip bir soğukluğu ve hainliği gizlemekteydi. Ona çocuğum olacağını söylemedim bile. Uzaklarda bir yere giderek Miranda'yı orada dünyaya getirdim. Sonra da pilot olan kocamın kazada öldüğü hakkında hikâye uydurdum. Woodleigh'e de hemen hemen bir rastlantı sonucunda geldim. Medchester'de tanıdıklarım vardı. Onlar bana iş bulabilirlerdi... Sonra bir gün Michael Garfield buraya, Taş Ocağı bahçesinde çalışmaya geldi. Buna pek aldırmadım. O da öyle sanırım. Ne de olsa o macera çok gerilerde kalmıştı. Ama sonradan Miranda'nın bahçeye ne kadar sık gittiğini farkedince, endişelenmeye başladım..."</p>

  <p>Poirot başını salladı. </p>

  <p>"Evet, adamla kızın arasında bir bağ vardı. Onları birarada gördüğüm zaman birbirlerine çok benzediklerini farkettim. Yalnız Michael kötüydü. Kızınız ise masum ve zeki. Hiçbir kötü tarafı yok onun." </p>

  <p>Masaya giderek, bir zarf aldı. Bundan çıkardığı bir resmi kadına uzattı. </p>

  <p>"Kızınız."</p>

  <p>Judith resme baktı. Bunun altında Michael Garfield'in imzası vardı.</p>

  <p>Poirot, "Bu resmi küçük çağlayanın yanında yaptı. Bana da Miranda'yı unutmak istemediğini söyledi. Kızını unutmaktan korkuyordu. Ama bu Miranda'yı öldürmesine engel olmayacaktı."</p>

  <p>Judith, "O ne yaptığını biliyordu.. Acaba... ileride pişman olmayacak mıydı?" <span style="text-indent: 1em; font-size: 1em;">dedi.</span></p>

  <p>Poirot cevap vermedi. Gözlerinin önünde bir sahne belirmişti. Üzerinde çift taraflı balta işareti olan bir megalitin yanında yatan inanılmayacak kadar güzel bir adam... Ve yerde duran boş bir altın kupa... Evet, <span style="text-indent: 1em; font-size: 1em;">Michael Garfield son anda yakalanacağını anlayınca, intihar etmekten başka çare bulamamıştı. Poirot, <i>Michael</i>, diye düşündü. <i>Kendine yakışır bir şekilde öldü... </i></span><span style="text-indent: 1em; font-size: 1em;"><i>Ne yazık ki, Ege Denizinde cennet gibi bir bahçe olmayacak... Ama onun yerine Miranda yaşayacak...</i></span></p>

  <p>Judith'in elini tutarak öptü. </p>

  <p>"Hoşçakalın, madam. Kızınıza selamlarımı söyleyin."</p>

  <p>"Miranda daima size hayatını borçlu olduğunu hatırlayacak."</p>

  <p>"Hatırlamaması daha iyi. Bazı hatıraların gömülüp unutulması doğru olur, madam."</p>

  <p>Poirot, Bayan Oliver'in yanına gitti. </p>

  <p>"İyi geceler, chere madam. Çok ilginç bir maceraydı bu. Beni çağırdığınız için..."</p>

  <p>Romancı öfkeyle bağırdı. </p>

  <p>"Evet, yine beni sorumlu tutun bakalım."</p>

  <p><br/></p>

  <p><br/></p>

  <p><br/></p>

  <p style="text-align: center;">SON</p>
</body>
</html>