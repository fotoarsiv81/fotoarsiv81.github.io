<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:43:18+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body>
  <h1>13</h1>

  <p><br/></p>

  <p>İki çift endişeli göz Hercule Poirot'ya dikilmişti.</p>

  <p>"Bilmiyorum size başka ne anlatabiliriz. Polis ikimizi de sorguya çekti, Mösyö Poirot."</p>

  <p>Belçikalı önce bir delikanlıya baktı, sonra da diğerine. Ama onların kendilerini pek büyük ve olgun saydıkları belliydi. O şekilde de hareket ediyorlardı zaten, insan gözlerini kapasa karşısında yaşlı iki adamın konuştuğunu sanırdı. Halbuki Nick on sekiz, Desmond ise on altı yaşındaydı.</p>

  <p>"Bir arkadaşımın isteğini yerine getirmek için belirli bir saatte Elma Ağacı köşkünde bulunanlarla konuşuyorum. Halloween partisinde bulunanlarla değil de, ondan önceki hazırlıklara yardım edenlerle. Siz de oradaydınız değil mi?"</p>

  <p>"Evet. Oradaydık."</p>

  <p>Poirot, "Şimdiye kadar gündelikçi kadınla konuştum," dedi. "Polisin düşüncelerini öğrendim. Cesedi ilk muayene eden doktorla görüştüm. Orada bulunan bir öğretmenle, okulun müdüresiyle, kızın üzgün annesiyle de konuşmalar yaptım. <span style="text-indent: 1em; font-size: 1em;">Köy dedikodularını dinledim... Anladığıma göre burada bir büyücü de varmış."</span></p>

  <p>Karşısındaki iki genç gülmeye başladılar. </p>

  <p>"Goodbody Anayı mı kastediyorsunuz? <span style="text-indent: 1em; font-size: 1em;">Evet o da toplantıya gelerek büyücü rolünü oynadı."</span></p>

  <p>Poirot sözlerine devam etti. </p>

  <p>"Şimdi sıra genç kuşakta. Gençlerin kulakları ve gözleri keskin oluyor. Bilimin getirdiği bütün yenilikleri de biliyor onlar. <span style="text-indent: 1em; font-size: 1em;">Onun için sizin bu konudaki düşüncelerinizi öğrenmeyi çok istiyorum."</span></p>

  <p>Karşısındaki iki delikanlıya bakarak, <i>on sekiz ve on altı</i>, diye düşündü. <span style="text-indent: 1em; font-size: 1em;"><i>Çağımızın tipik örnekleri. Belki onları yumuşatmak için söylediğim gibi birer dâhi değiller ama aptal olmadıkları da muhakkak. İkisi de partidelermiş. Daha önce de Bayan Drake'e yardım etmişler. Evet... El merdivenlerine tırmanmış, uygun yerlere balkabakları asmışlar. Işıkları ayarlamışlar. Kızların aynada ileride evlenecekleri eşlerin hayallerini görmesini sağlamışlar... Ayrıca ikisi de tam Müfettiş Raglan'ın şüphe edeceği yaştalar. Mezarlıkta konuştuğum yaşlı bahçıvan da Joyce'u onlar gibi bir gencin öldürdüğüne inanıyor...</i></span></p>

  <p>Hercule Poirot bu düşünceleri kafasından kovarak iki delikanlıyı bakışlarıyla şöyle bir ölçtü. Yüzlerine, hareketlerine, kılıklarına dikkatle baktı. Bir taraftan da bir yabancıdan beklenildiğini bildiği şekilde, abartılı tavırlarla konuşup, onları övüp duruyordu, iki çocuk da gayet terbiyeli ve naziktiler. On sekiz yaşında olan Nick oldukça yakışıklıydı. Bir cenaze levazımatçısı gibi tepeden tırnağa kadar siyahlar giymişti. Favorileri ve ensesine inen uzun saçları vardı. Ondan küçük olan Desmond ise gül pembesi kadifeden bir ceket, mor bir pantolon ve kırmalı bir gömlek giymişti. İki gencin de elbiselerine bir hayli para harcadıkları ve bunları Londra'dan aldıkları anlaşılıyordu. Herhalde bu masraflarını aileleri değil de, kendileri çalışarak ödemekteydiler. <span style="text-indent: 1em; font-size: 1em;">Desmond'un gür ve kabarık kızıl saçları vardı.</span></p>

  <p>"Anladığıma göre siz partinin verildiği gün sabah veya öğleden sonra Elma Ağacına gitmiş ve hazırlıklara yardım etmişsiniz."</p>

  <p>Nick, "Öğleden sonra," diye cevap verdi.</p>

  <p>"Siz hangi işlere baktınız? Çok kişi bundan söz etti ama kimin ne yaptığını pek anlayamadım. Çünkü herkes birbirinin aksini söylüyor."</p>

  <p>"Bir kere ışıkları ayarladık."</p>

  <p>"Bunun için de merdivenlere çıkıp durduk."</p>

  <p></p>

  <p></p>

  <p>"Fotoğrafta ilgili hoş oyunlar da yapmışsınız sanırım?"</p>

  <p>Desmond hemen elini cebine sokarak bir zarf çıkardı. Bundan aldığı fotoğrafları gururla Belçikalıya gösterdi. </p>

  <p>"Bunları partiden önce çektik... Kızların müstakbel eşleri işte bunlar. Doğrusu kızların hepsi de birbirinin aynı. Modern tiplere meraklı oluyor onlar. Fotoğraflar fena sayılmaz, değil mi?"</p>

  <p>Resimleri Poirot'ya uzattı. Dedektif bunlara ilgiyle baktı. Fotoğraflar biraz bulanıkdı. Kırmızı sakallı bir delikanlı... Kabarık saçlı bir genç... Lüleleri hemen hemen dizlerine kadar inen başka bir delikanlı. Daha buna benzer sakallı, bıyıklı, favorili resimler vardı.</p>

  <p>"Hepsi birbirinden farklı. Fena olmamış değil mi?"</p>

  <p>"Herhalde bu fotoğraflar için model tuttunuz."</p>

  <p>"Yo. Bunların hepsi de ikimizin resmi. Tabii değişik değişik makyaj yaptık. Kâh Nick benim resimlerimi çekti, kâh ben onun. Sadece saç biçimlerini iyice değiştirdik."</p>

  <p>Poirot, "Zekice bir oyun bu," diye mırıldandı.</p>

  <p>"Hayaletlerin fotoğraflarına benzemeleri için resimleri biraz bulanık çektik."</p>

  <p>Diğer genç de, "Fotoğraflar Bayan Drake'in çok hoşuna gitti," dedi. "Bizi tebrik etti. Ayrıca fotoğraflara bakarak bir hayli de güldü. Bayan Drake'in evinde daha çok elektrik işlerine baktık. Yüzümüzün kızların ellerinde tuttukları aynadan görülebilmesi için ışıkları ayarladık. Kapının üzerindeki pencereden baktığımız zaman kız da aynada bir yüz görüyordu."</p>

  <p>"Kızlar aynada sizi ve arkadaşlarınızı gördüklerini biliyorlar mıydı?"</p>

  <p>"Hiç sanmıyorum. Tabii hazırlıklara yardım ettiğimizden haberleri vardı. Fakat aynada gördüklerinin bizim yüzümüz olduğundan bir an için bile şüphe ettiklerini sanmıyorum. Galiba o kadar zeki değiller. Ayrıca orada çehrelerimizi değiştirmek için çabucak makyaj da yaptık. Önce ben, sonra Nick. Kızlar ciyak ciyak bağırıp, çığlıklar attılar. Halleri çok komikti."</p>

  <p>"O gün evde kimler vardı? Size toplantıdakileri soracak değilim."</p>

  <p>"Toplantıda otuz kişi kadardık sanırım. Hazırlık sırasında ise evde Bayan Drake vardı tabii. Sonra Bayan Judith Butler. Bir öğretmen. Onun adı Whittaker sanırım... Orgcunun karısı veya kızkardeşi... Dr. Ferguson... Kadın o gün izinliydi, onun için Bayan Drake'e yardıma geldi. Birkaç kız da öyle. Ama onların işe yaradıklarını pek sanmıyorum. Bir köşede durarak fısıldaşıp, güldüler."</p>

  <p>"Ah, evet. Oradaki kızların kimler olduğunu hatırlıyor musunuz?"</p>

  <p>"Hım... Reynolds'lar oradaydı. Zavallı Joyce da tabii. Ablası Ann. Korkunç bir yaratık o. Kurumundan geçilmiyor. Kendisini çok zeki sanıyor. Sınıfını birincilikle geçeceğinden de emin. Kardeşi Leo ise korkunç bir çocuk. Sinsinin biri. Konuşmaları gizli gizli dinliyor. Yalanlar uyduruyor. Kötü bir yaratık kısacası... Salonda o gün Beatrice Ardley'le Cathie Grant da vardı. Cathie çok aptaldır. Ayrıca gündelikçi kadınlar da Bayan Drake'e yardım ediyordu. Sonra... <span style="text-indent: 1em; font-size: 1em;">sizi buraya çağıran romancı da oradaydı."</span></p>

  <p>"Hiç erkek yok muydu?"</p>

  <p>"Rahibi erkekten sayıyorsanız, o bir ara uğradı. İyi bir ihtiyarcıktır ama bunaktır. Yeni papaz da oradaydı. Kendisi çekingen bir tiptir ve sıkıldı mı kekeler. Buraya geleli çok olmadı. Bütün hatırlayabildiklerim bu kadar."</p>

  <p>"Sanırım Joyce bir cinayete şahit olduğunu söylemiş. Bunu siz de duydunuz tabii."</p>

  <p>Desmond, "Doğrusu duymadım," diye cevap verdi. "Joyce hakikaten öyle mi söylemiş."</p>

  <p>Nick atıldı. </p>

  <p>"Evet bunu başkalarından da duydum. Ben bunu duymadım. Herhalde Joyce konuştuğu sırada ben orada değildim. Joyce bu cinayetten söz ettiği sırada neredeymiş?"</p>

  <p>"Salonda."</p>

  <p>Desmond, "Özel bir işle meşgul olmayanların çoğu salondaydı," dedi. "Tabii Nick'le ben daha ziyade kızların aynada eşlerinin hayallerini görecekleri odada çalıştık. Telleri filan gerdik. Sonra da merdivenlere çıkarak ampulleri taktık. <span style="text-indent: 1em; font-size: 1em;">Salona bir iki defa girdik. O da balkabaklarını </span><span style="text-indent: 1em; font-size: 1em;">asmak için. Fakat oradayken böyle bir konuşma duymadım. Ya sen Nick?"</span></p>

  <p>"Ben de öyle." Sonra ilgiyle sordu. "Joyce hakikaten bir cinayete tanık olduğundan söz etmiş mi? Eğer öyleyse çok ilginç."</p>

  <p>Desmond merakla ona döndü. </p>

  <p>"Neden ilginç."</p>

  <p>"O zaman bu bir telepati olayı sayılır. Öyle değil mi? Kız, bir cinayet görüyor ve bir iki saat sonra da kendisi öldürülüyor. Herhalde geleceği sezmişti. Bu konuda yapılan son deneyleri biliyorsun..."</p>

  <p>Telepatiyle hiç de ilgilenmeyen Poirot, Nick'in sözünü kesti. </p>

  <p>"Siz evdeyken dikkatinizi çeken veya garibinize giden bir olay olmadı sanırım. Başkalarının farketmediği ama sizin dikkatinizi çeken bir olay?"</p>

  <p>Nick'le Desmond kaşlarını çatarak düşündüler. Böyle önemli bir olayı hatırlamaya çalıştıkları belliydi. </p>

  <p>"Hayır... Her kafadan bir ses çıkıyor, içeridekiler sağa sola koşuşuyordu."</p>

  <p>Poirot, Nick'e baktı. </p>

  <p>"Sizin bu konuda bir düşünceniz var mı?"</p>

  <p>"Joyce'u kimin öldürdüğüne dair mi?"</p>

  <p>"Evet. Belki bir şey gördünüz ve psikolojik sebeplerle bir kimseden şüphelendiniz."</p>

  <p>"Evet, ne demek istediğinizi anlıyorum. Evet, bu önemli olabilir." </p>

  <p>Nick derin derin düşünürken, Desmond bağırdı. </p>

  <p>"Bence katil Whittaker."</p>

  <p>Poirot kaşlarını kaldırdı. </p>

  <p>"Öğretmen mi?"</p>

  <p>"Evet. İçine kapalı bir kadın o. Ani bir cinnet geçirmiş olabilir. Zaten Whittaker o gün hep salondaydı. Belki de Joyce'un sözlerini duyunca birdenbire bir cinayet işleme arzusuna kapıldı."</p>

  <p>Nick de başını salladı. </p>

  <p>"Evet. Bazen o yaşta kadınların garipleştiğini söylerler."</p>

  <p>Dönerek, memnun bir tavırla Poirot'ya baktılar. İkisinde de pek çetin meseleyi halletmiş bir adam hali vardı.</p>

  <p>"Eğer öyleyse Miss Emlyn muhakkak bu meseleyi biliyordur. Onun okulda olan her şeyden haberi vardır."</p>

  <p>"Öyle olsaydı durumu polise bildirirdi."</p>

  <p>"Belki Whittaker'i korumak istedi."</p>

  <p>"Onun böyle bir şey yapacağını sanmıyorum. Elizabeth Whittaker'in kaçırdığını anlayınca, kadının öğrencileri boğmaya kalkacağından korkar, hemen polis çağırırdı."</p>

  <p>Poirot, "Şey..." dedi. "Söyledikleriniz gerçekten ilginç... Bu konuyu düşünmem gerek."</p>
</body>
</html>