<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:43:18+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body>
  <h1>10</h1>

  <p>Avukat Bay Harrison zayıf, yaşlı, ifadesiz yüzlü, zeki bakışlı bir adamdı.</p>

  <p>Elinin altında biraz önce okuduğu pusula duruyordu. Avukat, mektuba tekrar bir göz gezdirdi. Kelimelerin anlamlarını tam olarak anlamaya çalışıyordu. Sonra da pusulada sözü geçen adama baktı.</p>

  <p>"Mösyö Hercule Poirot?"</p>

  <p>Belçikalıyı bakışlarıyla şöyle bir tarttı. <i>"Yaşlıca bir adam. Bir yabancı. Çok şık. Nedense siyah rugan ayakkabılar giymiş. Üstelik bunların ayaklarını sıktığı da belli. Gözlerinin kenarında canının acıdığını belirten hafif çizgiler var. Bu fazla süslü yabancıyı bana Müfettiş Henry Ragman'la, Scotland Yard'in eski Başmüfettişlerinden Spence yollamış. İnanılacak şey mi bu?.."</i></p>

  <p>Avukat Harrison, "Başmüfettiş Spence, ha?" diye mırıldandı. Avukat Spence'i tanır, Scotland Yard'daki amirlerinin de kendisini çok takdir ettiklerini bilirdi. Harrison birdenbire gazetelerin günlerce söz ettikleri eski bir olayı hatırladı. Soruşturmayı Spence idare etmiş ve suçlu tutuklandığı zaman da, "Hata yapıyorsunuz," demişti. "Katil bu adam değil..." Gerçekten hata olduğu çok geçmeden ortaya çıkmıştı. Bunu belirten delilleri bulan da bir Belçikalıydı.</p>

  <p>Belçika polisine mensup bir adam. Herhalde o zamanlar en olgun, en verimli devresindeydi bu dedektif. Ama şimdi... muhakkak bunamıştı. Harrison, yine de ihtiyatlı davranmaya karar verdi. Sonuçta kendisinden sadece biraz bilgi istiyorlardı. Ne var ki, avukat bahsi geçen cinayet hakkında da, öldürülen çocuk hakkında da hiçbir şey bilmiyordu. Bu olay Harrison'un aklına başka bir olayı getirmişti. Yıllar önce çakıl yığının altında da bir çocuk cesedi bulunmamış <span style="text-indent: 1em; font-size: 1em;">mıydı?</span></p>

  <p>Bay Harrison hafifçe öksürdükten sonra tekrar, "Mösyö Hercule Poirot," dedi.</p>

  <p>"Size ne gibi bir yardımda bulunabilirim? Herhalde benimle Joyce Reynolds hakkında konuşmak istiyorsunuz. Korkunç bir olay bu, pek korkunç. Fakat doğrusu size bu konuda nasıl bir yardımım dokunabileceğini de bilmiyorum. Çünkü olay hakkında fazla bir bilgim yok."</p>

  <p>"Siz Drake ailesinin avukatısınız sanırım."</p>

  <p></p>

  <p></p>

  <p>"Evet, evet. Zavallı Hugo Drake. Pek iyi bir adamdı. Kendisiyle 'Elma Ağacı' <span style="text-indent: 1em; font-size: 1em;">köşkünü satın alarak, buraya yerleştiği zaman tanıştım. Bir yıl tatil için Avrupa'ya gittikleri zaman zavallı Hudo Drake çocuk felcine tutuldu. Tabii kafaca sağlamdı ama vücut bir külçe halini almıştı. Bütün ömrü boyunca iyi bir atlet, mükemmel bir sportmen olan bir adam için büyük bir felaketti bu. Evet. </span><span style="text-indent: 1em; font-size: 1em;">İnsanın ömrü boyunca sakat kalacağını bilmesi acı bir şey olmalı."</span></p>

  <p>"Zannedersem Bayan Llewellyn - Smith'in hukuki işlerine de siz bakıyormuşsunuz?"</p>

  <p>"Evet. Hugo Drake'in halasıydı. Doğrusu çok ilgi çekici bir kadındı. <span style="text-indent: 1em; font-size: 1em;">Sağlığı bozulduktan sonra yeğenine yakın olabilmek için buraya yerleşti. O </span><span style="text-indent: 1em; font-size: 1em;">koskocaman Taş Ocağı' köşkünü aldı. Üstelik oraya değerinden fazla para verdi. </span><span style="text-indent: 1em; font-size: 1em;">Ama para kendisi için hiç önemli değildi. Çok zengindi. Tabii daha güzel bir ev bulabilirdi ama taş ocağı dikkatini çekmişti. Tanınmış bir bahçe mimarı tuttu. </span><span style="text-indent: 1em; font-size: 1em;">Uzun saçlı, yakışıklı bir adamdı mimar. Gerçekten işini de iyi biliyordu. Taş </span><span style="text-indent: 1em; font-size: 1em;">ocağını nefis bir bahçe haline soktu. Bu yüzden şöhreti iyice arttı. Bahçenin resimleri bir sürü dergide çıktı. Evet. Bayan Llewellyn - Smith, adam seçmesini iyi bilirdi. Bu sadece yakışıklı bir genci himayesine almak meselesi de değildi. </span><span style="text-indent: 1em; font-size: 1em;">Bazı yaşlı kadınlar bu bakımdan çeşitli budalalıklara kalkışıyorlar. Ancak bu mimar hem çok akıllıydı, hem de mesleğini iyi biliyordu. Konudan biraz uzaklaştım galiba? Bayan Llewellyn - Smith hemen hemen iki yıl önce öldü."</span></p>

  <p>"Birdenbire değil mi?"</p>

  <p>Harrison, Poirot'ya dikkatle baktı. </p>

  <p>"Hayır, pek de değil. Kalbi hastaydı. <span style="text-indent: 1em; font-size: 1em;">Doktorlar da kendisini yormasına engel olmaya çalışıyorlardı. Fakat Bayan Llewellyn - Smith, öyle herkesin söz geçirebileceği bir kadın değildi. Ayrıca durmadan hastalığını düşünmek, bundan söz etmekten de hoşlanmazdı." Öksürdü.</span></p>

  <p>"Galiba yine benimle konuşmak istediğiniz konudan uzaklaştık."</p>

  <p>Poirot, "Pek de değil," diye cevap verdi. "İzin verirseniz size başka bir konu hakkında birkaç soru sormak istiyorum. Eskiden yanınızda çalışan Lesley Ferrier adındaki genç hakkında bana bilgi verirseniz, çok memnun olurum."</p>

  <p>Bay Harrison biraz şaşırmıştı. </p>

  <p>"Lesley Ferrier mi?" diye mırıldandı. "Lesley Ferrier... Durun bakayım. Biliyor musunuz, onun adını neredeyse unutacakmışım. <span style="text-indent: 1em; font-size: 1em;">Evet, evet. Tabii. Onu bıçaklayarak öldürmüşlerdi. Öyle değil mi?"</span></p>

  <p>"Evet. Ben de o genci kastediyordum."</p>

  <p>"Doğrusu size onun hakkında fazla bir şey anlatabileceğimi sanmıyorum. O olay epey zaman önce oldu. Onu bir gece Yeşil Kuğu meyhanesinin civarında bıçakladılar. Katil hiçbir zaman yakalanmadı. Herhalde polis birinden şüphe ediyordu ama ellerinde yeterli delil yoktu."</p>

  <p>Poirot sordu. </p>

  <p>"Cinayet duygusal nedenlere mi bağlıydı?"</p>

  <p>"Tabii, tabii. Orası kesin. Cinayetin sebebi kıskançlıktı. Lesley evli bir kadınla ilgileniyordu. Kadının kocasının ise bir meyhanesi vardı. Woodleigh'de Yeşil Kuğu adlı bir yer. Öyle gösterişli, lüks bir meyhane değildir orası. Sonra Lesley, başka bir kızla gezmeye başladı. Veya birkaç kızla birden. Zaten Lesley kızlara fazla düşkündü."</p>

  <p>"Onun işinden memnun muydunuz?"</p>

  <p>"Bu sorunuza, 'hoşnutsuz değildik,' diye cevap verebilirim. Lesley Ferrier'in takdir edilecek tarafları vardı. Müvekkillere nasıl davranacağını bilirdi. Hukuk fakültesine devam ediyordu. Birtakım kızlarla düşüp kalkacağına, işine, derslerine ve hareketlerine dikkat etseydi, muhakkak ki daha iyi olurdu. Bir gece Yeşil Kuğuda bir kavga oldu. Ve Lesley Ferrier evine dönerken bıçaklanarak öldürüldü."</p>

  <p>"Bu işi gezdiği kızlardan biri mi yaptı? Yoksa katil meyhanecinin karısı mıydı?"</p>

  <p>"Açıkçası bu konuda kesin bir şey bilinmiyor. Polisin bunun kıskançlık sebebiyle işlenen bir cinayet olduğuna karar verdiğini sanıyorum. Ama..." Omzunu silkti.</p>

  <p>"Siz bundan emin değilsiniz. Öyle mi?"</p>

  <p>Harrison, "Böyle vakalar oluyor. 'Cehennem bile reddedilen bir kadın kadar yakıcı değildir,' derler. Bu söz mahkemelerde sık sık tekrarlanır. Bazen doğrudur da..."</p>

  <p>"Buna rağmen sizin Lesley Ferrier meselesinde buna pek ihtimal vermediğinizi seziyorum."</p>

  <p></p>

  <p></p>

  <p>"Açıkçası ben ele kesin deliller geçirilmesini tercih ederdim. Polis de öyle tabii. Yanılmıyorsam, savcı dava açılmayacağını söyledi."</p>

  <p>"Katil bambaşka biri olabilirdi, değil mi?"</p>

  <p>"Tabii. Bu cinayet konusunda bir sürü ihtimal üzerinde durulabilirdi. Lesley Ferrier zayıf karakterli ama iyi yetiştirilmiş bir gençti. Annesi nazik bir kadın babasıysa pek takdir edilecek bir adam değildi. Başı birkaç defa belaya girmiş, yakasını güç kurtarabilmişti. Zavallı pek talihsiz bir kadındı. Oğlu da birçok bakımlardan babasına benziyordu. Birkaç defa polisin şüphelendiği bazı gruplara girdi. Ona karşı hoşgörülü dav<span style="text-indent: 1em; font-size: 1em;">ranmaya çalıştım. Neticede çok gençti. Fakat kendisine yanlış arkadaşlar seçtiğini söylemeyi de unutmadım. Bu gruptakiler kanundışı işlerle meşguldüler. </span><span style="text-indent: 1em; font-size: 1em;">Açıkçası, annesi olmasaydı Lesley Ferrier'in işine son da verirdim. Henüz gençti ve oldukça kabiliyetliydi. Ona bir iki defa ihtarda bulundum. Böylece aklını başına toplayacağını umuyordum. Ama ne yazık ki, son zamanlarda ahlâksızlık çok arttı."</span></p>

  <p>"Biri Lesley Ferrier'e düşman mı olmuştu dersiniz?"</p>

  <p>"Mümkün bu. Bu gruplara... gangster çetesine, demeyeceğim, çünkü bence pek melodrama kaçan bir kelime bu. Ne diyordum, bu gruplara giren bir kimse her türlü tehlikeyi de göze almak zorundadır. Onları ele vereceğinizden şüphe ettiler mi, bıçağı kürek kemiklerinizin arasına saplanmaktan hiç kaçınmazlar."</p>

  <p>"Cinayeti gören olmadı mı?"</p>

  <p>"Hayır. Hiç kimse görmedi. Ama böyle olması da normal. Bu işi üzerine alan kimse muhakkak önceden bütün hazırlıklarını yapmıştı. O sırada başka yerde bulunduğuna tanıklık edecek kişileri filan seçmişti."</p>

  <p>"Buna rağmen yine de biri cinayeti görmüş olabilir. Umulmadık biri. Mesela bir çocuk."</p>

  <p>"Gece o saatte? Yeşil Kuğu meyhanesinin civarında? Bu pek olacak bir şey değil, Mösyö Poirot."</p>

  <p>Belçikalı ısrar etti. </p>

  <p>"Bu olayı hatırlayabilecek bir çocuk. Arkadaşının evine yakın bir yerde oturuyordu. Patikadan gelirken olayı gördü. Veya cinayeti bir çitin arkasından seyretti."</p>

  <p>"Mösyö Poirot, doğrusu hayaliniz çok geniş. Bence söylediğiniz imkânsız."</p>

  <p>Poirot, "Bana imkânsız gibi gözükmüyor," dedi. "Çocuklar çok şey görürler. Çünkü büyükler onların yakınlarında olduğunu her zaman farketmezler."</p>

  <p>"Ama herhalde bu çocuklar da evlerine döndükleri zaman gördüklerini anlatırlar."</p>

  <p>Belçikalı, "Anlatmayabilirler de," diye cevap verdi. "Gördüklerini pek anlamamış <span style="text-indent: 1em; font-size: 1em;">olabilir. Özellikle seyrettikleri olay onları biraz korkut</span><span style="text-indent: 1em; font-size: 1em;">muşsa. Çocuklar her zaman tanık oldukları bir araba kazasını veya şiddetli bir kavgayı hemen evdekilere anlatmazlar. Küçükler sırlarını çok iyi saklamasını bilirler, Bay Harrison. Bunları saklar ve bu konuda uzun uzun düşünürler. Bazen herkesten saklayabildikleri bir sırları olduğuna sevinirler."</span></p>

  <p>Avukat, "Fakat," dedi. "Muhakkak her şeyi annelerine anlatırlar."</p>

  <p>Poirot başını salladı. </p>

  <p>"Bundan da pek emin değilim. Tecrübelerim sonunda çocukların annelerine açıklamadıkları bir sürü sırları olduğunu öğrendim."</p>

  <p>"Lesley Ferrier olayının sizi neden bu kadar ilgilendirdiğini sorabilir miyim? <span style="text-indent: 1em; font-size: 1em;">Ne yazık ki, son zamanlarda birçok genç cinayete kurban gidiyor. Ferrier olayının sizce önemli tarafı nedir?"</span></p>

  <p>Bay Harrison hafif bir öfkeyle cevap verdi. </p>

  <p>"Biliyor musunuz, Mösyö Poirot bana neden geldiğinizi, aslında neyle ilgilendiğinizi anlayamıyorum. Herhalde Joyce Reynold'un boğulmasıyla biraz kirli işlere girişmiş olan yetenekli bir gencin öldürülmesi arasında bir bağ olduğunu sanmıyorsunuz?"</p>

  <p>Poirot, "İnsan her şeyden şüphelenir," dedi. "Onun için de her şeyi öğrenmesi gerekir."</p>

  <p>"Özür dilerim ama bence cinayetle ilgili meselelerde en önemli şey delildir."</p>

  <p>"Belki Joyce'un ölmeden önce birkaç kişinin yanında vaktiyle bir cinayete tanık olduğunu söylediğini duydunuz?"</p>

  <p>Avukat başını salladı. </p>

  <p>"Böyle yerlerde insan bütün dedikoduları duyar. Tabii bunlar iyice abartılı bir hal alır, o da başka."</p>

  <p></p>

  <p></p>

  <p>Belçikalı, mırıldandı. </p>

  <p>"Doğru... Çok doğru... Anladığıma göre Joyce on üç yaşındaymış. Dokuz yaşlarında bir çocuk gördüğü bir olayı hatırlayabilir. Bir araba kazası... karanlık bir gecede edilen kavga ve çekilen bıçaklar... veya boğulan bir öğretmen... Böyle olaylar çocuğun üzerinde derin bir etki yapar. <span style="text-indent: 1em; font-size: 1em;">Fakat olayı tam manasıyla anlayamadığı için gördüğünden başkalarına da söz etmez. Yine de olayı düşünür durur. Hatta bunu unutur bile. Ama daha sonraki bir olay ona tanık olduğu sahneyi hatırlatır. Böyle bir şeyin mümkün olduğunu kabul etmiyor musunuz?"</span></p>

  <p>"Ediyorum tabii. Ama bence bu pek uzak bir ihtimal."</p>

  <p>"Zannedersem vaktiyle burada yabancı bir kız da kaybolmuş. Adı Olga veya Sonia'ymış sanırım. Soyadını bilmiyorum."</p>

  <p>"Olga Seminoff. Evet, kayboldu."</p>

  <p>"Kız güvenilir bir insan değilmiş sanırım."</p>

  <p>"Öyle."</p>

  <p>"Kendisi biraz önce bana söz ettiğiniz Bayan Llewellyn - Smith'e bakıyormuş <span style="text-indent: 1em; font-size: 1em;">değil mi? Yani Bay Drake'in halasına..."</span></p>

  <p>"Evet. Bayan Llewellyn - Smith'in yanında onun gibi birkaç kız çalıştıydı. İki kız sanırım. Bayan Llewellyn - Smith bunlardan biriyle hemen kavga etmişti. <span style="text-indent: 1em; font-size: 1em;">Diğeriyse iyi olduğu kadar oldukça aptal bir kızcağızdı. Bayan Llewellyn -</span><span style="text-indent: 1em; font-size: 1em;">Smith'in ise aptallara hiç tahammülü yoktu. Fakat daha sonra tuttuğu Olga'dan memnundu. Yanılmıyorsam, Olga aslında öyle güzel filan değildi. Kısa boylu, şişman, aksi tavırlıydı. Civardakiler de kendisinden pek hoşlanmazlardı."</span></p>

  <p>Poirot, "Fakat Bayan Llewellyn - Smith, ondan hoşlanmış." dedi.</p>

  <p>"Evet. Olga'ya çok bağlanmıştı. Bir ara bu yüzden hata etmiş olduğunu da düşündük."</p>

  <p>"Ya..."</p>

  <p>Bay Harrison, "Size anlatacağım olayı daha önce de duymuş olduğunuzdan eminim. <span style="text-indent: 1em; font-size: 1em;">Böyle olaylar küçük yerlerde hemen duyulur."</span></p>

  <p>"Anladığıma göre Bayan Llewellyn - Smith kıza bir hayli para bırakmış."</p>

  <p>Avukat başını salladı. </p>

  <p>"Tuhaf bir durumdu bu. Bayan Llewellyn -Smith sık sık yeni vasiyetname yapar ama bunun şartlarını pek değiştirmezdi. Parasını daima yeğeni Hugo Drake'le, yine uzaktan akrabası olan Rowena Drake'e bırakırdı. Karı kocadan biri ölürse paranın tamamının diğerine verilmesini de şart koşardı. Son vasiyetnamesi olduğu iddia edilen vesika ölümünden üç hafta önce yapılmıştı. <span style="text-indent: 1em; font-size: 1em;">Ayrıca bu o zamana kadar yapılanlar gibi bizim tarafımızdan da hazırlanmamıştı. </span><span style="text-indent: 1em; font-size: 1em;">Bunu kendisi elyazısıyla yazmıştı Bayan Llewellyn - Smith. Hayır kurumlarına daha az para bağışlıyor, eski hizmetkârlarından ise hiç söz etmiyordu. O büyük servetinin hepsini de kendisine sevgi ve sadakatla bak</span><span style="text-indent: 1em; font-size: 1em;">tığı için Olga Seminoff'a bırakıyordu. Çok acayip bir şeydi bu. Bayan Llewellyn'in o zamana kadarki davranışlarına da hiç uymuyordu."</span></p>

  <p>Poirot, "Sonra?" dedi.</p>

  <p>"Ondan sonra olanları da herhalde duydunuz. Elyazısı uzmanları vesikanın sahte olduğunu hemen ortaya koydular. Yazı Bayan Llewellyn - Smith'inkine biraz benziyordu o kadar. Bayan Llewellyn -Smith daktilodan nefret eder bu yüzden de mektuplarını Olga'ya yazdırıp hatta bunların altına kendi imzasını da attırırdı. <span style="text-indent: 1em; font-size: 1em;">Bu yüzden Olga hanımının imza ve yazısını taklide oldukça alışmıştı. Bu yüzden de Bayan Llewellyn - Smith ölünce onun yazısını taklit ederek o büyük servete konabileceğini düşündü. Ama uzmanlar böyle şeylere kolay kolay kanmazlar."</span></p>

  <p>"Tabii iş mahkemeye aksedecek ve vekaletnamenin hükümsüz olduğuna dair karar alınacaktı."</p>

  <p>"Evet. Formaliteler tamamlanıncaya kadar biraz zaman geçti. O sırada korkuya kapılan Olga da demin sizin de söylediğiniz gibi ortadan kayboldu."</p>
</body>
</html>