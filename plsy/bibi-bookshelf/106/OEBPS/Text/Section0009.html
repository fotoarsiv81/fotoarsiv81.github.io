<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:43:18+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body>
  <h1>7</h1>

  <p>Dr. Ferguson, altmış yaşlarında sert tavırlı bir iskoçyalıydı. Gür kaşlarının gölgelediği zeki bakışlı gözleriyle Poirot'yu tepeden tırnağa kadar süzdü. </p>

  <p>"E, mesele nedir? Oturun, oturun, o koltuğun ayağına dikkat edin. Makarası gevşemiş <span style="text-indent: 1em; font-size: 1em;">sanırım."</span></p>

  <p>Poirot, "Size durumu açıklamam..." diye başladı.</p>

  <p>Dr. Ferguson onun sözünü kesti. </p>

  <p>"Buna lüzum yok. Böyle bir yerde her şey çabuk duyulur. O yazar kadın sizi buraya polisleri şaşırtmak için getirmiş. Siz de Tanrının yarattığı en büyük dedektifmişsiniz. Mesele bu değil mi?"</p>

  <p>Poirot, "Kısmen," dedi. "Ben buraya eski arkadaşım olan Başmüfettiş Spence'i görmeye geldim. Kendisi kızkardeşiyle oturuyor."</p>

  <p>"Spence mi? Hımmm. İyi adamdır Spence. Eski tip dürüst polisler<span style="text-indent: 1em; font-size: 1em;">den. Rüşvet almayan, şiddete başvurmayan polislerden. Üstelik hiç de aptal değil. Çok zeki ve namuslu."</span></p>

  <p>"Onun karakterini iyi tahlil etmişsiniz."</p>

  <p>Ferguson, "E," dedi. "O size ne söyledi? Siz ona ne anlattınız?"</p>

  <p>"Hem Spence, hem de Müfettiş Ragman bana büyük nezaket gösterdiler. Sizin de aynı şekilde davranacağınızı umuyorum."</p>

  <p>Ferguson omuzlarını kaldırdı. </p>

  <p>"Ben bir şey bilmiyorum ki. Toplantının ortasında bir çocuğun başını bir kovanın içine sokarak, kendisini boğmuşlar. Korkunç, iğrenç bir olay bu. Ama doğrusu artık son zamanlarda çocukların katledilmesine şaşmıyorum. Son yedi sekiz yıl içerisinde cinayete kurban gitmiş <span style="text-indent: 1em; font-size: 1em;">çok çocuk gördüm. Akıl hastanesinde olması gereken birçok kişi kollarını sallayarak ortalıkta dolaşıyor."</span></p>

  <p>"Joyce'u kim öldürdü dersiniz?"</p>

  <p>"Bunun hemen cevap verebileceğim bir soru olduğunu mu sanıyorsunuz? Elimde delil olması gerekmiyor mu? Emin olmam şart değil mi?"</p>

  <p>Poirot cevap verdi. </p>

  <p>"Bir tahminde bulunabilirsiniz."</p>

  <p>"Herkes tahminde bulunabilir. Ama bunu delillerle desteklemesi de lazımdır."</p>

  <p>"Çocuğu tanır mıydınız?"</p>

  <p>"Tabii. Hastalarımdandı. Bu köyde iki doktor var. Bir ben, bir de bir arkadaş. <span style="text-indent: 1em; font-size: 1em;">Ben Reynolds'ların doktoruyum. Joyce, sağlam bir çocuktu. O da çocuklara özgü </span><span style="text-indent: 1em; font-size: 1em;">hastalıklara tutulurdu tabii. Ama öyle önemli veya garip bir derdi yoktu. Fazla yemek yer, fazla konuşurdu. Fazla konuşmasının kendisine bir zararı dokunmazdı. </span><span style="text-indent: 1em; font-size: 1em;">Fazla fazla yediği için zaman zaman midesini bozardı. Daha küçükken de su çiçeği ve kabakulak geçirmişti."</span></p>

  <p>"Korkarım Joyce bir keresinde haddinden fazla gevezelik etti."</p>

  <p>"Demek siz bunun üzerinde duruyorsunuz. Duydum bunu."</p>

  <p>"Cinayet sebebi bu olabilir."</p>

  <p>"Tabii. Bunu ben de kabul ediyorum. Ama başka cinayet sebepleri de olabilir. Son zamanlarda böyle cinayetleri akli dengesi bozuk kimse<span style="text-indent: 1em; font-size: 1em;">lerin yaptığını söylüyorlar. Joyce'un ölümünün kimseye bir faydası olmadı. </span><span style="text-indent: 1em; font-size: 1em;">Kızdan nefret eden de yoktu. Fakat son günlerde çocukların ölümü için bir sebep aramaya lüzum kalmıyor. Bir delinin kafasının içinde oluyor her şey."</span></p>

  <p>"Peki, sizce bu deli kim?"</p>

  <p>"Katilin o gece o evde olması lazımdı değil mi? Yoksa cinayet işlenemezdi. <span style="text-indent: 1em; font-size: 1em;">Belki katil misafirlerden biriydi, belki yardımcılardan biri. Belki de cinayet işlemek amacıyla pencerelerin birinden içeri girdi... Ama onun dengesiz bir tip olduğu kesin. Herhalde Joyce'u öldüren bu adamın saygı gören bir ailesi var. </span><span style="text-indent: 1em; font-size: 1em;">Kendisi de gayet terbiyeli ve hatta belki de yakışıklı."</span></p>

  <p>"Belirli birinden şüphe etmiyorsunuz. Öyle mi?"</p>

  <p>"Delil olmadan, 'Bu adam katildir,' diyemem."</p>

  <p>"Ama katilin partidekilerden biri olduğunu kabul ediyorsunuz. Katil olmazsa, cinayet de olmaz."</p>

  <p>"Bazı dedektif romanlarında bu da oluyor. Herhalde sizin sevgili romancınız da bu tür şeyler yazıyor... Ama bu konuda sizinle aynı fikirdeyim. Katil partideydi tabii. Bir misafirdi. Veya yardımcı. Veya pencereden içeri giren biri. Belki o deli bir 'Cadılar Toplantısı'nda adam öldürmenin eğlenceli bir şey olacağını düşünüyordu. İlk adım bu değil mi? Partide bulunan biri..." </p>

  <p>Gür kaşlarının gölgelediği gözlerinde muzipçe bir pırıltı belirdi. </p>

  <p>"Toplantıda ben de vardım. <span style="text-indent: 1em; font-size: 1em;">Geç vakit neler olduğunu görmeye geldim." Başını salladı. </span></p>

  <p><span style="text-indent: 1em; font-size: 1em;">"Evet, mesele bu. </span><span style="text-indent: 1em; font-size: 1em;">Tıpkı gazetelerin sosyete sütunlarındaki yazılara benziyor: Toplantıda bulunanların arasında birde 'Katil' vardı..."</span></p>
</body>
</html>