<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:43:18+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body>
  <h1>9</h1>

  <p>Poirot, Taş Ocağı köşküne baktı. Viktorya devri mimarisinin sağlam, iyi yapılmış <span style="text-indent: 1em; font-size: 1em;">bir örneğiydi bu.</span></p>

  <p>Belçikalı zili çaldı. Bir iki dakika sonra kapı açılarak karşısında zayıf, kır saçlı bir kadın belirdi. Poirot'ya evin yeni sahipleri olan albayla karısının Londra'ya gittiklerini ve ancak gelecek hafta geleceklerini söyledi. Ancak isterse bahçeyi gezebilirdi. Bunun için ücret alınmıyordu ya. Çukur bahçenin kapısı yolun üzerindeydi.</p>

  <p>Poirot kadının tarif ettiği kapıyı kolaylıkla bularak, bahçeye girdi. Ağaçlar ve fidanların arasından geçen yoldan ilerlemeye başladı. Sonra da birdenbire durakladı. Etrafını gördüğü yoktu. Sadece iki şey düşünüyordu. Sahte bir vasiyetname ve bir kız... Ortadan kaybolan bir kız... Ve o kızın lehine hazırlanan uydurma bir vasiyetname...</p>

  <p>Belçikalı sonunda kendini toplayarak, etrafına bakındı. Bahçe hakikaten bir şaheserdi. Cennetten bir köşe, periler diyarından bir parçaydı burası.</p>

  <p>Poirot takdirle, harikulade, diye düşündü. Bayan Llewellyn - Smith İngiltere'nin bu ıssız köşesindeki taş ocağını alarak, onu tamamıyla değiştirmiş. Bahçeyi <span style="text-indent: 1em; font-size: 1em;">planlayan genç adam da gerçek bir sanatçıymış doğrusu. Adı neydi onun? Hah...</span></p>

  <p>Garfield... Michael Garfield... Herhalde kadın ona bir hayli para verdi. Sonra da Michael Garfield için bahçeye küçük bir villa da yaptırdı. Ama açıkçası Michael Garfield de Bayan Llewellyn - Smith'i düşkırıklığına uğratmamış.</p>

  <p>Hayranlıkla içini çekerek, yoluna devam etti. Kendi kendine de, şu Michael Garfield'le tanışmayı isterdim, diyordu. Adam harikalar yaratmış. Kadın yalnızca buraya bir bahçe yapılmasını istemiş. Ama bütün bu güzelliklerin Michael Garfield'in dehasının eseri olduğu kesin. Eğer hâlâ kendisi için yaptırılan küçük villadaysa... Birdenbire durakladı.</p>

  <p>Biraz ilerideki kızılımsı sarı ağacın dalları arasından gözüken şeye bakıyordu. <span style="text-indent: 1em; font-size: 1em;">Hakikaten orada var mı böyle bir şey? Yoksa bu gölgenin, </span><span style="text-indent: 1em; font-size: 1em;">güneş ışığının ve yaprakların bir oyunu mu? Gördüğüm nedir? Yoksa bu bahçe beni büyüledi mi? Olabilir... Gördüğüm bir insan mı? Yoksa... ne olabilir bu? Poirot, bahçenin üzerinde yaptığı etkiyi tahlile çalıştı. Burada sihir, büyü, çekingen olduğu kadar vahşi bir güzellik vardı. Belçikalı, "Fakat," diye mırıldandı. "Bu çukur bahçede... korku da varmış gibi geliyor bana. Spence'in kızkardeşi ne dedi? Yıllar önce taş ocağında bir cinayet işlendiğinden söz etmedi mi? Kan buradaki kayaları lekeledi. Ama sonra ölüm unutuldu. Michael Garfield gelerek güzelliği baş döndüren bir bahçe yarattı. Yaşlı bir kadın da bunun için bol bol para verdi."</span></p>

  <p>Derin bir nefes aldı. Kızılımsı sarı yaprakların arasından gördüğü genç bir adamdı. İnanılmayacak kadar güzel bir adam. Son zamanlarda insan gençler hakkında 'güzel' kelimesini kullanmıyordu. Onlardan sadece 'çok seksi' veya <span style="text-indent: 1em; font-size: 1em;">'hoş' diye söz ediliyordu artık. Bu sözler de çirkin yüzlü, karmakarışık yağlı saçlı delikanlılar hakkında söyleniyordu. Genç bir adamın güzel olduğunu söyleyemiyordunuz artık. Söyleseniz bile sanki çoktan ölmüş olan bir niteliği methediyormuşsunuz gibi özür dilercesine konuşuyordunuz.</span></p>

  <p>Poirot ilerledi. Ağaçlıklı yere gelirken, genç adam da ona doğru yürüyordu. En dikkati çeken tarafı gençliğiydi. O an Poirot onun aslında genç bir delikanlı olmadığını farketti. Adam otuzunu geçmiş belki de kırkına yakındı. Yüzünde hafif bir tebessüm vardı. Adam, "Hoş geldin," der gibi değil de, "Sizi tanıdım," diye açıklamak ister gibi gülümsüyordu. Uzun boylu ve inceydi. Yüz hatları ancak klasik heykellerde görülen kusursuzluktaydı. Saçları siyah, gözleri koyu renkti.</p>

  <p>Belçikalı bir an, <i>bu genç adamla prova edilen bir oyun sırasında karşılaşmışız gibi geliyor bana,</i> diye düşündü. <i>Eğer öyleyse gidip gardropçudan daha uygun bir kıyafet istemem lazım.</i> Dedektif ayağındaki şosonlara şöyle bir baktı.</p>

  <p>Sonra da genç adama döndü. </p>

  <p>"Belki de buraya izinsiz girmemem gerekirdi. Eğer öyleyse, özür dilerim. Ben bu tarafların yabancısıyım. Köye de daha dün geldim."</p>

  <p>"Buraya izinsiz girmiş sayılmazsınız." </p>

  <p>Sesi gayet sakindi. Nazik g<span style="text-indent: 1em; font-size: 1em;">örünse de aslında Poirot kendisini hiç ilgilendirmiyormuş gibi bir tavırla konuşuyordu. Sanki aklı başka yerdeydi. </span></p>

  <p><span style="text-indent: 1em; font-size: 1em;">"Aslında burası halka açık değil. Zaman zaman bahçeye girenler olmasına karşın albayla karısının buna bir itirazları olmuyor. Tabii ziyaretçiler bir zarar verselerdi o zaman durum değişirdi. Ama böyle bir şey olacağını hiç sanmıyorum."</span></p>

  <p>"Çiçekler veya dallar kırılmamış." </p>

  <p>Poirot dikkatle etrafına bakınıyordu. </p>

  <p>"Kâğıt ve çöp de atılmamış. Bahçede çöp sepeti bile yok. Bu biraz acayip değil mi? <span style="text-indent: 1em; font-size: 1em;">Ayrıca bahçe insana bomboşmuş gibi geliyor. Halbuki ben âşıkların burada dolaşacaklarını sanırdım."</span></p>

  <p>Genç adam, "Âşıklar buraya pek gelmezler," dedi. "Bir sebepten dolayı burasının uğursuz olduğuna inanırlar."</p>

  <p>"Siz bu bahçenin mimarı mısınız?"</p>

  <p>Genç adam, "Adım Michael Garfield," diye cevap verdi.</p>

  <p>"Tahmin etmiştim." Poirot etrafı işaret etti. "Bütün bunları siz yaptınız demek?"</p>

  <p>Michael Garfield başını salladı. </p>

  <p>"Evet."</p>

  <p>Poirot, "Çok güzel," dedi. "Açıkçası insan İngiltere'nin bu sıkıntılı köşesinde böyle şahane bir güzellikle karşılaşınca bayağı şaşırıyor. Sizi tebrik ederim. <span style="text-indent: 1em; font-size: 1em;">Yarattığınız bahçe herhalde sizi de memnun ediyor."</span></p>

  <p></p>

  <p></p>

  <p>"İnsan hiç tam manasıyla memnun olabilir mi acaba?"</p>

  <p>"Bu bahçeyi Bayan Llewellyn - Smith için yapmışsınız sanırım. O ölmüş galiba. <span style="text-indent: 1em; font-size: 1em;">Evde de Albay Weston'la karısı oturuyormuş. Buranın sahibi onlar mı artık?"</span></p>

  <p>"Evet. Burayı ucuza aldılar. Köşk çok büyük, idaresi kolay değil. Çok kimse öyle büyük yerler istemiyor artık. Bayan Llewellyn - Smith köşkü bana bırakmıştı."</p>

  <p>"Ve siz de onu sattınız."</p>

  <p>"Evet. Köşkü sattım."</p>

  <p>"Ya bahçeyi?"</p>

  <p>"Tabii. Bahçe de köşke aitti."</p>

  <p>Poirot, "Neden?" diye sordu. "İşte bu çok ilginç. Merakımı mazur görürsünüz değil mi?"</p>

  <p>Michael Garfield, "Alışılagelmiş sorular sormuyorsunuz." dedi.</p>

  <p>"Ben sebepleri öğrenmek istediğim için soru sorarım. Neden (A) o şekilde davrandı? Niçin (B) başka şekilde hareket etti? Neden (C)'nin davranışı (A) ve (B)'ninkinden farklıydı?"</p>

  <p>Michael, "Sizin bir bilimadamıyla konuşmanız daha doğru olur," diye cevap verdi.</p>

  <p>"Son zamanlarda bize söylediklerine göre bütün bunlar genlere veya kromozonlara bağlıymış."</p>

  <p>"Biraz önce tam manasıyla memnun olmadığınızı... kimsenin olamayacağını söylediniz. Peki ya Bayan Llewelyn - Smith memnun muydu? Bu güzellik hoşuna gidiyor muydu?"</p>

  <p>Michael, "Bir dereceye kadar," dedi. "Bunu da ben sağladım. O, kolay memnun edilebilen insanlardandı."</p>

  <p>Hercule Poirot, "Hiç sanmıyorum. Duyduğuma göre kadın altmışının üstündeydi. En aşağı altmış besindeydi. O yaştaki insanlar kolay kolay memnun olurlar mı?" diye konuştu.</p>

  <p>"Onu, fikirlerini, hayallerini, isteklerini harfi harfine yerine getirdiğime ikna ettim."</p>

  <p>"Peki gerçekten öyle miydi?"</p>

  <p>"Bunu bana ciddi olarak mı soruyorsunuz?"</p>

  <p>Poirot başını salladı. </p>

  <p>"Hayır. Sormuyorum."</p>

  <p>Michael Garfield, "İnsanın hayatta mutlu olabilmesi için," diye başladı.</p>

  <p>"İstediği mesleğe girmesi, artistik arzularını tatmin etmesi ve aynı zamanda bir tüccar gibi de davranması gerekir. Malınızı satmanız şarttır. Yoksa düşünceleri sizinkine hiç uymayan insanların emirlerini yerine getirmekten öteye gidemezsiniz. Ben kendi fikirlerimi uygular ve bunu beni tutan kimseye sanki onun kendi istekleriymiş gibi satarım. Öğrenilmesi hiç de güç olmayan bir sanattır bu. Bir çocuğa beyaz yerine kahverengi yumurta satmak kadar basittir bu iş. Müşteriyi bunların en iyi, en doğru olduğuna inandırınız. Yoksa. 'Canım işte hepsi de yumurta. Yumurtalar arasında bir tek fark vardır. Tazeler, bayatlar,' <span style="text-indent: 1em; font-size: 1em;">derseniz, o zaman satış da yapamazsınız."</span></p>

  <p>Poirot, "Garip bir gençsiniz," dedi. Sonra da düşünceli bir tavırla ekledi.</p>

  <p>"Küstahsınız da."</p>

  <p>"Belki."</p>

  <p>"Burada olağanüstü güzellikte bir şey yaratmışsınız. Endüstri için oyulmuş <span style="text-indent: 1em; font-size: 1em;">kayaların arasını periler diyarına benzetmişsiniz. Sizi tebrik ederim. Yaşamının ve işinin sonuna yaklaşan yaşlı bir adamın sözleri bunlar."</span></p>

  <p>"Şu anda işinize devam ediyorsunuz değil mi?"</p>

  <p>"Demek kim olduğumu biliyorsunuz?" </p>

  <p>Poirot pek memnun olmuştu. Kim olduğunun bilinmesinden, tanınmaktan hoşlanırdı. Son zamanlarda çok kişinin kendisiyle ilgilenmediğinden korkuyordu.</p>

  <p>"Siz kan izlerini takip ediyorsunuz... Köyde bunu herkes biliyor. Küçük bir yer burası. Haber etrafa çabuk yayılıyor. Sizi yine başarıya ulaşmış biri getirdi."</p>

  <p>"Bayan Oliver'i mi kastediyorsunuz?"</p>

  <p>"Ariadne Oliver. Kitapları en fazla satan yazarlardan biri. Gazeteciler kendisiyle konuşmak, öğrenci hareketleri, sosyalizm, kızların kılıkları, seks serbestliği gibi kendini hiç ilgilendirmeyen konularda fikrini almak istiyorlar."</p>

  <p>Poirot başını salladı. </p>

  <p>"Evet, evet. Bence çok kötü bir şey bu. Onların Bayan Oliver'den pek bir şey öğrenemediklerini de farkettim. Ariadne gazetecilere <span style="text-indent: 1em; font-size: 1em;">sadece elmayı çok sevdiğini anlatıyor. Oysa yirmi yıldan beri bunu bilmeyen yok. </span><span style="text-indent: 1em; font-size: 1em;">Korkarım artık o da elmalardan nefret etmeye başladı."</span></p>

  <p>"Siz de buraya elmalar yüzünden geldiniz, değil mi?"</p>

  <p>Poirot, "Cadılar Toplantısındaki elmalar yüzünden. Siz de toplantıda mıydınız?" <span style="text-indent: 1em; font-size: 1em;">dedi.</span></p>

  <p>"Hayır."</p>

  <p>"Şanslıymışsınız."</p>

  <p>"Şanslı mı?" </p>

  <p>Michael Garfield'in sesinde hafif bir şaşkınlık vardı.</p>

  <p>"Cinayet işlenen bir evde misafir olmak hiç de hoş bir şey değildir. Belki şimdiye kadar başınıza böyle bir şey gelmedi ama bu sözlerime inanın. Çünkü..."</p>

  <p>Poirot özellikle daha da züppe bir yabancı tavrı takındı, "Voya des ennuis, vous comprenez? Size saati, tarihi, sorarlar. Küs<span style="text-indent: 1em; font-size: 1em;">tahca sorular da cabası." Bir an durdu. "Joyce'u tanıyor muydunuz?"</span></p>

  <p>"Tabii. Reynolds'ları burada herkes tanır. Zaten Woodleigh'de birbirini tanımayan yoktur. Bazılarıyla samimi olursunuz, bazılarıyla yakın dost. Bir kısmıyla da sadece selamlaşırsınız."</p>

  <p>"Joyce nasıl bir kızdı?"</p>

  <p>"O... nasıl anlatayım bilmem ki?... Önemli olmayan bir çocuktu. Çirkin bir sesi vardı. Tiz, cırlak. Açıkçası kızın en çok bu tarafını hatırlıyorum. Aslına bakarsanız ben çocuklardan pek hoşlanmam. Çoğunlukla içimi sıkarlar. Joyce da öyleydi. Konuştuğu zaman da yalnız kendisinden söz ederdi."</p>

  <p>"İlginç bir kız değil miydi?"</p>

  <p>Michael Garfield siyah biçimli kaşlarını hafif bir şaşkınlıkla kaldırdı.</p>

  <p>"Değildi sanırım. Öyle olması mı gerekiyordu?"</p>

  <p>"Ben, sıradan insanların cinayete kurban gitmeyeceklerine inanırım. Cinayetler kazanç, korku veya aşk için işlenir. Bu sebeplerden birini seçersiniz ama tabii bir başlangıç noktanızın da olması lazımdır..." </p>

  <p>Birdenbire susarak saatine bir göz attı. </p>

  <p>"Randevuma gecikmeden gitmeliyim. Sizi tekrar tebrik ederim." </p>

  <p>Yoldan aşağıya inmeye başladı. Hayatında ilk defa ayağında siyah rugan ayakkabıları olmadığına seviniyordu.</p>

  <p><br/></p>

  <p><br/></p>

  <p><br/></p>

  <p>O gün çukur bahçede yalnız Michael Garfield'le karşılaşmayacaktı. Belçikalı aşağıya indiği zaman üç yolun ayrı ayrı taraflara gittiğini gördü. Ortadaki patikanın başında, bir çocuk devrilmiş bir ağaç kütüğüne oturmuş onu bekliyordu.</p>

  <p>"Siz Hercule Poirot'sunuz, değil mi?" </p>

  <p>Sesi berrak, adeta su şırıltısı gibiydi. <span style="text-indent: 1em; font-size: 1em;">Kız, bu bahçeye çok yakışıyordu. Küçük bir orman perisi gibi görünüyordu.</span></p>

  <p>Belçikalı başını salladı. </p>

  <p>"Evet."</p>

  <p>Çocuk, "Sizi karşılamaya geldim," dedi. "Bizde çay içeceksiniz değil mi?"</p>

  <p>"Bayan Judith Butler ve Bayan Ariadne Oliver'le çay içeceğim." </p>

  <p>"Evet. Bayan Judith Butler benim annem. Bayan Oliver ise Ariadne <span style="text-indent: 1em; font-size: 1em;">teyzem tabii." Sonra sitem eder gibi konuştu. "Geç kaldınız."</span></p>

  <p>"Çok üzgünüm, ancak durup biriyle konuştum."</p>

  <p>"Biliyorum, sizi gördüm. Michael'la konuşuyordunuz, değil mi?"</p>

  <p>"Onu tanıyor musunuz?"</p>

  <p>"Tabii. Biz burada uzun zamandan beri oturuyoruz. Ben herkesi tanıyorum."</p>

  <p>Poirot onun kaç yaşında olduğunu merak ettiği için sordu. </p>

  <p>Kız, "On iki yaşındayım," dedi. "Gelecek yıl yatılı okula gideceğim."</p>

  <p>"Buna sevinecek misiniz, yoksa üzülecek misiniz?"</p>

  <p>"Bu soruyu oraya gitmedikçe cevaplandıramam. Burayı fazla sevdiğimi sanmıyorum. <span style="text-indent: 1em; font-size: 1em;">Yani eskisine göre demek istiyorum... Şimdi lütfen benimle gelin."</span></p>

  <p>"Tabii, tabii. Geç kaldığım için özür dilerim."</p>

  <p>"Önemli değil."</p>

  <p>"Adınız nedir?"</p>

  <p>"Miranda."</p>

  <p>Poirot, "isminiz size uyuyor," dedi.</p>

  <p>"Shakespeare'i mi düşünüyorsunuz?"</p>

  <p>"Evet. Okulda Shakespeare'i okuyor musunuz?"</p>

  <p></p>

  <p></p>

  <p>"Evet. Miss Emlyn bize bazı parçalar okuyor. Annemden de bana Shakespeare'i okumasını istedim. Kulağa da çok hoş geliyor. 'Yeni cesur bir dünya.' Ama aslında böyle bir şey yok değil mi?"</p>

  <p>"Buna inanmıyor musunuz?"</p>

  <p>"Siz inanıyor musunuz?"</p>

  <p>Poirot başını salladı. </p>

  <p>"Cesur, yeni bir dünya hep vardır ama sadece bazı kimseler için. Şanslı insanlar için. İçlerinde o yeni dünyanın temellerini taşıyanlar için."</p>

  <p>"Anlıyorum..." </p>

  <p>Miranda söylenenleri gerçekten anlamış gibi bir tavırla konuşmuştu.</p>

  <p>Ünlü dedektif, <i>acaba anladığı nedir</i>, diye düşündü.</p>

  <p>Miranda dönerek yoldan yürümeye başladı. </p>

  <p>"Bu taraftan gideceğiz. Uzak değil. <span style="text-indent: 1em; font-size: 1em;">Bizim bahçenin mazı çitinin arasından geçeceğiz." </span></p>

  <p><span style="text-indent: 1em; font-size: 1em;">Sonra omzunun üzerinden bakarak işaret etti. </span></p>

  <p><span style="text-indent: 1em; font-size: 1em;">"İşte tam ortada havuz varmış."</span></p>

  <p>"Havuz mu?"</p>

  <p>"Evet, yıllar önce. Herhalde hâlâ var. Fidanların, açelyaların altında. Taşları kırılmış. Ahali parçalarını alıp götürmüş. Ama ondan sonra yeni bir havuz da yapılmamış."</p>

  <p>"Yazık."</p>

  <p>"Doğrusu yazık olup olmadığını pek bilmiyorum. Siz havuzlardan hoşlanır mısınız?"</p>

  <p>Poirot, "Ça depend," dedi.</p>

  <p>Miranda başını salladı. </p>

  <p>"Ben biraz Fransızca bilirim. Bu, 'duruma bağlı,' demek değil mi?"</p>

  <p>"Evet. İyi bir eğitim gördüğünüz belli."</p>

  <p>"Herkes Miss Emlyn'in çok iyi bir öğretmen olduğunu söylüyor. Bizim müdiremiz o. <span style="text-indent: 1em; font-size: 1em;">Çok ciddi ve sert ama bazen bize çok hoş şeyler anlatıyor."</span></p>

  <p>Hercule Poirot, "O halde o gerçekten iyi bir öğretmen," diye cevap verdi. "Sizin bu bahçeyi çok iyi bildiğiniz belli. Buraya sık sık geliyor musunuz?"</p>

  <p>"Evet. Bahçeden çok hoşlanıyorum. Çünkü buraya geldiğim zaman kimse nerede olduğumu bilmiyor. Ağaçlara tırmanıp çevreyi seyretmek hoşuma gidiyor. Olayları, yaşananları seyretmek çok hoş bir şey."</p>

  <p>"Burada neler oluyor mesela?"</p>

  <p>"Ben daha çok kuşlarla sincapları seyrediyorum. Kuşlar çok kavgacı oluyorlar, değil mi? Şiirde, 'Kuşlar küçük yuvalarında anlaşıyorlar...' deseler de böyle değil, aslında hiç anlaşmıyorlar. Öyle degil mi? Sonra sincapları da seyrediyorum."</p>

  <p>"İnsanları da seyrediyor musunuz?"</p>

  <p>"Bazen. Ama buraya çok kişi gelmiyor."</p>

  <p>"Neden acaba?"</p>

  <p>"Herhalde korkuyorlar."</p>

  <p>"Neden korksunlar?"</p>

  <p>"Çünkü uzun yıllar önce burada biri öldürülmüş. Yani burası daha bahçe haline sokulmadan. Burası bir zamanlar taş ocağıymış. Bir kenar<span style="text-indent: 1em; font-size: 1em;">da da bir çakıl yığını mı, yoksa bir kum tepeciği mi ne varmış. Kızı onun içinde bulmuşlar. O eski söz doğru mu sizce. Hani kimisi asılmak, kimisi de boğulmak için doğarmış."</span></p>

  <p>"Artık kimse asılmak için doğmuyor. Bu ülkede mahkûmları asmaktan vazgeçtiler."</p>

  <p>"Ama onları başka ülkelerde asıyorlar. Hem de sokaklarda. Bunu gazetelerde okudum."</p>

  <p>"Ah, bu sizce iyi bir şey mi, yoksa kötü mü?"</p>

  <p>Miranda'nın cevabı bu soruya tam olarak uygun değildi. Poirot kızın mahsus öyle konuştuğunu düşündü.</p>

  <p>"Joyce boğuldu. Annem bunu bana söylemeyi istemedi. Tabii saçma bir durum. Öyle değil mi? Yani... sonuçta ben on iki yaşındayım?"</p>

  <p>"Joyce olayını size kim anlattı?"</p>

  <p>"Bizim ahçı Bayan Ferring. Gündelikçi kadınla... yani Bayan Linden'le konuşurken duydum. Biri Joyce'un başını kovaya sokarak, öyle tutmuş."</p>

  <p></p>

  <p></p>

  <p>"Bunu kimin yaptığını biliyor musun?"</p>

  <p>"Sanmıyorum. Ahçı da, gündelikçi kadın da bilmiyorlardı. Ama onlar biraz aptaldır."</p>

  <p>"Siz biliyor musunuz, Miranda?"</p>

  <p>"Ben orada değildim ki. Boğazım ağrıyordu, ateşim de vardı. Bu yüzden annem beni toplantıya götürmedi. Yine de katilin kim olduğunu tahmin edebileceğimi sanıyorum. Joyce boğulduğu için tabii. Size bu yüzden insanların boğulmak için doğduklarına inanıp inanmadığınızı sordum... Buradan mazıların arasından geçeceğiz. Elbisenize dikkat <span style="text-indent: 1em; font-size: 1em;">edin."</span></p>

  <p>Poirot kızın peşinden gitti. Mazıların arasındaki açıklık Miranda'ya daha uygundu. Belçikalı oradan güçlükle geçebildi. Sonunda gül dolu bir bahçeye girdiler. İlerleyerek, küçük bir eve yaklaştılar. Miranda, Belçikalıyı açık camlı kapılardan içeri sokarak, nadir bulunur bir böcek yakalamış bir doğa bilimcisi tavrıyla, "Onu buldum," dedi.</p>

  <p>"Miranda, Mösyö Poirot'yu mazıların arasından geçirmedin ya? Yoldan yan kapıya gelmeliydiniz."</p>

  <p>Miranda, "Böylesi daha iyi," diye cevap verdi. "Bu yol çok kısa."</p>

  <p>"Ve korkarım daha da yorucu."</p>

  <p>Bayan Oliver, "İkinizi tanıştırmıştım, değil mi?" dedi..</p>

  <p>"Tabii. Postanede."</p>

  <p>Belçikalı dedektif kalabalık postanede Judith Butler'ı bir iki dakika görebilmişti. Şimdiyse Ariadne Oliver'in arkadaşını istediği gibi inceleyebilecekti. Şimdi karşısında duran kadınla, postanede karşılaştığı başı eşarplı ve yağmurluk giymiş anne arasında çok fark vardı. Miranda orman perisine benziyordu. Annesi ise su perisine. Judith Butler otuz beş yaşlarında vardı.</p>

  <p>Sarı uzun saçları omuzlarına kadar iniyordu. Elmacık kemikleri hafifçe çıkık, yüzü inceydi, iri, deniz yeşili gözlerini uzun, siyah kirpikleri çevrelemekteydi.</p>

  <p>Judith Butler, "Size doğru dürüst teşekkür etme fırsatını bulabildiğim için çok memnunum, Mösyö Poirot," diye gülümsedi. "Ariadne sizi çağırır çağırmaz buraya gelmekle büyük bir nezaket gösterdiniz."</p>

  <p>Poirot, "Dostum Bayan Ariadne bir şey istediği zaman," diye cevap verdi. "Onu hemen yaparım."</p>

  <p>Romancı, mırıldandı. </p>

  <p>"Saçma."</p>

  <p>"Ariadne sizin şu iğrenç ve korkunç olayın iç yüzünü aydınlatacağınızdan emindi. <span style="text-indent: 1em; font-size: 1em;">Miranda'cığım, mutfağa bir bak. Çörekler fırının üstündeki tepside olacak."</span></p>

  <p>Miranda kapıdan çıkarken annesine bakarak anlamlı anlamlı güldü. Annem beni yanından uzaklaştırmak istiyor, diye düşündüğü o kadar belliydi ki.</p>

  <p>Judith Butler içini çekti. </p>

  <p>"Olayı Miranda'dan saklamaya çalıştım. Ama bunun imkânsız olduğunu da bilmem gerekirdi."</p>

  <p>Poirot, "Gerçekten öyle," dedi. "Böyle yerlerde felaket haberi çabuk yayılır. <span style="text-indent: 1em; font-size: 1em;">Özellikle böyle bir felaketin haberi. Zaten insan hayatı boyunca etrafında neler olduğunu öğrenmeden yaşayamaz. Çocuklar ise böyle durumları çabucak sezerler."</span></p>

  <p>Ariadne Oliver söze karıştı. </p>

  <p>"Burns ya da Sir Walter Scott, 'Aranızda bir çocuk not alıyor,' demiş. Doğrusu adam ne dediğini biliyormuş."</p>

  <p>Judith, "Örneğin Joyce... bir cinayete tanık olmuş. İnsan buna inanamıyor." diye konuştu.</p>

  <p>"Joyce'un bunu farketmesine mi inanamıyor?"</p>

  <p>"Hayır, hayır. Böyle bir şeyi farketmesine rağmen bundan daha önce söz etmeyişine. Joyce öyle bir kız değildi."</p>

  <p>Poirot sakin sakin, "Herkes bana Joyce'un müthiş yalancı olduğunu söyledi," <span style="text-indent: 1em; font-size: 1em;">dedi.</span></p>

  <p>Judith, "Belki bir çocuğun hikâye uydurması ve sonradan bunun gerçekleştiğini görmesi mümkün," diye cevap verdi.</p>

  <p>Poirot başını salladı. </p>

  <p>"Biz de soruşturmaya bu noktadan başlayacağız. Joyce Reynolds'un bir cinayete kurban gittiği kesin."</p>

  <p>Romancı bağırdı. </p>

  <p>"Demek işe başladınız artık? Muhakkak meselenin iç yüzünü de biliyorsunuz."</p>

  <p></p>

  <p></p>

  <p>"Madam, benden böyle imkânsız şeyler istemeyin. Siz daima acele edersiniz."</p>

  <p>Bayan Oliver, "Neden etmeyeyim?" diye sordu. "Acele eden olmasa hiçbir iş <span style="text-indent: 1em; font-size: 1em;">yapılmaz."</span></p>

  <p>Miranda o sırada elinde çörek dolu bir tabakla içeri girdi. </p>

  <p>"Bunu masaya koyayım mı? Herhalde konuşmanız bitti artık. Yoksa mutfaktan almamı istediğiniz başka bir şey var mı?" </p>

  <p>Sesi alay doluydu.</p>

  <p>Annesi sesini çıkarmayarak, fincanlara çay doldurdu. Miranda da ciddi fakat zarif bir tavırla misafirlere sıcak çörek ve sandviç verdi.</p>

  <p>Judith, "Ariadne'yle Ege Adalarında tanıştık," dedi.</p>

  <p>Bayan Oliver güldü. </p>

  <p>"Adaların birinden gelirken ben denize düştüm. Deniz kabarmaya başlamıştı. Gemiciler insana hep atlayın derler ama bunu kayığın iskeleden en uzak olduğu anda söylüyorlar. Tabii atlarsanız kayığın içine düşüveriyorsunuz. Fakat buna ihtimal veremediğiniz için tereddütle duraklıyor, sonra atlamaya kalkıyorsunuz. Tabii o sırada kayık tekrar açılmış oluyor." Nefes almak için durdu. "Judith beni denizden çıkarmalarına yardım etti. Bu yüzden birbirimize ısındık."</p>

  <p>Judith de gülümsedi. </p>

  <p>"Gerçekten öyle. Ayrıca adın da çok hoşuma gitti, Ariadne. <span style="text-indent: 1em; font-size: 1em;">Bunun sana çok uygun olduğunu düşündüm."</span></p>

  <p>"Bu benim asıl adım. Yani roman yazmaya başladığım zaman uydurduğum bir isim değil. Ama efsanedeki Ariadne'nin başına gelenler benim başıma hiç gelmedi. <span style="text-indent: 1em; font-size: 1em;">Gerçek aşkım beni Ege Adalarından birinde terketmedi."</span></p>

  <p>Poirot güldüğünün anlaşılmaması için elini bıyığına götürdü. Romancıyı adada terkedilmiş bir genç kız rolünde düşünmüştü o anda.</p>

  <p>Judith, "Hepimiz ismimize uygun şekilde hareket edemeyiz," dedi.</p>

  <p>"Orası öyle. Ben senin âşığının kafasını kestiğini aklımdan bile geçiremem. <span style="text-indent: 1em; font-size: 1em;">Judith ve Helofernes olayı böyleydi değil mi?"</span></p>

  <p>Judith başını salladı. </p>

  <p>"Evet. Kadının vatanı için yaptığı bir görevdi bu. Eğer yanılmıyorsam bu yüzden kendisini ödüllendirdiler de."</p>

  <p>Miranda, "Doğrusu birinin başını kesmek hiç de hoş bir şey değil," diye atıldı.</p>

  <p>Poirot sordu. </p>

  <p>"Siz düşmanlarınızı nasıl ortadan kaldırdınız, Miranda?"</p>

  <p>Küçük kız düşünceli bir tavırla ona baktı. </p>

  <p>"Onlara şefkat gösterirdim. Çok güç olsa da bunu tercih ederdim. Çünkü ben kimseyi incitmekten, insanlara acı vermekten hoşlanmam. Düşmanlarıma ilaç verip, onları uyuturdum. Bir daha da bu uykudan uyanmazlardı." </p>

  <p>Birkaç fincanla, ekmek ve yağ tabaklarını aldı. </p>

  <p>"Ben bunları yıkarım, anneciğim. Sen istersen Mösyö Poirot'ya gülleri göster. Arka tarttaki güller yine açmış." </p>

  <p>Elinde çay tepsisi odadan çıktı.</p>

  <p>Bayan Oliver, "Harika bir çocuk, Judith," dedi.</p>

  <p>Poirot da, "Kızınız çok güzel, madam." diye ekledi.</p>

  <p>"Evet. Miranda, şimdiki halde çok güzel. Fakat insan kız çocuklarının büyüyünce nasıl olacaklarını tahmin edemiyor. Bazen şişmanlıyor ve besili domuzlara dönüyorlar. Ama bu ara... Miranda tıpkı orman perilerine benziyor."</p>

  <p>"Onun için Miranda'nın yandaki 'Taş Ocağı' bahçesini neden o kadar sevdiğine şaşmamak lazım."</p>

  <p>"Bazen, keşke bahçeden o kadar hoşlanmasa, diyorum. İnsan çocuğunun öyle tenha bir yerde dolaşmasından korkuyor. Bahçe köye <span style="text-indent: 1em; font-size: 1em;">yakın ama olsun... Zaten... son zamanlarda her şey beni korkutuyor. Onun için Joyce'un ölümünün iç yüzünü hemen ortaya çıkarmalısınız, Mösyö Poirot. Katilin kim olduğu anlaşılmadıkça, çocuklarımız için hepimiz de endişe edeceğiz. </span><span style="text-indent: 1em; font-size: 1em;">Ariadne, Mösyö Poirot'yu bahçeye çıkarır mısın? Ben de bir iki dakika sonra yanınıza gelirim." </span></p>

  <p><span style="text-indent: 1em; font-size: 1em;">Geri kalan iki fincanla tabakları alarak, mutfağa geçti.</span></p>

  <p>Poirot'yla romancı da camlı kapıdan bahçeye çıktılar. Küçük bahçe sonbahar havasına bürünmüştü. Pembe yediveren gülleri, krizantemler... Bayan Oliver bir kenardaki taş banka doğru hızla giderek, çabucak oturdu. Belçikalı dedektife de yanına yerleşmesini işaret etti. </p>

  <p>"Miranda'nın bir orman perisine benzediğini söylediniz. Ya Judith hakkındaki fikriniz nedir?"</p>

  <p>Poirot, "Onun adı 'Undine' olmalıydı," diye cevap verdi.</p>

  <p></p>

  <p></p>

  <p>"Yani onu su perisine benzetiyorsunuz. Hakikaten öyle. Judith sanki denizden yeni çıkmış gibi duruyor, değil mi? Saçları ıslakmış gibi parlıyor. Fakat üstü başı öyle karma karışık da değil."</p>

  <p>Poirot başını salladı. </p>

  <p>"Judith Butler da çok güzel bir kadın."</p>

  <p>"Onun hakkında ne düşünüyorsunuz?"</p>

  <p>"Onun hakkında bir şey düşünecek vaktim olmadı. Ancak Judith çok güzel, çok hoş. <span style="text-indent: 1em; font-size: 1em;">Ne var ki, bir konu kendisini çok endişelendiriyor."</span></p>

  <p>"Tabii ya. Böyle bir durum sizi endişelendirmez miydi?"</p>

  <p>"Madam, asıl siz bana onun hakkında bildiklerinizi ve düşündüklerinizi anlatın."</p>

  <p>"Onunla yolculukta ahbap olduk. Bildiğiniz gibi insan gemide kendisine yeni, samimi dostlar bulur. Şöyle bir iki kişi. Geri kalanlarla da arkadaşlık eder ama yolculuk sona erince onları bir daha görmek zahmetine katlamaz. Belki samimi olduğu bir iki kişiyle arkadaşlığını devam ettirir. İşte Judith de tekrar görmek istediğim o arkadaşlarımdandı."</p>

  <p>"Kendisini o seyahatten önce tanımıyor muydunuz?"</p>

  <p>"Hayır."</p>

  <p>"Onun hakkında bazı şeyler biliyorsunuz tabii."</p>

  <p>"Sıradan şeyler. Judith, dul. Kocası yıllar önce ölmüş. Adam pilot<span style="text-indent: 1em; font-size: 1em;">muş, ama ölümüne bir araba kazası neden olmuş. Sanırım Judith'e öyle fazla bir para da bırakmamış. Kocasının ölümü zavallıyı çok sarsmış sanırım. Ondan söz etmekten pek hoşlanmıyor." </span></p>

  <p><span style="text-indent: 1em; font-size: 1em;">"Miranda'dan başka çocuğu yok mu?"</span></p>

  <p>"Yok. Judith, bu bölgede çalışıyor. Günde birkaç saat sekreterlik işleri yapıyor. Ama sürekli bir işi yok."</p>

  <p>"O Taş Ocağı' köşkünde oturanları tanıyor mu?" </p>

  <p>"İhtiyar Albay Weston'la karısını mı?"</p>

  <p>"Hayır, köşkün eski sahibini. Bu Bayan Llewellyn - Smith adında bir kadınmış <span style="text-indent: 1em; font-size: 1em;">değil mi?"</span></p>

  <p>"Öyle sanırım. Bu ismi duydum. Sanırım kadın iki üç yıl önce ölmüş. Bu yüzden ondan artık fazla söz etmiyorlar." </p>

  <p>Romancı hafif bir öfkeyle, "Hayatta olanlar size yetmiyor mu?" diye sordu.</p>

  <p>Poirot, "Yetmiyor ya," dedi. "Ortadan kaybolan veya ölenlerin kimler olduğunu da öğrenmem lazım." </p>

  <p>"Kaybolan kim?"</p>

  <p>"Bir hizmetçi kız. Avrupa'dan gelmiş."</p>

  <p>Romancı omuzunu silkti. </p>

  <p>"Aman, hizmetçiler hep ortadan kaybolurlar zaten. <span style="text-indent: 1em; font-size: 1em;">Özellikle Avrupa'dan gelenleri. Onları buraya getirir, yol paralarını da verirsiniz. Ama kızlar İngiltere'ye ayak basar basmaz doğru hastaneye giderler. </span><span style="text-indent: 1em; font-size: 1em;">Çünkü hamiledirler ve çocukları doğmak üzeredir. Doğan bebeğe mutlaka Auguste, Hans veya Boris adını verirler. Veya ingiltere'ye bir gencin peşinden gelirler. </span><span style="text-indent: 1em; font-size: 1em;">Arkadaşlarımın bana anlattıklarını bir dinleseniz, kulaklarınıza inanamazsınız. </span><span style="text-indent: 1em; font-size: 1em;">Bu yabancı hizmetçilerin bir kısmı çalışmaktan canı çıkan annelere Allahın bir lûtfu... bir kısmı ise çoraplarınızı çalıyor ve sonunda da muhakkak bir cinayete kurban gidiyorlar..." </span></p>

  <p><span style="text-indent: 1em; font-size: 1em;">Ariadne Oliver birdenbire durakladı. </span></p>

  <p><span style="text-indent: 1em; font-size: 1em;">"Oh!"</span></p>

  <p>Poirot güldü. </p>

  <p>"Telaşlanmayın, <span style="text-indent: 1em; font-size: 1em;">madam. </span><span style="text-indent: 1em; font-size: 1em;">Bu kızın öldürüldüğünü düşünmemiz için bir neden yok." </span></p>

  <p><span style="text-indent: 1em; font-size: 1em;">"Belki... Ama yine de..." </span></p>

  <p><span style="text-indent: 1em; font-size: 1em;">Poirot defterini çıkararak içine bir şeyler yazdı. </span></p>

  <p><span style="text-indent: 1em; font-size: 1em;">"Ne yazıyorsunuz?"</span></p>

  <p>"Geçmişte olan bazı olayları."</p>

  <p>"Bu geçmiş sizi fazla endişelendiriyor."</p>

  <p>Poirot bilgiç bir tavırla, "Geçmiş, geleceğin babasıdır," dedi. Sonra da defteri kadına uzattı. "Ne yazdığımı görmek ister misiniz?"</p>

  <p>"Tabii isterim. Ama bundan bir anlam çıkaramayacağım da muhakkak. Önemli bulduğunuz için yazdığınız şeyler bana hep önemsiz gözükür."</p>

  <p>Poirot defterini romancıya doğru tuttu.</p>

  <p>"Ölümler: Bayan Llewellyn - Smith. (Zengin.), Janet White (Öğretmen.), Lesley Ferrier (Avukat Kâtibi). Arkadan bıçaklanmış. Sahtekârlıktan sabıkası varmış."</p>

  <p>Bunun altına da, "Hizmetçi kız ortadan kaybolmuş," diye yazılmıştı.</p>

  <p>"Kız neden ortadan kaybolmuş?"</p>

  <p>"Başı kanunla derde girmek üzereymiş de ondan."</p>

  <p>Poirot parmağıyla daha alttaki satırı işaret etti. </p>

  <p>"Buraya bir tek kelime yazılmış, bunun arkasına da iki soru işareti konulmuştu. </p>

  <p>"Sahtekârlık??"</p>

  <p></p>

  <p></p>

  <p>Bayan Oliver sordu. </p>

  <p>"Sahtekârlık mı? Neden sahtekârlık?"</p>

  <p>"Ben de bunu sordum. Neden sahtekârlık?"</p>

  <p>"Nasıl bir sahtekârlık bu?"</p>

  <p>"Sahte bir vasiyetname hazırlanmış. Her şeyin hizmetçi kıza bırakıldığını belirten bir vasiyetname."</p>

  <p>Bayan Oliver, "Kadını etkisi altına mı almış?" diye konuştu.</p>

  <p>Poirot, "Bazen sahtekârlık, birini etkisi altına almaktan daha ciddi bir suçtur," dedi.</p>

  <p>"Bunun zavallı Joyce'un ölümüyle ne ilgisi olduğunu anlayamadım."</p>

  <p>Poirot içini çekti. </p>

  <p>"Ben de öyle. İşte bu yüzden de durumu çok ilgi çekici buluyorum."</p>

  <p>"Ondan sonraki kelime nedir? Bunu okuyamadım."</p>

  <p>"Filler."</p>

  <p>"Hele bunun neyle ilgili olduğunu hiç çözemedim."</p>

  <p>Poirot, "Bana inanın," dedi. "Fillerin çok şeyle ilgisi olabilir." </p>

  <p>Ayağa kalktı.</p>

  <p>"Artık gitmem lazım. Lütfen ev sahibimize, kendisiyle vedalaşmadan ayrıldığım için tarafımdan özür dileyin. Onunla ve güzel kızıyla tanışmak çok hoşuma gitti. <span style="text-indent: 1em; font-size: 1em;">Kendisine söyleyin. Çocuğuna dikkat etsin."</span></p>

  <p>Bayan Oliver eski bir sözü tekrarladı. </p>

  <p>"Annem bana ormanda djğer çocuklarla oynamamamı tembih etti... Pekâlâ, gidin bakalım. Böyle esrarlı tavırlar takınmaktan pek hoşlanırsınız. Sizi bundan vazgeçirmek de imkânsızdır. Buradan sonra nereye gideceğinizi söylemeye bile yanaşmıyorsunuz."</p>

  <p>"Yarın sabah Medchester'e gidip, Harrison ve Leadbetter'le konuşacağım."</p>

  <p>"Neden?"</p>

  <p>"Onlarla sahtekârlık meselesini ve başka konuları görüşmek istiyorum."</p>

  <p>"Ondan sonra?"</p>

  <p>"Ondan sonra Bayan Drake'in evinde bulunanlarla konuşacağım." </p>

  <p>"Yani toplantıda bulunanlarla mı?" </p>

  <p>"Hayır. Hazırlıklara yardım edenlerle."</p>
</body>
</html>