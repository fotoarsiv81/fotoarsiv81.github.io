<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:43:18+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body>
  <h1>19</h1>

  <p>Hercule Poirot başkalarının fikirlerini sormak âdetinde değildi pek. Kendi fikirleri ona yeterdi. Yine de Belçikalının bazen alıştığından başka türlü davrandığı da olurdu. Bu kez de öyle yaptı. Poirot, Spence'le biraz konuştu.</p>

  <p>Araba kiralayan bir garaja telefon etti. Arkadaşı Spence ve Müfettiş Raglan'la tekrar görüştükten sonra, arabaya binerek uzaklaştı. Londra'ya gidiyordu. Fakat köyden ayrılmadan önce şoföre Elms Okulunun önünde durmasını söyledi.</p>

  <p>Otomobilden inerek, Miss Emlyn'nin yanına çıktı. </p>

  <p>"Sizi bu saatte rahatsız ettiğim için özür dilerim. Herhalde yemek yiyecektiniz."</p>

  <p>"Mösyö Poirot, önemli bir mesele olmadıkça beni yemek saatinde rahatsız etmeyeceğinizi biliyorum. Bunu bir kompliman sayabilirsiniz."</p>

  <p>"Çok naziksiniz. Açıkçası fikrinizi almak istiyorum."</p>

  <p>"Öyle mi?" </p>

  <p>Miss Emlyn biraz şaşırmış gibiydi. Yalnız hayret değil, şüphe dolu bir ifade belirmişti yüzünde. </p>

  <p>"Doğrusu bu sizin karakterinize uygun bir şey değil, Mösyö Poirot. Ben sizin kendi fikirlerinizi pek beğendiğinizi sanıyordum."</p>

  <p></p>

  <p></p>

  <p>"Evet. Genellikle kendi fikirlerim beni tatmin eder. Ama bu kez fikirlerine saygı duyduğum birinin de benimle aynı şekilde düşündüğünü öğrenirsem içim çok rahat edecek."</p>

  <p>Müdüre bir şey söylemedi. Sadece dikkatle Belçikalıya baktı.</p>

  <p>Poirot, "Joyce'un katilinin kim olduğunu biliyorum," dedi. "Bunu sizin de keşfetmiş olduğunuzu sanıyorum."</p>

  <p>Miss Emlyn, "Ben size böyle bir şey söylemedim." dedi. </p>

  <p>"Evet, söylemediniz. Bu yüzden sizinkinin de sadece bir tahmin olduğuna inanıyorum."</p>

  <p>Miss Emlyn, "Yani bir nevi önsezi mi?" dedi. Sesi her zamankinden daha soğuktu.</p>

  <p>"Bu kelimeyi kullanmamayı tercih ederim. Bence sizin bu konuda kesin bir fikriniz var."</p>

  <p>"Pekâlâ. Bunu itiraf ediyorum. Ama bu, fikrimi size açıklayacağım anlamına gelmez."</p>

  <p>"Miss Emlyn ben bir kâğıda sadece dört kelime yazacağım. Size de aynı fikirde olup olmadığınızı soracağım."</p>

  <p>Miss Emlyn ayağa kalktı. Masasına giderek, çekmeceden bir kâğıt alarak bunu Poirot'ya verdi. </p>

  <p>"Sözleriniz ilgimi çekti. Demek dört kelime yazacaksınız."</p>

  <p>Poirot cebinden dolmakalemini çıkarmıştı. Kâğıda çabucak bir şeyler yazdıktan sonra bunu katlayarak Miss Emlyn'e uzattı. Kadın kâğıdı açtı. O dört kelimeye baktı.</p>

  <p>Poirot, "Evet," dedi.</p>

  <p>"Kâğıttaki iki kelime benim de düşündüklerim. Diğer ikisi daha güç. Bu konuda elimde bir delil yok. Daha doğrusu işin bu tarafı aklıma bile gelmemişti."</p>

  <p>"Fakat ilk iki kelimede buna işaret eden deliller olduğunu düşünüyorsunuz, öyle mi?"</p>

  <p>"Evet. Öyle."</p>

  <p>Belçikalı düşünceli bir tavırla mırıldandı. </p>

  <p>"Şu... Bunu duyar duymaz durumu anladınız sanırım. Ben de işitir işitmez, durumu sezdim. Siz de eminsiniz, ben de eminim. Bugün de bir çocuğu çayda boğdular. Bu olayı duydunuz mu?"</p>

  <p>"Evet. Biri bana telefon ederek o kötü haberi verdi. Joyce'un kardeşinin öldürülmüş olduğunu söyledi. Onun bu işle ne ilgisi vardı?"</p>

  <p>Poirot, "Leo daha fazla para istiyordu," diye cevap verdi. "Bunu ona verdiler. <span style="text-indent: 1em; font-size: 1em;">Sonra da uygun bir zamanda çayda boğdular." </span></p>

  <p><span style="text-indent: 1em; font-size: 1em;">Sesi biraz sertleşmişti. </span></p>

  <p><span style="text-indent: 1em; font-size: 1em;">"Bana olayı anlatan kimse müthiş bir merhamet duyuyordu Leo'ya. Bu olayda kendisini çok sarsmıştı. Tabii ben onun gibi değilim. Bu öldürülen ikinci çocuk, birincisinden daha da küçüktü. Ölümü de kaza değildi onun. Hayatta birçok şey gibi, bu ölüm onun davranışlarının bir sonucuydu. Leo para istiyordu, bu uğurda tehlikeyi de göze almıştı. Kendini tehlikeye attığını bilecek kadar zekiydi, ama ille de para istiyordu. Ben böyle olaylarda önce ne düşünürüm biliyor musunuz?"</span></p>

  <p>Miss Emlyn başını salladı. </p>

  <p>"Herhalde işin duygusal yanı sizi ilgilendirmez. Siz sadece adaletin yerine gelmesini istersiniz."</p>

  <p>Poirot, "Leo'ya acımamın hiçbir faydası olmaz," dedi. "O artık yardım edilecek durumda değil. Herhalde adaletin yerini bulmasının da ona bir faydası dokunmayacak. Ama, hızlı hareket edersek bunun başka Leo'lara yardımı olacak. Bu sayede başka bir küçüğün de öldürülmesine engel olacağız. Biraz sonra Londra'ya gideceğim. Bazı kimselerle bu olayları görüşecek ve onları benim gibi düşünmeye ikna edeceğim."</p>

  <p>Miss Emlyn, "Bu kolay olmayacak galiba," diye cevap verdi.</p>

  <p>"Hayır. Sanmıyorum. Çünkü bu kimseler katillerin nasıl yaratıklar olduğunu bilen insanlar... Size sormak istediğim bir şey daha var. Sizce Ransom'la Desmond Holland nasıl çocuklar? Onlara güvenilebilinir mi?"</p>

  <p>"Evet. ikisine de güvenebilirsiniz. Ben bu düşüncedeyim. Onlar içlerinde kurt olmayan elma gibidirler."</p>

  <p>Hercule Poirot içini çekti. </p>

  <p>"İnsan dönüp dolaşıp yine elmalara geliyor. Artık gitmem gerek. Arabam bekliyor. Bir yere daha uğramak zorundayım."</p>
</body>
</html>