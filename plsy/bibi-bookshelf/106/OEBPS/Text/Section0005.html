<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:43:18+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body>
  <h1>3</h1>

  <p>Hercule Poirot bahçe kapısından içeriye baktı. Biraz ileride küçük, şirin, modern bir ev vardı. Belçikalı biraz soluk soluğaydı. E, neticede küçük ev bir tepedeydi. Poirot da oraya erişmek için yokuşu tırmanmıştı. Evin önünde küçük, muntazam bir bahçe vardı. Yaşlıca bir adam elinde su süzgeci, tarhların arasında ağır ağır yürüyordu.</p>

  <p>Başmüfettiş Spence'di bu. Başmüfettişin vaktiyle sadece şakakları kır olan saçları iyice ağarmıştı artık. Fakat yine eskisi gibi iriyarı ve güçlü kuvvetliydi. Çiçekleri sulamaktan vazgeçerek, bahçe kapısındaki ziyaretçiye baktı. Hercule Poirot hiç kımıldamadan duruyordu.</p>

  <p>Başmüfettiş Spence, </p>

  <p>"Vay vay vay vay," diye bağırdı. "Olamaz. Ama olması... <span style="text-indent: 1em; font-size: 1em;">Evet. Mösyö Hercule Poirot bu!"</span></p>

  <p>Poirot, "Hah," diye gülümsedi. "Demek beni hatırladınız? işte buna çok memnun oldum."</p>

  <p>Spence "Bıyıklarınızın daima böyle gür olmasını temenni ederim," dedi. Su süzgecini bırakarak, bahçe kapısına gitti. "İğrenç otlar bürümüş etrafı. E, bu şerefi neye borçluyuz?"</p>

  <p></p>

  <p></p>

  <p>Hercule Poirot, "Beni başka yerlere de sürükleyen sebep tabii," diye cevap verdi. "Siz de aynı sebepler yüzünden yıllar önce beni görmeye gelmiştiniz. <span style="text-indent: 1em; font-size: 1em;">Yani... cinayet yüzünden."</span></p>

  <p>Spence, başını salladı. </p>

  <p>"Benim cinayetlerle bir ilişkim kalmadı artık. Ama yaban otları bakımından cinayetle ilgim var. Siz geldiğiniz zaman da bu işi yapıyordum. Otlara ilaç döküyordum." Kapıyı açarak, Poirot'nun içeri girmesi için yana çekildi. "Beni nasıl buldunuz?"</p>

  <p>"Bana Noel'de bir kart yollamıştınız. Bunun üstünde yeni adresiniz vardı."</p>

  <p>"Ah, evet. Ben eski tip insanlardanım. Noel'de eski dostlarıma kart yollamaktan hoşlanırım."</p>

  <p>Poirot, "Beni düşünmeniz çok hoşuma gitti," dedi.</p>

  <p>Spence içini çekti. </p>

  <p>"Ben yaşlandım artık."</p>

  <p>"İkimiz de yaşlıyız."</p>

  <p>Scotland Yard'ın eski Başmüfettişi Poirot'ya baktı. </p>

  <p>"Yine de saçınızda fazla beyaz yok."</p>

  <p>Belçikalı güldü. </p>

  <p>"Bu işi bir şişenin yardımıyla hallediyorum, istemediğiniz takdirde herkesin karşısına kır saçlarla çıkmamıza hiç lüzum yok."</p>

  <p>Spence başını salladı. </p>

  <p>"Simsiyah saçın bana yakışacağını pek sanmıyorum."</p>

  <p>Poirot, "Doğru," dedi. "Kır saçla pek kibar duruyorsunuz."</p>

  <p>"Doğrusu kibar biri olduğumu hiçbir zaman düşünmedim."</p>

  <p>"Ama ben hep böyle düşündüm. Neden Woodleigh'e yerleştiniz?"</p>

  <p>"Buraya, kızkardeşimin yanına geldim. Kocası öldü. Çocukları ise evlenerek uzaklara gittiler. Onun için buraya yerleştim. Son zamanlarda emekli maaşı pek yetişmiyor. Kardeşimle birarada oturunca geçim daha zorlaştı. Gelin, oturun."</p>

  <p>Spence, Belçikalıyı küçük bir verandaya götürdü. Buraya bir masa ve hasır koltuklar konmuştu. Sonbahar güneşi verandaya hoş bir sıcaklık vermekteydi.</p>

  <p>Spence sordu. </p>

  <p>"Ne içersiniz? Korkarım burada hoşunuza gidecek şeyler pek yok... <span style="text-indent: 1em; font-size: 1em;">Ahududu şurubu filan mesela... Bira ister misiniz? Yoksa kardeşim Elspeth'e söyleyeyim de size çay mı yapsın? Veya kakao? Kardeşim Elspeth kakao meraklısıdır."</span></p>

  <p>"Çok naziksiniz. Bir bira içerim."</p>

  <p>Başmüfettiş içeri girdi. Geri döndüğü zaman elinde bir tepsi vardı. Buna bira şişeleri ve iki büyük bardak konulmuştu. Poirot'nun karşısına oturdu. </p>

  <p>"Birlikte bira içelim..." Bardağını kaldırdı. " 'Cinayetlerin şerefine,' diyemeyeceğim. <span style="text-indent: 1em; font-size: 1em;">Çünkü böyle şeylerle ilgimi kestim. Fakat sizin söz ettiğiniz cinayetin hangisi olduğunu biliyorum. Çünkü son zamanlarda ondan başka öldürülme olayı olmadı. Ayrıca o tür cinayetlerden de nefret ederim."</span></p>

  <p>"Orası kesin."</p>

  <p>"Demin, başı kovaya sokulan kızı kastediyordunuz değil mi?"</p>

  <p>Poirot, "Evet," dedi. "Onu kastediyorum."</p>

  <p>Spence mırıldandı. </p>

  <p>"Peki neden bana geldiniz? Artık polis değilim. Yıllar önce emekliye ayrıldım ben."</p>

  <p>Poirot güldü. </p>

  <p>"Bir polis, daima polistir. Bunu gayet iyi bilirim. Çünkü ben de bu işe kendi memleketimde polis olarak başladım."</p>

  <p>"Evet, bundan daha önce de söz ettiğinizi hatırlıyorum." Bir an durdu. "Peki ama, siz bu olayla neden ilgileniyorsunuz, Mösyö Poirot?"</p>

  <p>"Arkadaşım Ariadne Oliver yüzünden. Bayan Oliver'i hatırlıyorsunuz değil mi?"</p>

  <p>Spence başını kaldırarak, düşünceli bir tavırla gözlerini kapadı. </p>

  <p>"Bayan Oliver, Bayan Oliver... Hayır, hatırlamıyorum..." Birdenbire bağırdı. "Ariadne Oliver! <span style="text-indent: 1em; font-size: 1em;">Elmalar! O bu cinayete bu yüzden mi karıştı? O zavallı çocuğu toplantıda içinde elmalar yüzen bir kovada boğmuşlar değil mi? Bayan Oliver'i o elmalar mı ilgilendiriyor?"</span></p>

  <p>Poirot cevap verdi. </p>

  <p>"Olayın Bayan Oliver'in ilgisini o elmalar yüzünden çektiğini sanmıyorum. Ama o da partideymiş."</p>

  <p>"Kendisi burada mı oturuyor?"</p>

  <p>"Hayır, hayır. Burada Bayan Judith Butler adındaki arkadaşında kalıyormuş."</p>

  <p>"Judith Butler mı? Evet, onu tanıyorum. Kendisi dul. Kocası pilotmuş. Pek güzel ve terbiyeli bir kızı var. Judith Butler da hoş bir kadın değil mi?"</p>

  <p></p>

  <p></p>

  <p>"Evet, kendisini bir iki dakika gördüm, gerçekten güzel bir kadın."</p>

  <p>"Siz bu olaya nasıl karıştınız, Poirot? Cinayet sırasında siz burada değildiniz sanırım."</p>

  <p>"Değildim tabii. Bayan Oliver, Londra'ya, bana geldi. Üzgündü. Çok sarsılmıştı. <span style="text-indent: 1em; font-size: 1em;">Benim bir şeyler yapmamı istiyordu."</span></p>

  <p>Başmüfettişin yüzünde hafif bir tebessüm belirip kayboldu. </p>

  <p>"Anlıyorum. Hep aynı hikâye..."</p>

  <p>Belçikalı devam etti. </p>

  <p>"Ben de kalkıp size geldim." </p>

  <p>"Benim de bir şeyler yapmamı istediğiniz için mi? Fakat emin olun. Benim yapabileceğim hiçbir şey yok."</p>

  <p>"Pekâlâ var. Bana burada oturan kimseler hakkında bilgi verebilirsiniz. Elbet bunlardan biri o zavallı kızı kovada boğdu."</p>

  <p>Spence, "iğrenç bir cinayet bu," dedi. "Daha ilk duyduğum an böyle düşündüm. <span style="text-indent: 1em; font-size: 1em;">Öğrenmek istediğiniz nedir? Ben buraya geleli bir yıl oldu. Kızkardeşim Elspeth benden eski. Yani o köydekileri benden iyi tanır... isterseniz onunla da konuşursunuz. Ama bana hâlâ neden ta Londra'dan kalkıp buralara kadar geldiğinizi anlatmadınız, Poirot. Buna Bayan Oliver'in sebep olduğunu söylediniz. Romancının aklına yine ne çılgınca bir fikir geldi?"</span></p>

  <p>Poirot, "Buna 'çılgınca bir fikir' pek denilmez. Evet, romancıların aklına bazı acayip şeyler gelir. Ama bu kez durum öyle değil. Açıkçası Bayan Oliver kızın söylediği bir sözü duymuş."</p>

  <p>"Joyce'un söylediği bir sözü mü?"</p>

  <p>"Evet."</p>

  <p>Spence öne doğru eğilerek dikkatle Poirot'ya baktı.</p>

  <p>Belçikalı, "Dinleyin," dedi. Sonra kısaca Bayan Oliver'in kendisine söylediklerini anlattı.</p>

  <p>"Anlıyorum..." Spence bıyığını çekiştirdi. "Demek kız öyle söylemiş? Bir cinayetin işlendiğini gördüğünü söylemiş... Bu cinayetin nasıl ve ne zaman işlendiğini açıklamış mı?"</p>

  <p>Poirot başını salladı. </p>

  <p>"Hayır."</p>

  <p>"Peki bu açıklamaya ne sebep olmuş?"</p>

  <p>"Bayan Oliver'in romanlarındaki cinayetlerle ilgili sözler. Yanılmıyorsam biri bundan Bayan Oliver'e söz etmiş. Zannedersem onun romanlarında yeteri kadar kanlı sahne ve ceset olmadığını söylemiş. Ondan sonra da Joyce ortaya çıkıp, bir cinayete şahit olduğunu anlatmış."</p>

  <p>"Yani övünmüş mü? Konuşmanızdan öyle anlıyorum."</p>

  <p>"Bayan Oliver'de de aynı düşünce uyanmış. Evet, Joyce bununla övünmüş sanırım."</p>

  <p>"Bu doğru olmayabilir."</p>

  <p>Poirot başını salladı. </p>

  <p>"Orası öyle."</p>

  <p>"Çocuklar dikkati üzerlerine çekmek veya etrafındakileri etkilemek için böyle abartılı sözler söylerler. Diğer taraftan Joyce'un sözleri doğru olabilir de. <span style="text-indent: 1em; font-size: 1em;">Siz de böyle mi düşünüyorsunuz?"</span></p>

  <p>Belçikalı dedektif cevap verdi. </p>

  <p>"Bilmiyorum... Bir çocuk cinayete şahit olduğunu söyleyerek övünüyor. Birkaç saat sonra da öldürülüyor. Yani cinayet sebebi kızın daha önce söylediği sözler olabilir. Eğer öyleyse katil hiç vakit kaybetmemiş <span style="text-indent: 1em; font-size: 1em;">diyebiliriz."</span></p>

  <p>Spence, "Öyle," dedi. "Kız cinayetten söz ettiği sırada salonda kaç kişi varmış? <span style="text-indent: 1em; font-size: 1em;">Bunu biliyor musunuz?"</span></p>

  <p>"Bayan Oliver, orada on beş, on altı kişi kadar olduğunu söyledi. Beş altı çocuk, partiyi hazırlayan altı yedi büyük. Fakat kesin bilgi için sizden yardım isteyeceğim."</p>

  <p>Spence, "O kolay," diye başını salladı. "Tabii her şeyi bildiğimi iddia edemem. <span style="text-indent: 1em; font-size: 1em;">Yine de mahalli polisten istediklerinizi öğrenebilirim. Size partiye gidenlerin bir listesini de çıkarttırırım." Başmüfettiş bir an durdu. "Ama doğrusu içlerinden birinin katil olabileceğine inanamıyorum. Bu civarda öyle katil olabilecek kimseler yok. Şimdiye kadar ilgi uyandıracak cinayetler işlenmedi."</span></p>

  <p>"Bu katil, daha önce de cinayet işlemiş. Sonra hiç kimsenin şüphe etmediği cinayetin bir görgü şahidi olduğunu öğrenivermiş."</p>

  <p></p>

  <p></p>

  <p>"Peki ama neden Joyce o arada kimseye bir şey söylememiş? İşte ben bunu anlamak istiyorum. Acaba biri ona dilini tutması için para mı verdi? Ama bu da tehlikeli bir şey olurdu."</p>

  <p>Poirot, "Hayır," diye cevap verdi. "Bayan Oliver'in söylediğine göre Joyce o sırada gördüğü olayın cinayet olduğunu anlayamamış."</p>

  <p>Spence bağırdı, </p>

  <p>"işte bu imkânsız."</p>

  <p>Belçikalı itiraz etti. </p>

  <p>"Hiç de değil. Konuşan on üç yaşında bir çocuktu. <span style="text-indent: 1em; font-size: 1em;">Geçmişte olan bir olay hatırlıyordu. Tabii olayın ne zaman olduğunu bilmiyoruz. </span><span style="text-indent: 1em; font-size: 1em;">Belki üç, belki de dört yıl önce oldu bu. Kız bir şey görmüş ama bunun ne anlama geldiğini anlamamıştı. Bu bir sürü şey olabilir, mon cher. Örneğin... garip bir araba kazası. Otomobil özellikle bir insa</span><span style="text-indent: 1em; font-size: 1em;">nın üzerine sürülüyor ve adam ölüyor veya yaralanıyor. Bir çocuk, kaza sırasında bunun aslında bir cinayet olduğunu anlayamazdı. Fakat bir iki yıl sonra birinin söylediği, veya onun gördüğü bir olay birdenbire aklına o eski olayı getirdi. Kız o zaman, 'A veya B X onu mahsus yapmıştı, diye düşündü. 'Belki de bu bir kaza değil, aslında bir cinayetti.' Tabii başka ihtimaller de var. Bunlardan bazılarının arkadaşım Ariadne Oliver'in fikri olduğunu itiraf edeceğim. Tabii o her mesele için yirmi; çözüm yolu bulur. Bunlardan çoğu da akla hayale sığmayacak şeylerdir... İhtimallere gelince... Birine verilecek olan çaya atılan bir iki hap... Tehlikeli bir yerde arkasından itilen biri... Ne yazık ki, bu civarda uçurum yok. Yoksa o bakımdan bazı tahminlerde bulunabilirdik. Evet, bence bir sürü ihtimal var. Belki de Joyce bir cinayet romanı okumuş ve; aklına vaktiyle gördüğü o olay gelmişti. Belki de bu olay kendisini şaşırtmıştı. Romanı okurken birdenbire, 'A, tıpkı A ile B'ye benziyor. Acaba A o hareketi mahsus mu yapmıştı?' Dediğim gibi ihtimal çok." </span></p>

  <p><span style="text-indent: 1em; font-size: 1em;">"Ve siz de bunları araştırmaya geldiniz, öyle mi?" Poirot, </span></p>

  <p><span style="text-indent: 1em; font-size: 1em;">"Evet," dedi. "Sizden de bilgi alacağım." Spence mırıldandı.</span></p>

  <p>"Ben elimden geleni yapar, ayrıca Elspeth'de de yardım isterim..."</p>

  <p>Poirot memnun bir tavırla arkadaşının yanından ayrıldı. İstediği bilgiyi çabucak elde edeceğinden emindi. Spence'in ilgisini uyandırmıştı! Başmüfettiş de bir ipucu yakaladı mı, bir daha bunu bırakmazdı. Ayrıca Scotland Yard'ın en ünlü başmüfettişlerinden olan Spence'in mahalli polisle dost olduğu da muhakkaktı.</p>

  <p>Poirot saatine bir göz attı. On dakika sonra Bayan Ariadne Oliver'le 'Elma Ağacı' isimli bir evin önünde buluşacaktı. Belçikalı, <i>bu isim de çok uygun</i>, diye düşündü. <i>Doğrusu bu meselede ne tarafa dönersem döneyim elmalarla karşılaşıyorum. O sulu İngiliz elmalarını pek severim. Ancak bu kez elmalar çalı süpürgelerine, cadılara ve boğulan bir çocuğa karışmış.</i></p>

  <p>Poirot kendisine verilen tarife uyarak yoldan ilerledi. On dakika sonra kırmızı tuğladan, eski tarzda sağlam bir evin önündeydi. Bahçe gayet düzenliydi. <span style="text-indent: 1em; font-size: 1em;">Etrafını dikkatle biçilmiş mazılar çevirmişti bunun.</span></p>

  <p>Poirot üzerinde "Elma Ağacı" yazılı bir tabela olan bahçe kapısını açarak, içeri girdi. Aynı anda da evin ön kapısı açılarak Bayan Oliver dışarı çıktı.</p>

  <p>Romancı soluk soluğa, </p>

  <p>"Tam zamanında geldiniz," dedi. "Ben de pencerede sizi bekliyordum."</p>

  <p>Poirot dönerek, bahçe kapısını dikkatle kapattı. Bayan Oliver'le ne zaman karşılaşırsa karşılaşsın, muhakkak işe elmalar karışırdı. Kadın ya elma yerdi, ya iri göğsünün üzerinde elma parçaları bulunur; ya da elinde içi elma dolu bir kesekâğıdı tutardı. Fakat bugün durum değişikti. Poirot takdirle, bravo, diye düşündü. Bugün hatır hatır elma yemesi çok kötü olurdu. Ne de olsa cinayet bu evde işlenmiş.</p>

  <p>Bayan Oliver, "Judith Butler'ın evinde kalmaya razı olmamanızın sebebini bir türlü anlayamıyorum," diye konuştu. "Kalkıp beşinci sınıf bir otele indiniz."</p>

  <p>Poirot cevap verdi. </p>

  <p>"Meseleyi biraz uzaktan araştırmam daha doğru olur. İnsan bir işe fazla karışmamalı."</p>

  <p>Bayan Oliver, </p>

  <p>"Bu işe karışmaktan kendinizi nasıl alacağınızı bilmiyorum," dedi.</p>

  <p>"Herkesi görmeniz, onlarla konuşmanız gerekmiyor mu?"</p>

  <p>Belçikalı başını salladı. </p>

  <p>"Tabii."</p>

  <p></p>

  <p></p>

  <p>"Şimdiye kadar kimi gördünüz?"</p>

  <p>"Dostum Başmüfettiş Spence'i."</p>

  <p>Bayan Oliver sordu. </p>

  <p>"Bu günlerde nasıl o?"</p>

  <p>Poirot içini çekti. </p>

  <p>"Eskisinden yaşlı."</p>

  <p>Bayan Oliver, "Tabii," dedi. "Ne olacağını sanıyordunuz? Eskisinden daha mı zayıf, daha mı şişman? Gözleri görüyor, kulakları duyuyor mu? Peki, Spence olay hakkında ne düşünüyor?"</p>

  <p>"Acele etmeyin."</p>

  <p>"Spence'le beraber ne yapacaksınız?"</p>

  <p>Poirot, "Ben programımı yaptım," diye cevap verdi. "Önce eski dostumu görüp, onunla konuştum. Ondan, kolay kolay elde edemeyeceğim bazı bilgiler toplamasını istedim."</p>

  <p>"Yani buradaki polisle ahbap mı? Onlardan kimsenin bilmediği bazı şeyleri mi öğrenecek?"</p>

  <p>"Evet... Öyle de diyebilirsiniz."</p>

  <p>"Peki... Sonra?"</p>

  <p>"Spence'den sonra buraya geldim, madam. Olay yerini görmem lazım."</p>

  <p>Bayan Oliver başını çevirerek, eve baktı. </p>

  <p>"Burası cinayet işlenecek bir yere hiç benzemiyor, değil mi?"</p>

  <p>Poirot tekrar düşündü. İçgüdüleri ne kadar kuvvetli.</p>

  <p>Sonra, "Öyle," dedi. "Gerçekten öyle bir eve hiç benzemiyor. Cinayet odasını gördükten sonra sizinle birlikte ölen kızın annesiyle konuşmaya gideceğim. <span style="text-indent: 1em; font-size: 1em;">Bakalım o bana neler anlatacak? Spence de bugün buradaki polis müfettişinden kendisiyle görüşmem için randevu alacak. Ayrıca buradaki doktorla ve okulun müdiresiyle görüşmek istiyorum. Saat altıda dostum Spence ve kızkardeşi Elspeth'le çay içerek sosis yiyeceğim. Ve yine bu meseleyi konuşacağız."</span></p>

  <p>"Spence size başka ne anlatabilir?"</p>

  <p>"Onun kızkardeşiyle tanışmak istiyorum. Bayan Elspeth buraya Spence'den daha önce gelmiş. Spence ise kadının ölümünden sonra onun yanına yerleşmiş. Herhalde kadın buradakileri iyi tanıyor."</p>

  <p>Bayan Oliver, "Biliyor musunuz?" diye konuştu. "Sizin bir elektronik beyinden farkınız yok. Sık sık 'elektronik beyin programlanması,' diye bir laf duyuyorum. <span style="text-indent: 1em; font-size: 1em;">Lüzumlu bilgiyi kompütüre veriyor, sonra da cevabını alıyorlar. Siz de tıpkı bir elektronik beyin gibisiniz."</span></p>

  <p>Poirot ilgiyle ona baktı. </p>

  <p>"Fikriniz çok ilginç. Evet, evet. Ben bir elektronik beyin rolünü oynayacağım. Kompütüre bilgi veriliyor..."</p>

  <p>Bayan Oliver sordu. </p>

  <p>"Ya vereceğiniz cevaplar yanlış olursa?"</p>

  <p>Hercule Poirot, </p>

  <p>"İşte bu imkânsız," dedi. "Elektronik beyinler hata yapmazlar."</p>

  <p>Romancı, "Yapmamaları gerektiği söyleniyor. Ama bazen çok şaşılacak şeyler oluyor. Son elektrik makbuzumu görmeliydiniz. Biliyorum, 'Hata insanlara mahsustur,' diye bir söz var. Ama bir elektronik beyin hata yapmaya karar verdi mi, insanları kat kat geçiyor. Haydi gelin de sizi Bayan Drake'le tanıştırayım."</p>

  <p>Poirot, <i>Rowena Drake, hakikaten şahane bir kadın</i>, diye düşündü. Kırk küsur yaşındaydı kadın. Uzun boyluydu. Sarı saçlarında tek tük beyaz vardı. Gözleri koyu maviydi. Son derecede becerikli, enerjik bir insan olduğu da anlaşılıyordu.</p>

  <p>Poirot, 'Elma Ağacı'nın pek bakımlı olduğunu da farketti. Halılar en iyi cinsten, eşyalar gayet pahalıydı. Her taraf dikkatle temizlenmiş, cilalanıp parlatılmıştı. İşte bu yüzden de içeride ilgiyi çekecek bir şey olmadığı hemen farkedilmiyordu.</p>

  <p>Bayan Rowena Drake, Bayan Oliver'la Poirot'yu nazik bir tavırla karşıladı.</p>

  <p>Kadının verdiği bir partide cinayet işlenmesine fena halde kızdığı fakat bunu gizlemeye çalıştığı da belliydi.</p>

  <p>Rowena Drake,</p>

  <p>"Mösyö Poirot," dedi. Kadının cemiyetlerde konuşmaya, konferans vermeye alışık olduğu belliydi. </p>

  <p>"Buraya gelebildiğiniz için o kadar memnunum ki.</p>

  <p>Bayan Oliver bana bu korkunç olayda bize büyük yardımlarınızın dokunacağını söyledi."</p>

  <p>"Merak etmeyiniz, madam. Elimden geleni yapacağım. Ancak tecrübeli bir insansınız. Onun için de meselenin bir hayli çetin olduğunu herhalde biliyorsunuz."</p>

  <p></p>

  <p></p>

  <p>Bayan Drake tekrarladı. </p>

  <p>"Çetin... Tabii çetin, Mösyö Poirot. Doğrusu böyle korkunç bir olayla karşılaşacağım hiç aklıma gelmezdi. İnanılmayacak bir şey bu." Ekledi. "Herhalde polis bir şeyler biliyor. Zannedersem Müfettiş Raglan, gerçekten işinin ehli bir adam. Scotland Yardadan yardım isteyip istemeyeceklerini bilmiyorum. O zavallı çocuğun ölümünün sadece buradakileri ilgilendireceğini düşünüyorlar sanırım. Tabii siz de gazeteleri okuyorsunuz, Mösyö Poirot. Her gün böyle olaylarla karşılaşıyoruz. Anne ve babalar çocuklarına eskisi kadar iyi bakmıyorlar. Onlara akli dengesi bozuk kimselerden kaçınmalarını öğretmiyorlar."</p>

  <p>"Yine de bu olay pek mümkün bir şey değil, madam."</p>

  <p>"Ah, biliyorum... biliyorum, işte onun için bu olaydan 'inanılmayacak bir şey,' <span style="text-indent: 1em; font-size: 1em;">diye söz ettim ya. Olanlara hâlâ inanamıyorum." Bayan Drake bir an sustu. "Her şey güzelce planlanmıştı. Toplantı çok güzel geçti. Hakikaten olanlar inanılacak gibi değil. Ben, kendi hesabıma, bu işe dışarıdan birinin karıştığına inanıyorum. Biri eve girdi. O sırada bunu yapmak hiç de güç değildi. Bu yabancının akli dengesi bozuktu. Yani, akıl hastanesinde kalması gereken biriydi o... Bu adam Joyce'u bir bahaneyle kütüphaneye götürdü ve zavallıyı orada öldürdü."</span></p>

  <p>"Bana cinayetin işlendiği yeri gösterebilirseniz..."</p>

  <p>"Tabii, tabii. Bir kahve daha içmez miydiniz?"</p>

  <p>"Teşekkür ederim, hayır."</p>

  <p>Bayan Drake ayağa kalktı. </p>

  <p>"Polis, cinayetin Alevli Ejderha sırasında işlendiğini düşünüyor sanırım. O oyun yemek odasında oynanıyordu."</p>

  <p>Rowena Drake holden geçerek bir kapıyı açtı. Sonra da müzedeki değerli eşyaları gösteren bir rehber tavrıyla büyük yemek masasını ve kalın kadife perdeleri işaret etti.</p>

  <p>"Burası karanlıktı tabii. Sadece alev alev yanan üzümlerin ışığı etrafı aydınlatıyordu. Ve şimdi..."</p>

  <p>Onları holden geçirerek, küçük bir odanın kapısını açtı. Burada kitap dolu raflar, rahat koltuklar vardı. Duvarlara da av resimleri asılmıştı. </p>

  <p>"Kütüphane burası." Rowena Drake hafifçe titredi. "Kova buradaydı. Tabii bir muşambanın üzerine konulmuştu..."</p>

  <p>Ariadne Oliver onlarla birlikte odaya girmemişti. Dışarıda, holde duruyordu.</p>

  <p>Belçikalıya, "İçeri giremeyeceğim," dedi. "Aklıma türlü şeyler geliyor."</p>

  <p>Bayan Drake mırıldandı. </p>

  <p>"Şimdi görülecek bir şey yok. Yani... size istediğiniz için cinayetin işlendiği yeri gösteriyorum."</p>

  <p>Poirot, "Herhalde etrafa sular saçılmıştı," dedi.</p>

  <p>Bayan Drake başını salladı. </p>

  <p>"Kovada su vardı tabii." Belçikalı dedektife sanki onun aptal olduğundan şüphelenmeye başlamış bir tavırla bakıyordu.</p>

  <p>"Tabii muşamba da ıslanmıştı. Ben şunu kastediyorum: Çocuğun <span style="text-indent: 1em; font-size: 1em;">kafası kovanın dibine itildiğine göre, etrafa su sıçramış olması lazım."</span></p>

  <p>"A, evet. Hatta elma avı sırasında kovanın bir, iki kere doldurulması gerekiyordu."</p>

  <p>"Herhalde cinayeti işleyen kimsenin de üzeri ıslanmıştı. Öyle değil mi?"</p>

  <p>"Evet... Evet, herhalde."</p>

  <p>"Bunu farkeden olmadı mı?"</p>

  <p>"Hayır, hayır. Bunu bana Müfettiş Raglan da sordu. Fakat toplantının sonuna doğru herkesin üstü başı ıslanmış, veya una bulaşmış, saçı başı da karışmıştı. <span style="text-indent: 1em; font-size: 1em;">Onun için bu bakımdan bir ipucu yok. Daha doğrusu polis öyle düşündü sanırım."</span></p>

  <p>Poirot, "Herhalde. Galiba tek ipucu öldürülen çocuğun kendisi. Bana onun hakkında bildiklerinizi anlatırsanız memnun olurum." dedi.</p>

  <p>"Joyce hakkındakileri mi?" Bayan Rowena Drake biraz şaşırmış gibiydi. Sanki Joyce'un üzerinde durmaz olmuştu artık. Kız bu şekilde kendisine hatırlatılınca da biraz şaşalamıştı.</p>

  <p>Poirot, "Kurban daima önemlidir," dedi. "Çünkü ekseri cinayete kurbanın kendisi sebep olur."</p>

  <p></p>

  <p></p>

  <p>"Evet, ne demek istediğinizi anlıyorum." Ne var ki, Rowena'nın halinden bunu hiç de anlamadığı belliydi. "Salona dönelim mi?"</p>

  <p>Poirot gülümsedi. </p>

  <p>"Herhalde orada bana Joyce'dan söz edersiniz?"</p>

  <p>Salona dönerek; tekrar koltuklarına yerleştiler. Bayan Drake'in biraz sıkılmış <span style="text-indent: 1em; font-size: 1em;">gibi bir hali vardı. </span></p>

  <p><span style="text-indent: 1em; font-size: 1em;">"Ne söylememi istediğinizi pek bilmiyorum, Mösyö Poirot. </span><span style="text-indent: 1em; font-size: 1em;">İstediğiniz bilgiyi polisten veya Joyce'un annesinden alabilirsiniz. Zavallı kadıncağız. Herhalde bu konuşma onu çok üzer ama..."</span></p>

  <p>Poirot onun sözünü kesti. </p>

  <p>"Ben bir annenin ölmüş olan kızı hakkındaki fikrini öğrenmek istemiyorum. Bana lazım olan insanları anlayan birinin tarafsız, kesin fikri. Sizin bu köydeki hayır işleriyle ilgilendiğiniz muhakkak, madam. <span style="text-indent: 1em; font-size: 1em;">Bildiğiniz birinin karakterini kolaylıkla tahlil edebildiğinizden de eminim."</span></p>

  <p>"Biraz güç bu... Yani o yaşlardaki çocuklar hemen hemen birbirlerinin aynıdırlar. Joyce da on iki veya on üç yaşındaydı sanırım."</p>

  <p>Poirot, "Aynı olduklarını sanmıyorum," diye cevap verdi. "Karakterleri, takındıkları tavırlar arasında farklar vardır. Joyce'dan hoşlanır mıydınız?"</p>

  <p>Rowena Drake bu sorudan biraz sıkılmış gibiydi. </p>

  <p>"Şey... tabii... ondan hoşlanırdım. Yani... ben her çocuktan hoşlanırım. Hemen herkes de öyledir ya."</p>

  <p>Poirot, "Ben bu fikirde değilim," dedi. "Bence bazı çocuklar sinire dokunacak yaratıklardır."</p>

  <p>"Evet, bazı çocukların son zamanlarda doğru dürüst yetiştirilmediklerini ben de biliyorum."</p>

  <p>Poirot ısrar etti. </p>

  <p>"Joyce, iyi bir çocuk muydu? Yoksa değil miydi?"</p>

  <p>Bayan Drake ona hoşnutsuzlukla baktı. </p>

  <p>"Zavallı çocuğun ölmüş olduğunu unuttunuz mu, Mösyö Poirot?"</p>

  <p>"Öldü veya ölmedi, bu soru önemli, iyi bir kız olsaydı onu öldürmeyi kimse istemezdi. Belki kötü bir çocuk olduğu için biri onu ortadan kaldırmaya karar verdi..."</p>

  <p>"Şey, belki... Ama bunun iyilik veya kötülükle bir ilgisi yok, değil mi?"</p>

  <p>"Pekâlâ olabilir. Ayrıca onun bir cinayete tanık olduğunu iddia ettiğini de duydum."</p>

  <p>Rowena Drake küçümsemeyle, </p>

  <p>"A, o gülünç iddia mı?" dedi.</p>

  <p>"Kızın sözlerini ciddiye almadınız mı?"</p>

  <p>"Tabii almadım. Sözleri pek gülünçtü."</p>

  <p>"Joyce o konuyu nasıl açtı?"</p>

  <p>"Hepimiz de Bayan Oliver buraya geldiği için bir hayli heyecanlanmıştık." Bayan Drake, Bayan Oliver'a baktı. "Çok tanınmış bir yazar olduğunuzu unutmayın, hayatım."</p>

  <p>Bu 'hayatım' kelimesini yazarı çok sevdiğinden değil, ağzı alıştığı için kullandığı belliydi.</p>

  <p>"Herhalde bu konu açılmayacaktı. Ama çocuklar aramızda ünlü bir yazar bulunduğu için çok heyecanlıydılar."</p>

  <p>Poirot, düşünceli bir tavırla mırıldandı. </p>

  <p>"Ve Joyce bir cinayete tanık olduğunu söyledi..."</p>

  <p>"Evet, öyle bir şeyler söyledi sanırım. Aslında onu pek dinlemiyordum."</p>

  <p>"Ama onun bu lafları söylediğini hatırlıyorsunuz."</p>

  <p>"Hatırlıyorum tabii." Bayan Drake başını salladı. "Ne var ki, ona inanmadım. <span style="text-indent: 1em; font-size: 1em;">Ablası da kızı uygun bir şekilde hemen susturdu."</span></p>

  <p>"Joyce de buna kızdı değil mi?"</p>

  <p>"Evet. Sözlerinin doğru olduğunda ısrar etti durdu."</p>

  <p>"Hatta övündü değil mi?"</p>

  <p>"Belki öyle de söylenebilir."</p>

  <p>Poirot, "Kızın iddiası doğru olabilir," dedi.</p>

  <p>"Saçma! Ben Joyce'un sözlerine bir an bile inanmadım. O daima böyle budalaca şeyler yapardı zaten."</p>

  <p>"Aptal mıydı?"</p>

  <p></p>

  <p></p>

  <p>Rowena Drake, "Aslında o gösteriş yapmaktan hoşlanan bir kızdı," diye cevap verdi. "Başka kızlardan daha çok şey bildiğini ve gördüğünü iddia ederdi."</p>

  <p>Poirot mırıldandı. </p>

  <p>"Pek de sevilecek bir mahluk değilmiş."</p>

  <p>Bayan Drake başını salladı. </p>

  <p>"Gerçekten öyle. İnsanın sık sık susturmak zorunda kaldığı kızlardandı."</p>

  <p>"Peki o böyle konuşunca diğer çocuklar ne yaptı?"</p>

  <p>Rowena Drake, "Joyce'a güldüler," dedi. "Tabii bu da kızı büsbütün kızdırdı."</p>

  <p>Poirot ayağa kalktı. </p>

  <p>"Bu konuda kesin bir şekilde konuştuğunuz için çok teşekkür ederim." Eğilerek, Rowena Drake'in elini öptü. "Hoşçakalın, madam. O feci olayın olduğu yeri görmeme izin verdiğiniz için minnettarım. O acı olayı size tekrar bütün ayrıntısıyla hatırlatmadığımı umarım"</p>

  <p>Rowena, "Tabii böyle bir olayı hatırlamak çok acı oluyor," diye cevap verdi.</p>

  <p>"Küçük toplantımızın iyi geçmesini o kadar istiyordum ki. Hakikaten de öyle oldu. Herkes çok eğlendi. Sonra o korkunç olayı öğrendik. Ancak o konuyu unutmaktan başka yapabileceğimiz bir şey <span style="text-indent: 1em; font-size: 1em;">de yok. Tabii Joyce'un bir cinayete şahit olduğunu söylemesi de çok yersizdi."</span></p>

  <p>"Woodleigh'de hiç cinayet oldu mu?"</p>

  <p>Rowena Drake kesin bir tavırla, </p>

  <p>"Hiç hatırlamıyorum," dedi.</p>

  <p>Poirot gülümsedi. </p>

  <p>"Cinayetlerin günden güne arttığına bakılırsa, burası müthiş <span style="text-indent: 1em; font-size: 1em;">bir yer olmalı."</span></p>

  <p>"Şey... galiba bir kamyon şoförü arkadaşını öldürdüydü. Veya buna benzer bir şey. Bir de buradan yirmi kilometre kadar ötede çakılların altında küçük bir kızın cesedini buldulardı. Ama bu yıllar önce oldu. Her ikisi de iğrenç ve pek de ilgi çekici olmayan cinayetlerdi. Sebebi de içkiydi sanırım."</p>

  <p>"Yani bunlar on iki, on üç yaşında bir kızın tanık olamayacağı cinayetlerdi."</p>

  <p>"Evet, tabii. Ayrıca size şunu da söyleyeyim, Mösyö Poirot. Joyce o lafları sırf arkadaşlarına gösteriş yapmak için söyledi. Belki o arada tanınmış biri üzerinde de iyi bir etki uyandırmaya çalışıyordu."</p>

  <p>Bayan Oliver, "Yani," dedi. "Partiye geldiğim için asıl kabahatli benim."</p>

  <p>"Ne münasebet, hayatım, ne münasebet. Ben onu kastetmedim."</p>

  <p>Hercule Poirot, yanında Bayan Oliver'le birlikte evden çıkarken, içini çekti.</p>

  <p>"Burası hiç de cinayet işlemeye uygun bir yer değil. Ne ilginç bir atmosferi var, ne de öldürülmeye layık biri. Fakat bazıları zaman zaman Bayan Drake'i ortadan kaldırmak için önüne geçilmez bir arzu duyabilirler."</p>

  <p>"Ne demek istediğinizi anlıyorum. Rowena bazen insanın sinirine çok dokunuyor. <span style="text-indent: 1em; font-size: 1em;">Kendini pek beğeniyor, hayatından da memnun."</span></p>

  <p>"Kocası nasıl bir adam?"</p>

  <p>"Rowena dul. Kocası bir iki yıl önce ölmüş. Çocuk felci geçirdiği için sakatmış. <span style="text-indent: 1em; font-size: 1em;">Aslında bankermiş sanırım İyi bir sportmenmiş. Sakatlanıp, her şeyden mahrum olmak çok zoruna gitmiş."</span></p>

  <p>"Herhalde..." Belçikalı, tekrar Joyce konusunu açtı. "Bana şunu söyler misiniz? <span style="text-indent: 1em; font-size: 1em;">Joyce'un konuşmasını dinleyenlerden biri onun sözlerini ciddiye aldı mı?"</span></p>

  <p>"Bilmiyorum. Aldıklarını pek sanmıyorum."</p>

  <p>"Mesela diğer çocuklar?"</p>

  <p>"Zaten ben de onları kastediyordum. Hayır. Onların Joyce'un sözlerine inandıklarını sanmıyorum. Hepsi de onun yalan uydurduğunu düşündüler."</p>

  <p>"Siz de o anda öyle mi düşündünüz?"</p>

  <p>Bayan Oliver, "Evet," dedi. Sonra da ekledi. "Tabii Rowena Drake cinayetin işlenmediğine inanmayı tercih edecek ama bunu yapması da mümkün değil."</p>

  <p>"Herhalde bu konu onu üzüyor."</p>

  <p>Romancı başını salladı. </p>

  <p>"Bir bakıma öyle olmalı tabii. Ama bana artık kadın bu olaydan söz etmekten hoşlanıyormuş gibi geliyor. Her şeyi içine atmak istemiyormuş gibi bir hali var."</p>

  <p>Poirot sordu. </p>

  <p>"Ondan hoşlanıyor musunuz? Sizce iyi bir kadın mı o."</p>

  <p>"Siz de öyle güç sorular soruyorsunuz ki. Üstelik insanı mahcup eden sorular bunlar. Galiba sizi sadece insanların iyi olup olmadıkları ilgilendiriyor. <span style="text-indent: 1em; font-size: 1em;">Rowena Drake despot biri insanların hayatlarını, işleri idare etmekten hoşlanıyor. Yanılmıyorsam bütün köyü idare eden de o. Ama bu işi de ustalıkla </span><span style="text-indent: 1em; font-size: 1em;">başarıyor. Tabii her şey despot kadınlardan hoşlanıp hoşlanmadığınıza bağlı. </span><span style="text-indent: 1em; font-size: 1em;">Doğrusu ben bu tiplerden hoşlanmam."</span></p>

  <p>"Peki şimdi görmeye gittiğimiz Joyce'un annesi nasıl bir kadın?"</p>

  <p>"İyi bir kadıncağız o. Biraz aptalca sanırım. Ona çok acıyorum, insanın çocuğunun öldürülmesi korkunç bir şey olmalı. Üstelik herkes bunun bir seks cinayeti olduğunu zannediyor. Bu da durumu daha kötüleştiriyor tabii."</p>

  <p>"Ancak anladığıma göre Joyce saldırıya uğramamış."</p>

  <p>"Orası öyle ama insanlar böyle şeyler olduğunu düşünmekten hoşlanıyorlar. <span style="text-indent: 1em; font-size: 1em;">İnsanların nasıl olduklarını bilirsiniz."</span></p>

  <p>"Bildiğimi sanıyorum ama... bazen onları hiç anlamadığımı da farkediveriyorum."</p>

  <p>"Sizi Joyce'un annesi Bayan Reynold'a arkadaşım Judith Butler'ın <span style="text-indent: 1em; font-size: 1em;">götürmesi daha iyi olmaz mıydı? Kadın onu iyi tanıyor. Oysa ben sonuçta bir yabancıyım."</span></p>

  <p>"Bu işi planladığımız gibi yapacağız."</p>

  <p>Bayan Oliver isyanla mırıldandı. </p>

  <p>"Elektronik beyin programına devam edecek!"</p>
</body>
</html>