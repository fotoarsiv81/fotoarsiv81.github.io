<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>��</title>
  <meta content="pdftohtml 0.36" name="generator"/>
  <meta content="��" name="author"/>
  <meta content="2008-06-19T18:43:18+00:00" name="date"/>
  <link href="../Styles/stylesheet.css" rel="stylesheet" type="text/css"/>
  <style type="text/css">    @page { margin-bottom: 5.000000pt; margin-top: 5.000000pt; }
  </style>
</head>

<body>
  <h1>20</h1>

  <p></p>

  <p></p>

  <p>Küçük bahçe kapısının önünde Elspeth McKay'le konuşan komşu kadın, </p>

  <p>"Taş ocağı korusunda neler olduğunu biliyor musunuz?" dedi.</p>

  <p>"Oradaki ağaçların tehlikeli olduğu söyleniyor. Bu sabah iki uzman geldi. Belki de kastettikleri yamaçtan eğrilemesine çıkmış olan o ağaç. Bu devrilebilir tabii. Oradaki ağaçlardan birine yıldırım çarpmıştı... Her neyse... Adamlar ağaçların diplerini biraz kazıyorlar. Aşağıları da. Doğrusu çok yazık. Ortalığı büsbütün altüst edecekler."</p>

  <p>Elspeth, "Herhalde ne yaptıklarını biliyorlar," diye cevap verdi. "Muhakkak onları biri çağırttı."</p>

  <p>"Orada birkaç polis de var. Kimsenin yaklaşmasına izin vermiyorlar. Uzmanlar hasta ağaçların hangileri olduğunu hemen anlamaya çalışıyorlarmış."</p>

  <p>Elspeth McKay, "Anlıyorum," dedi. </p>

  <p>Kendisine bir şey söyleyen olmamıştı ama kadının sezgileri kuvvetliydi.</p>

  <p><br/></p>

  <p><br/></p>

  <p><br/></p>

  <p>Ariadne biraz önce gelen telgrafı açarak çabucak okudu. </p>

  <p>"Lütfen Judith'le Miranda'yi hemen apartmanınıza götürün. Kaybedecek zaman yok. Ameliyat için doktorla görüşmeleri gerek."</p>

  <p>Romancı mutfağa gitti. Judith Butler orada ayva reçeli yapıyordu. Bayan Oliver,</p>

  <p>"Judith," dedi. "Hemen bavuluna bir iki şey koy. Ben Londra'ya dönüyorum. Sen de benimle geleceksin. Tabii Miranda da öyle."</p>

  <p>"Bu davetine de çok teşekkür ederim, Ariadne. Fakat burada yapılacak bir sürü işim var. Zaten hemen bugün gitmen şart değil. Öyle değil mi?"</p>

  <p>Bayan Oliver, "Evet, şart," diye cevap verdi. "Bana öyle emredildi."</p>

  <p>"Kim emretti bunu kâhyan mı?"</p>

  <p>Romancı başını salladı. </p>

  <p>"Hayır. Başka bir kimse. Emirlerine itaat ettiğim birkaç kişiden biridir. Haydi, haydi. Çabuk ol."</p>

  <p>"Şu anda evden ayrılmak istemiyorum, istesem de bunu yapamam."</p>

  <p>Bayan Oliver, "Benimle gelmen şart," dedi. "Araba hazır. Ön kapıda duruyor. <span style="text-indent: 1em; font-size: 1em;">Hemen gidebiliriz."</span></p>

  <p>"Miranda'yi Londra'ya götürmem doğru olmaz sanırım. Onu burada bir yere bırakabilirim. Bayan Reynolds'a veya Rowena Drake'e."</p>

  <p>Romancı kesin bir tavırla kadının sözünü kesti. </p>

  <p>"Miranda da bizimle gelecek. <span style="text-indent: 1em; font-size: 1em;">Rica ederim, güçlük çıkarma Judith. Durum çok ciddi. Miranda'yi Reynolds'lara bırakmayı nasıl düşünüyorsun anlamıyorum. Reynolds'ların iki çocuğu da öldürüldü."</span></p>

  <p>"Evet, evet bu doğru. O evde bir şeyler olduğunu düşünüyorsun değil mi? Orada biri... Allahım, ne dediğimi ben de bilmiyorum."</p>

  <p>Bayan Oliver, "Fazla gevezelik ediyoruz," diye söylendi. Sonra da ekledi.</p>

  <p>"Köyden bir kurban daha verilecekse herhalde bu Ann Reynolds olacak."</p>

  <p>"O ailenin nesi var? Niçin onları birer birer öldürüyorlar? Ah, Ariadne çok korkunç bir şey bu."</p>

  <p>Bayan Oliver başını salladı. </p>

  <p>"Evet. Yine de bazen korkmak iyidir. Biraz önce bir telgraf aldım. Ona göre davranıyorum." </p>

  <p>Kısa bir tereddütten sonra telgrafı arkadaşına uzattı.</p>

  <p>"Ameliyat mı? Ne demek bu?"</p>

  <p>Romancı, "Bademcik herhalde," dedi. "Geçen hafta Miranda'nın boğazı ağrıyordu ya. Onu Londra'ya bir boğaz burun uzmanına götürmekten daha normal ne olabilir?"</p>

  <p>"Sen kaçırdın mı Ariadne?"</p>

  <p>Bayan Oliver içini çekti. </p>

  <p>"Herhalde iyice oynattım. Haydi gel. Herhalde Miranda, Londra'da bir hayli eğlenecek. Endişelenme. Onu ameliyat edecek değiller. Casus romanlarındaki gibi bir bahane bu. Kızını operaya, tiyatro veya baleye götürürüz. Hangisini isterse artık."</p>

  <p>Judith fısıldadı. </p>

  <p>"Korkuyorum."</p>

  <p>Ariadne Oliver arkadaşına baktı. Judith Butler hafifçe titriyordu. Romancı, her zamankinden daha fazla bir su perisine benziyor, diye düşündü. Gerçeklerle hiçbir ilgisi yokmuş gibi bir hali var.</p>

  <p>Bayan Oliver, "Haydi," dedi. "Hercule Poirot'ya o bana telgraf çeker çekmez seni Londra'ya götüreceğime dair söz verdim. O da telgraf çekti işte."</p>

  <p>Judith, "Ne oluyor burada?" diye sordu. "Neden bu köye geldim bilmem ki?"</p>

  <p></p>

  <p></p>

  <p>Romancı başını salladı. </p>

  <p>"Bunu ben de zaman zaman düşündüm. Ama insanların bazen ne yapacakları hiç belli olmuyor. En olmayacak bir yeri seçerek, oraya yerleşiyorlar." </p>

  <p>Bayan Oliver bahçeye çıkarak seslendi. </p>

  <p>"Miranda, gel. Londra'ya gidiyoruz."</p>

  <p>Küçük kız ağır ağır onlara doğru geldi. </p>

  <p>"Londra'ya mı gidiyoruz?"</p>

  <p>Annesi, "Ariadne bizi arabayla götürecek," dedi. "Orada tiyatroya gideceğiz. <span style="text-indent: 1em; font-size: 1em;">Bayan Oliver bale için de bilet bulabileceğini sanıyor. Bale temsillerini görmek ister miydin?"</span></p>

  <p>"Ah, çok isterdim." </p>

  <p>Miranda'nın gözleri pırıl pırıl parlıyordu. </p>

  <p>"Ama önce gidip arkadaşlarımdan biriyle vedalaşmalıyım."</p>

  <p>"Hemen hareket edeceğiz."</p>

  <p>"Geç kalmam. Ama gideceğimizi haber vermem lazım. Çünkü ona bazı şeyleri yapacağıma dair yemin etmiştim." </p>

  <p>Bahçe yolundan koşarak kapıdan çıktı. </p>

  <p><span style="text-indent: 1em; font-size: 1em;">Bayan Oliver merakla sordu. </span></p>

  <p><span style="text-indent: 1em; font-size: 1em;">"Miranda'nın arkadaşları kimler?" </span></p>

  <p><span style="text-indent: 1em; font-size: 1em;">Judith omuzlarını kaldırdı. </span></p>

  <p><span style="text-indent: 1em; font-size: 1em;">"Bilmiyorum. Miranda insana hiçbir şey söylemez. Ancak, onun en fazla ormandaki kuşlar ve sincapları kendine yakın hissettiğini sanıyorum. Kendisiyle tanışan herkes ondan hoşlanıyor. Ama Miranda kızları buraya çaya getirmez. </span><span style="text-indent: 1em; font-size: 1em;">Galiba en samimi arkadaşı Joyce Reynolds'du." </span></p>

  <p><span style="text-indent: 1em; font-size: 1em;">Dalgın bir tavırla ekledi. </span></p>

  <p><span style="text-indent: 1em; font-size: 1em;">"Joyce, Miranda'ya pek acayip şeyler anlatırdı... Filler... Kaplanlar..." </span></p>

  <p><span style="text-indent: 1em; font-size: 1em;">Kendini toparlayarak, </span></p>

  <p><span style="text-indent: 1em; font-size: 1em;">"Madem ısrar ediyorsun, gidip bavulumu yerleştireyim bari. Aslında buradan ayrılmak da istemiyorum. Bir sürü işim var."</span></p>

  <p>"Gelmen gerek." </p>

  <p>Bayan Oliver'in sesi gayet kesindi.</p>

  <p><br/></p>

  <p><br/></p>

  <p><br/></p>

  <p>Miranda biraz da nefes nefese yan kapıdan içeriye girdiği sırada, Judith de elinde bavullarla ikinci kattan aşağıya iniyordu.</p>

  <p>Kız, "Önce yemek yemeyecek miyiz?" diye sordu. </p>

  <p>Bir orman perisine benzemesine rağmen iştahı yerindeydi küçük kızın.</p>

  <p>Bayan Oliver, "Öğle yemeğini yolda yeriz," dedi. "Haversham'daki Kara Gül fena değildir. Zaten tam öğle zamanı orada oluruz. Haydi, gel Miranda. Artık gidiyoruz."</p>

  <p>"Cathie'ye yarın onunla sinemaya gidemeyeceğimi söyleme fırsatını bulamadım. A, belki ona telefon edebilirim."</p>

  <p>Annesi, "Haydi," diye başını salladı. "Çabuk ol."</p>

  <p>Miranda koşarak telefonun durduğu oturma odasına daldı. Judith'le Bayan Oliver bavulları arabaya yerleştirdiler. Miranda da oturma odasından çıktı. Nefes nefese, "Ona haber bıraktım," dedi. "Artık her şey yolunda."</p>

  <p>Arabaya binerlerken Judith Butler içini çekti. </p>

  <p>"Ariadne, bana sen iyice çıldırmışsın gibi geliyor. Ne oluyor Allah aşkına?"</p>

  <p>Bayan Oliver, "Elbet yakında öğreniriz," diye cevap verdi. "Ya o deli ya da ben."</p>

  <p>"O? Kim?"</p>

  <p>Romancı, "Hercule Poirot," dedi.</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Londra'da Hercule Poirot, bir odada dört kişiyle konuşuyordu. Bunlardan biri Müfettiş Timothy Raglan'dı. Adam, her zaman amirlerinin yanında olduğu zaman yaptığı gibi ciddi ve kaygılı bir tavır takındı. Yüzü gayet ifadesizdi. İkinci şahıs eski Başmüfettiş Spence'di. Üçüncü Polis Müdürü Alfred Richmond, dördüncü ise savcı yardımcısıydı. Zeki bakışlı bir adamdı. Hepsi de merakla Hercule Poirot'ya bakmaktaydılar.</p>

  <p>"Durumdan emin gözüküyorsunuz, Mösyö Poirot?"</p>

  <p>Belçikalı, "Kesinlikle eminim," diye cevap verdi. "Olaylar belirli bir şekilde sıraya dizilir, birbirine bağlanırsa o zaman böyle olmaması gerek, diye düşünür ve bunun nedenlerini araştırırsınız."</p>

  <p>"Cinayet sebepleri biraz karışık gibi..."</p>

  <p>Belçikalı, "Hiç de değil," dedi. "Bunlar o kadar basit ki... Bu yüzden onları tâ işin başında farkedemedik."</p>

  <p>Savcı yardımcısının yüzünde şüphe dolu bir ifade belirdi.</p>

  <p>Müfettiş Raglan söze karıştı. </p>

  <p>"Biraz sonra elimize kesin bir delil daha geçecek. <span style="text-indent: 1em; font-size: 1em;">Tabii eğer bu konuda bir hata olmuşsa..."</span></p>

  <p>Poirot, "Ding Dong'da, kedi kuyuda, meselesi mi? Bunu mu kastediyorsunuz?"</p>

  <p>"Bildiğiniz gibi sizinki sadece bir tahmin."</p>

  <p></p>

  <p></p>

  <p>"Ama bütün deliller başından beri buna işaret ediyordu. Bir kız ortadan kayboldu mu, durum ancak iki şekilde açıklanabilir: Bir: Kız, bir erkekle kaçmıştır, iki: Kız öldürülmüştür."</p>

  <p>"Bize açıklayacağınız başka noktalar yok mu, Mösyö Poirot?"</p>

  <p>"Evet. Tanınmış bir emlakçıyla temasa geçtim. Kendisi yakın dostumdur. Özellikle Batı Hint adaları, Ege, Adriyatik, Akdeniz gibi yerlerde villa ve arazi alım satımıyla uğraşır. Yani güneşli yerlerde ev ve arsa işi yapar. Müşterileri de daima zengin kimselerdir. Ondan alınan son bir şeyin ilginizi çekeceğini sanıyorum." Katlı bir kâğıdı uzattı.</p>

  <p>"Bu, görüştüğümüz olaylara bağlı mı?"</p>

  <p>"Bundan eminim."</p>

  <p>"O hükümetin adaların alım ve satımını yasakladığını sanıyordum."</p>

  <p>"Paranın yardımıyla daima bir yol bulunabilir."</p>

  <p>"Üzerinde durmak istediğiniz başka noktalar var mı?"</p>

  <p>"Yirmi dört saat içerisinde sorunu kesin şekilde halledeceğimizi sanıyorum."</p>

  <p>"Nasıl?"</p>

  <p>"Size önemli bir görgü tanığını dinleteceğim."</p>

  <p>"Yani..."</p>

  <p>"Cinayeti göreni..."</p>

  <p>Savcı yardımcısı, Hercule Poirot'ya gitgide artan bir şüpheyle bakıyordu. </p>

  <p>"Bu görgü tanığı nerede şimdi?"</p>

  <p>"Onun Londra'ya doğru yola çıktığını umuyorum."</p>

  <p>"Biraz... endişeli bir haliniz var."</p>

  <p>"Doğru. Gerekli önlemleri aldım ama yine de korktuğumu itiraf etmeliyim. Evet, aldığım önlemlere rağmen endişeye kapılmaktan kendimi alamıyorum. Çünkü bu meselede hainlik, çabukluk, müthiş bir açgözlülük ve... belki de... biraz anormallikle karşı karşıyayız. Başlangıçta bu kimse dengesiz değildi sanırım. <span style="text-indent: 1em; font-size: 1em;">Ama gitgide bu hale girdi. Kötü bir tohum kök saldı ve hızla büyümeye başladı. </span><span style="text-indent: 1em; font-size: 1em;">Şimdi belki de bu o şahsı tümüyle idaresi altına aldı. Onun insanca değil, insanlık dışı amaçlarla hareket etmesine sebep oluyor."</span></p>

  <p>Savcı yardımcısı, "Bu konuda başkalarının fikirlerini de almalıyız," dedi.</p>

  <p>"Acele etmemeliyiz. Tabii... birçok şey o... koru işine dayanıyor. Eğer o işten kesin bir sonuç alırsak, hemen harekete geçeriz. Ama alamazsak o zaman oturup düşünmemiz gerek."</p>

  <p>Hercule Poirot ayağa kalktı. </p>

  <p>"Ben artık gidiyorum. Size bütün bildiklerimi, olabilecekleri ve korkularımı anlattım. Sizinle teması kesmeyeceğim tabii."</p>

  <p>Yabancılara özgü tavırlarla odadakilerin elini sıkarak dışarı çıktı.</p>

  <p>Savcı yardımcısı, "Bu adam galiba şarlatanın biri," diye mırıldandı. "Biraz da kaçık sanırım. Zaten yaşı da oldukça ilerlemiş. O yaştaki bir insana güvenilebilinir mi, bilemiyorum."</p>

  <p>Polis Müdürü, "Ona güvenebiliriz," dedi. "Daha doğrusu adam bende bu izlenimi uyandırdı. Spence siz onu yıllardan beri tanıyorsunuz. Kendisiyle ahbapsınız. <span style="text-indent: 1em; font-size: 1em;">Bunadı mı dersiniz?"</span></p>

  <p>Başmüfettiş Spence hemen cevap verdi. </p>

  <p>"Hayır. Öyle bir şey yok. Siz ne diyorsunuz, Raglan?"</p>

  <p>"Ben kendisiyle yeni tanıştım, efendim. Önce, sözlerinin, fikirlerinin biraz garip olduğunu düşünmedim değil. Ama artık ona tamamiyle inanıyorum. Sonunda onun haklı çıkacağından eminim."</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Bayan Oliver, Kara Gülün yemek salonunda pencerenin önündeki masaya yerleşti. <span style="text-indent: 1em; font-size: 1em;">Vakit biraz erken olduğu için içerisi henüz dolmamıştı. </span></p>

  <p>Makyajını tazelemiş olan Judith Butler salona girerek, romancının karşısına oturdu. Yemek listesini alarak okumaya başladı.</p>

  <p>Bayan Oliver, "Miranda en çok ne sever?" diye sordu. "Onun için de yemek söyleyelim. Herhalde o da bir iki dakika sonra gelir."</p>

  <p>"Kızarmış pilice bayılır."</p>

  <p>"Kolay bu. Ya sen ne yiyeceksin?"</p>

  <p>Romancı, garsona döndü. </p>

  <p>"Üç kızarmış piliç." </p>

  <p>Arkasına yaslanarak dikkatle arkadaşına baktı.</p>

  <p>"Neden beni öyle süzüyorsun?"</p>

  <p></p>

  <p></p>

  <p>Bayan Oliver, "Düşünüyordum," diye mırıldandı.</p>

  <p>"Ne düşünüyordun?"</p>

  <p>"Aslında senin hakkında fazla bir şey bilmediğimi."</p>

  <p>"Bu herkes için de geçerli midir?"</p>

  <p>"Yani insanları tanımak kolay değildir mi, demek istiyorsun?"</p>

  <p>"Evet. Öyle değil mi?"</p>

  <p>Romancı, "Belki sen haklısın," dedi.</p>

  <p>İki kadın bir süre konuşmadılar.</p>

  <p>"Burada servis biraz ağır galiba."</p>

  <p>Bayan Oliver, "Galiba yemeklerimizi getiriyorlar," dedi.</p>

  <p>Bir garson, elinde tabaklarla dolu bir tepsiyle yaklaştı.</p>

  <p>"Miranda da nerede kaldı? Yemek salonunun ne tarafta olduğunu biliyor mu?"</p>

  <p>"Tabii biliyor. Geçerken buraya baktık." </p>

  <p>Judith sabırsız bir tavırla ayağa kalktı. </p>

  <p>"Gidip onu getireyim."</p>

  <p>"Belki onu araba tuttu."</p>

  <p>"Daha küçükken midesi hemen bulanırdı." </p>

  <p>Judith dört beş dakika sonra döndü.</p>

  <p>"Miranda tuvalette yok ama hemen yanında dışarıya açılan bir kapı var. Belki de bir kuşa filan bakmak için bahçeye çıktı. O böyledir."</p>

  <p>Bayan Oliver, "Kuşlara bakmanın sırası değil," dedi. "Git onu çağır. Yolumuza gecikmeden devam etmemiz gerek."</p>

  <p><br/></p>

  <p></p>

  <p style="text-align: center;">* * *</p>

  <p style="text-align: center;"><br/></p>

  <p style="text-align: center;"><br/></p>

  <p>Elspeth McKay sosisleri buzdolabına koyduktan sonra, patates ayıklamaya başladı. <span style="text-indent: 1em; font-size: 1em;">Tam o sırada telefon çaldı.</span></p>

  <p>"Bayan McKay? Ben Komiser Goodwin. Ağabeyiniz orada mı?"</p>

  <p>"Hayır. Kendisi bugün Londra'da."</p>

  <p>"Londra'ya telefon ettim ama oradan ayrılmış. Eve geldiği zaman kendisine kesin sonuç aldığımızı söyleyin."</p>

  <p>"Yani, eski kuyunun içinde bir ceset mi buldunuz?"</p>

  <p>"Bunu saklamanın hiç faydası yok. Haber etrafa yayıldı zaten."</p>

  <p>"Kimin ölüsü bu. Olga Seminoff'un mu?"</p>

  <p>"Evet. Ona benziyor."</p>

  <p>Elspeth, "Zavallı kızcağız," diye mırıldandı. "Olga kendisini kuyuya mı atmış? <span style="text-indent: 1em; font-size: 1em;">Yoksa..."</span></p>

  <p>"Bu bir intihar değil. Kızı bıçaklamışlar. Anlayacağınız bu olay da bir cinayet."</p>

  <p><br/></p>

  <p><br/></p>

  <p></p>

  <p style="text-align: center;">* * *</p>

  <p style="text-align: center;"><br/></p>

  <p style="text-align: center;"><br/></p>

  <p>Annesi tuvaletten çıktıktan sonra Miranda birkaç dakika bekledi. Sonra kapıyı aralayarak, dikkatle etrafa baktı. Sonunda dış kapıdan bahçeye süzüldü. İnce yoldan arka tarafa doğru koştu. Burada da bir yol vardı. Biraz ileride bir araba bekliyordu. Gür kırçıl kaşlı, kır sakallı bir adam direksiyonun başında gazete okumaktaydı. Miranda kapıyı açarak, adamın yanına oturdu. Gülüyordu.</p>

  <p></p>

  <p>"Çok komik görünüyorsun."</p>

  <p>"İstediğin kadar gülebilirsin. Sana engel olacak hiçbir şey yok." </p>

  <p>Araba hareket etti. İnce yoldan ilerlediler. Sağa saptılar. Nihayet ikinci yola çıktılar. Kır sakallı adam, </p>

  <p>"Vaktimiz var," dedi. "Çifte baltayı tam zamanında göreceksin. <span style="text-indent: 1em; font-size: 1em;">Kilterbury kırlarını da. Doğrusu manzara nefistir."</span></p>

  <p>Bir araba onlara adeta sürünerek geçti. Bu yüzden yolun kenarına kaçmak zorunda kaldılar. Kırçıl sakallı adam, "Budala gençler!" diye homurdandı.</p>

  <p>Gençlerden birinin omuzlarına kadar inen saçları, koskocaman yuvarlak gözlükleri vardı. Diğeri ise uzun favorileriyle bir İspanyola benziyordu.</p>

  <p>Miranda sordu. </p>

  <p>"Annem benim için endişelenmez değil mi?"</p>

  <p>"Senin için endişelenme fırsatı bulamayacak. O üzülmeye başladığı sırada ise sen gideceğin yere erişmiş olacaksın."</p>

  <p><br/></p>

  <p><br/></p>

  <p><br/></p>

  <p><br/></p>

  <p><br/></p>

  <p>Londra'da Hercule Poirot telefonu açar açmaz Bayan Oliver'in heyecanlı sesini duydu.</p>

  <p>"Miranda'yı kaybettik."</p>

  <p>"Kayıp mı ettiniz? Ne demek istiyorsunuz?"</p>

  <p></p>

  <p></p>

  <p>"Kara Gülde yemek yiyecektik. Tuvalete gitti ve geri gelmedi. Biri onun yaşlıca bir adamın kullandığı bir arabayla gittiğini söyledi. Ama belki de gördüğü Miranda değildi. Başka bir kızdı. O..."</p>

  <p>"Biri kızla birlikte gitmeliydi tuvalete. İkiniz de onu gözünüzün önünden ayırmamalıydınız. Size tehlike olduğunu söylemiştim. Bayan Butler endişeli mi?"</p>

  <p>"Tabii endişeli. Ne sanıyorsunuz? Zavallı telaşından çılgına döndü. Polise telefon etmek istiyor."</p>

  <p>"Evet, en doğrusu da bu olur. Onlara ben de telefon edeceğim."</p>

  <p>"Fakat... Miranda neden tehlikede."</p>

  <p>"Bilmiyor musunuz? Bunu şimdiye kadar tahmin etmeliydiniz," diyerek ekledi.</p>

  <p>"Ceset bulundu. Haberi yeni aldım."</p>

  <p>"Hangi ceset?"</p>

  <p>"Kuyudaki ceset tabii. Hangisi olacak."</p>
</body>
</html>