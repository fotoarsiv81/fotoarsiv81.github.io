<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:xml="http://www.w3.org/XML/1998/namespace" xml:lang="az">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title>Miss Marple Bir Öykü Anlatıyor</title>
</head>

<body>
  <p class="h11"><br /></p>

  <h2 class="h11" style="text-align: center;">Miss Marple Bir Öykü Anlatıyor</h2>

  <p><br /></p>

  <p>Sizlere bunu daha önce anlattığımı sanmıyorum, çocuklar... sana, Raymond ve de sana, Joan. Bu birkaç yıl önce başıma gelen basit, küçük bir olay. Aslında hiçbir şekilde "kendini beğenmiş" izlenimi uyandırmak istemem. Siz gençlerle karşılaştırılınca pek de akıllı sayılamayacağımın elbette ki bilincindeyim; sen Raymond o acınası insanlar, çile çeken kadınlar ve erkekler hakkında kitaplar yazıyorsun, sen Joan ise, sırtlarında büyük kamburlar taşıyan, sıradan insanlara ilişkin ilginç resimler yapıyorsun; her ikinizi de takdir ediyorum ama Raymond'un her zaman söylediği gibi (son derece sevecen bir tonda, çünkü Raymond yeğenleri arasında en sevdiğiydi) ben iflah olmaz bir eski devir kadınıyım. Bay Alma-Tademe <span class="t10">(1836 - 1912 y</span><span class="t10">ı</span><span class="t10">llar</span><span class="t10">ı</span> <span class="t10">aras</span><span class="t10">ı</span><span class="t10">nda ya</span><span class="t10">ş</span><span class="t10">am</span><span class="t10">ı</span><span class="t10">ş</span> <span class="t10">ünlü</span> <span class="t10">Hollandal</span><span class="t10">ı</span> <span class="t10">ressam. 1879'da</span> <span class="t10">İ</span><span class="t10">ngiliz Kraliyet Akademisi üyeli</span><span class="t10">ğ</span><span class="t10">ine seçilmi</span><span class="t10">ş</span><span class="t10">, 1999'da Sir unvan</span><span class="t10">ı</span> <span class="t10">alm</span><span class="t10">ı</span><span class="t10">ş</span><span class="t10">t</span><span class="t10">ı</span><span class="t10">r.)</span> ile Bay Frederic Leigton <span class="t10">(1830 -1896 y</span><span class="t10">ı</span><span class="t10">llar</span><span class="t10">ı</span> <span class="t10">aras</span><span class="t10">ı</span><span class="t10">nda ya</span><span class="t10">ş</span><span class="t10">am</span><span class="t10">ı</span><span class="t10">ş</span> <span class="t10">ünlü bir</span> <span class="t10">İ</span><span class="t10">ngiliz ressam ve</span> <span class="t10">heykelt</span><span class="t10">ı</span><span class="t10">ra</span><span class="t10">ş</span><span class="t10">)</span> hayranıyım ve korkarım sizlere onulmaz bir vieux jeu <span class="t10">(K</span><span class="t10">ı</span><span class="t10">z kurusu.)</span> gibi görünüyorum.</p>

  <p>Neyse, ne diyordum? Oh evet, kendini beğenmiş biri olarak nitelendirilmek istemem ama yine de kendimle gurur duyuyorum. Çünkü benden çok daha zeki olan birçok kişiyi şaşkına çeviren bir sorunu, biraz kafa yorarak biraz sağduyuyla çözmeyi başardım. Aslında her şeyin ta başından açıkça ortada olduğunu düşünmem gerekirdi...</p>

  <p>Evet, sizlere küçük bir öykü anlatacağım. Eğer bunu anlatarak kendimle övünmek gibi bir eğilime girdiğimi düşünecek olursanız, şunu unutmayın, böylece sonuçta çok büyük zorluklar içinde olan, çaresiz bir insana yardım etmiş oldum.</p>

  <p>Anımsadığım kadarıyla bu konu hakkında bilgim ilk kez bir akşam saat dokuz sularında Gwen (Gwen'i anımsıyorsunuz, değil mi? Hani şu bende çalışan kızıl saçlı hizmetçi kız vardı ya) yanıma gelip Bay Petherick ve tanımadığı bir başka beyin benimle görüşmek istediklerini söylediğinde oldu. Gwen onları -haklı olarak- doğruca oturma odasına almıştı. O sırada ben ısıtılan yemek odasında oturuyordum, ilkbaharın ilk günlerinde iki yeri birden ısıtmanın israf olduğu kanısındaydım.</p>

  <p>Gwen'den cherry brandy <span class="t10">(Vi</span><span class="t10">ş</span><span class="t10">ne likörü.)</span> ve kadeh getirmesini isteyerek oturma odasına gittim.</p>

  <p>Bilmem Bay Petherick'i anımsar mısınız? Kendisi iki yıl önce vefat etti, ama ölmeden önce uzun yıllar boyunca benim için hem yakın bir dost hem de tüm yasal işlerimde danışmanım olmuştu. Son derece zeki bir insan ve aynı zamanda gerçekten aklı başında bir avukattı. Şimdi onun yerine oğlu işlerimi yürütüyor -o da iyi bir genç, ama tam zamana uygun- ama ona Bay Petherick kadar güven duyamıyorum.</p>

  <p>Bay Petherick'e şöminenin yalnızca diğer odada yanmasının nedenlerini anlattım ve hemen bana arkadaşıyla birlikte yemek odasına gelebileceklerini söyledi -sonra da arkadaşını tanıştırdı- Bay Rhodes adında biriydi. Genç bir adam -en fazla kırk yaşlarında- ilk bakışta adamda bir terslik olduğunu anladım. Davranışları çok tuhaftı. Bu zavallı adamı gören biri eğer benim hemen anladığım gibi büyük bir baskı altında olduğunu fark edemese kaba olduğunu bile söyleyebilirdi.</p>

  <p>Yemek odasına geçmemizin ve Gwen'in cherry brandy'yi getirmesinin ardından Bay Petherick ziyaretlerinin nedenini açıkladı.</p>

  <p>"Miss Marple” dedi. "Cüretim için beni bağışlamanızı rica ederim. Buraya gelmemizin nedeni size bir konuyu danışmak istememiz."</p>

  <p>Ne kastettiğini anlayamamıştım, Bay Petherick sözlerini sürdürdü:</p>

  <p>"Ağır hasta olan biri genelde iki kişinin görüşünü almak ister: uzman bir doktorun ve aile doktorunun. Genelde uzman doktorun görüşüne daha fazla değer verme eğilimi olsa da bu konuda onlarla hemfikir olduğumdan pek emin değilim. Uzman yalnızca kendi alanında çok bilgilidir; aile doktorunun ise belki bilgisi daha kısıtlı, ama deneyimi çok daha fazladır."</p>

  <p>Ne demek istediğini biliyordum, daha kısa bir süre önce genç yeğenlerimden biri çocuğu hastalanınca onu yaşlı sarsak olarak nitelendirdiği aile doktoruna danışmadan çok iyi tanınan cilt hastalıkları uzmanına taşımıştı. Uzman çok pahalı bir tedavi önermiş ama sonradan bunun yalnızca farklı seyreden bir kızamık olduğu anlaşılmıştı. Bunu açıklamamın tek nedeni -konu dışına çıkmış olma korkuma rağmen- Bay Petherick'in görüşüne katıldığımı belirtmek, ama halen onun sözü nereye getireceği hakkında hiçbir fikrim yoktu.</p>

  <p>"Eğer Bay Rhodes hastaysa” dedim ve aynı anda sustum, çünkü zavallı adam ürkütücü bir şekilde güldü.</p>

  <p>Adam, "Birkaç ay içinde boynum kırılarak öleceğimi sanıyorum” dedi.</p>

  <p>Sonra durum açıklık kazandı. Kısa süre önce Barnchester'de bir cinayet işlenmişti, buradan yaklaşık olarak yirmi mil ötedeki bir köyde. Ne yazık ki, o sıralar bu cinayet pek ilgimi çekmemişti, çünkü köydeki hemşireden dolayı büyük bir heyecan yaşamaktaydık. Bu çok daha önemli olsalar da, Barnchester'deki cinayet ve dış dünyada olanlar, örneğin Hindistan'daki deprem gibi konuları arka plana itiyordu. Korkarım köyler hep böyle. Yine de, her ne kadar adını unutmuş olsam da, yakındaki bir otelde hançerlenerek öldürülen bir kadına ilişkin haberi yerel gazetede okuduğumu anımsıyordum. Anlaşıldığı kadarıyla bu kadın Bay Rhodes'un karısıydı -sanki bu yeterince kötü değilmiş gibi- adamın onu öldürmüş olabileceğinden ciddi bir şekilde kuşkulanılıyordu.</p>

  <p>Bay Petherick bütün olanları açıkça anlattı; her ne kadar ilk adli soruşturma cinayetin bilinmeyen bir kişi ya da kişilerce işlenmiş olabileceği kararıyla sonuçlansa da, Bay Rhodes'un bir iki gün içinde tutuklanacağını düşünmek için yeterince nedeni olduğunu belirtti. Zaten bu yüzden de Bay Petherick'e gelmiş ve kendini onun güvenli ellerine teslim etmişti. Bay Petherick sözlerine devam ederek, o öğleden sonra Sir Malcolm Olde, K.C.'yi ziyaret ettiklerini ve eğer bir nedenle bu olay hakkında dava açılacak olursa Sir Malcolm'la Bay Rhodes'u savunmak üzere anlaştıklarını anlattı.</p>

  <p>Sir Malcolm genç bir adamdı, Bay Petherick, onun yöntemlerinin fazlasıyla çağdaş olduğunu ve hemen yasal bir savunma yöntemi önerdiğini söyledi. Ancak bu savunma yöntemi Bay Petherick'i pek tatmin etmemişti.</p>

  <p>"Görüyorsunuz işte, Sayın Lady” dedi. "Uzmanların görüş açıları konusunda daha önce söylediklerimle de örtüşüyor bu. Sir Malcolm'a bir dava verildiğinde yaklaşımı yalnızca o olayın ana çizgileri ve en geçerli olabilecek savunma yöntemi. Ancak en iyi savunmada bile kanımca asıl can alıcı nokta atlanılabilir, yani gerçekte olanlar nazarı itibara alınmayabilir."</p>

  <p>Ardından benim zekâm, sezgilerim ve yargılama yeteneğim, insan doğası hakkındaki bilgilerim konusunda son derece nazik, övgü dolu birtakım şeyler daha söyledi. Bir açıklama getirebilecek olduğumu umduğundan bana olayın öyküsünü ayrıntılarıyla anlatmak için izin istedi.</p>

  <p>Bay Rhodes'un benim işe yarayabileceğim konusunda kuşkuları olduğunu görebiliyordum, aslında oraya getirilmiş olmaktan bile canı sıkılıyordu. Ancak Bay Petherick bunu umursamayarak mart ayının sekizinde olanlara ilişkin gerçekleri açıklamaya başladı.</p>

  <p>O gün Bay ve Bayan Rhodes Barnchester'deki Crown Oteli'nde kalmışlardı. Bayan Rhodes (Bay Petherick'in özenli açıklamalarından çıkarabildiğim kadarıyla) sanırım hastalık hastası bir tipmiş ve akşam yemeğinden sonra doğruca yatmaya gitmiş. O ve kocası aralarında bağlantı kapısı olan bitişik odalarda kalıyorlarmış. O sırada tarih öncesi silahlar hakkında bir kitap derlemekte olan Bay Rhodes da bitişik odada kitabını yazmaya koyulmuş. Saat on bir sularında da kâğıtlarını toplayıp uyumak üzere yatağına yatmış. Bunu yapmadan hemen önce de istediği bir şey olup olmadığını sormak için ara kapıdan karısının odasına bir göz atmış. Elektriğin açık olduğunu ve karısının yatakta göğsüne bir şey saplanmış olarak yattığını görmüş. Kadın bir saat kadar önce ölmüş, belki daha da önce. Bu cinayete ilişkin olarak saptanan bulgular ise şunlardı: Bayan Rhodes'un odasında koridora açılan bir kapı daha vardı. Bu kapı kilitlenmiş ve içeriden sürgülenmişti. Odadaki tek pencere kapalıydı ve mandalı kapatılmıştı. Bay Rhodes'un ifadesine göre termoforları getiren oda hizmetçisi dışında odaya girip çıkan olmamıştı. Cesedin üstünde bulunan silah Bayan Rhodes'un tuvalet masasının üstünde duran küçük bir hançerdi. Bayan Rhodes bu hançeri kâğıt bıçağı olarak kullanıyordu. Hançerde parmak izi yoktu. Kısaca durum böyleydi işte... kurbanın odasına Bay Rhodes ve oda hizmetçisi dışında giren olmamıştı.</p>

  <p>Oda hizmetçisi konusunda daha fazla bilgi almak istedim.</p>

  <p>"Elbette ki ilk mercek altına aldığımız o oldu” dedi Bay Petherick. "Mary Hill o yörede tanınan biri, on yıldır da o otelde çalışıyor. Otelin konuklarından birini öldürmek için kesinlikle görünür bir nedeni yok. Pek zeki sayılmaz, hatta oldukça aptal, neredeyse salak. Ama sorgulamada öyküsünü hiç değiştirmedi. Bayan Rhodes'a termoforu götürmüş ve ardından da odadan çıkmış. Söylediğine göre o sırada Bayan Rhodes çok yorgunmuş; neredeyse uyumak üzereymiş. Açıkçası onun cinayet işlediğine inanamıyorum ve hiçbir jürinin de inanmayacağından eminim."</p>

  <p>Bay Petherick diğer ayrıntıları da açıkladı. Crown Oteli'nin merdivenlerinin eşiğinde konukların bazen oturup kahve içtikleri bir tür küçük lobi var. Buradan sağa doğru bir koridor uzanıyor ve bu koridordaki son oda kapısı Bay Rhodes'un kaldığı odaya ait. Sonra bu koridor dik açıyla tekrar sağa dönüyor ve bu kez koridordaki ilk kapı Bayan Rhodes'un oda kapısı. Olay gerçekleştiğinde her iki kapıyı da gören tanıklar var. Birinci kapı, ki bu Bay Rhodes'un kapısı, bunu A olarak adlandırıyorum, orası lobide kahvelerini içen dört kişi tarafından görülüyordu. Bunlar, iki ticari amaçla yolculuk eden işadamı ve yaşlı bir çiftti. Onların ifadelerine göre Bay Rhodes ve oda hizmetçisi kız dışında A kapısından giren çıkan olmamış. B koridorundaki diğer kapıya gelince, orada da elektrikçi çalışıyormuş ve o da B kapısından oda hizmetçisinden başka hiç kimsenin girip çıkmadığına yemin ediyor.</p>

  <p>Bu çok tuhaf ve ilginç bir olaydı. Görünüşe bakılacak olursa Bay Rhodes'un karısını öldürmüş olması gerekiyordu. Ancak Bay Petherick'in müvekkilinin suçsuzluğundan kesinlikle emin olduğunu görebiliyordum. Kuşkusuz Bay Petherick çok zeki, gün görmüş ve yargılarına güvenilecek bir adamdı.</p>

  <p>Soruşturma sırasında Bay Rhodes, karısına tehdit mektupları yazan bir kadınla ilgili çok kuşkulu ve karmakarışık bir öykü anlatmıştı. Anladığım kadarıyla bu hiç de inandırıcı bir öykü değildi. Zaten Bay Petherick'in söz vermesiyle Bay Rhodes da aynı görüşte olduğunu açıkladı.</p>

  <p>"Aslında” dedi. "Buna hiç inanmadım. Amy'nin bunu uydurduğunu düşündüm."</p>

  <p>Kanımca Bayan Rhodes başlarına gelen her şeyi abartıp yaşamı zorlaştıran romantik yalancılardandı. Bu kişilerin kendi ifadelerine göre bir yıl içinde başlarına gelenlerin sayısı inanılmayacak düzeydedir. Muz kabuğuna basıp düşseler bunu ölümün kıyısından dönmek olarak anlatırlar. Kazara lambanın abajuru alev alsa büyük bir tehlike atlatıp yaşamları pahasına alevler içindeki binadan kaçmış olurlar. Kocası onun sözlerini belirli ölçüde iskonto etmeyi alışkanlık haline getirmişti. Bir araba kazasında öldürdüğü çocuğun annesinin ondan intikam almaya yemin ettiğine ilişkin hikâyeyi de kocası -neyse- pek dikkate almamıştı. Zaten kaza onlar evlenmeden çok önce olmuştu. Bayan Rhodes, kocasına çılgınca bir ifadeyle yazılmış tehdit mektuplarını gösterip okumasına rağmen, Bay Rhodes hep karısının bu mektupları kendisinin yazdığından kuşkulanmıştı.</p>

  <p>Aslında bu gibi şeyleri daha önce de bir iki kez yapmıştı. Bayan Rhodes isterik eğilimleri olan, sürekli heyecan arayan bir kadındı.</p>

  <p>Her neyse, bu bana çok doğal görünüyordu; ne de olsa köyde de aynı şeyi yapan genç kadınlar var.</p>

  <p>Bu gibi insanlardaki asıl tehlike başlarına gerçekten de bir şey geldiğinde, hiç kimsenin onların gerçeği söylediklerine inanmamasıdır. Bana öyle geliyordu ki, bu kez de durum aynen böyleydi.</p>

  <p>Bence polis de büyük ölçüde Bay Rhodes'un kuşkuları kendi üzerinden uzaklaştırmak için bu inanılmaz hikâyeyi uydurduğuna inanıyordu.</p>

  <p>Onlara otelde kendileri dışında başka kadın konuk kalıp kalmadığını sordum. Cevap iki kadının daha olduğuydu, bir İngiliz-Hint melezi olan dul Bayan Granby ve burnundan konuşan yaşlı bir kız kurusu olan Miss Carruthers. Bay Petherick yapılan tüm incelemelerde onları cinayet yerinin çevresinde gören ya da bir şekilde cinayetle ilgileri olabileceğini gösteren herhangi bir kanıta rastlanmadığını belirtti. Ondan bana kadınları tanımlamasını istedim. Bayan Granby'nin elli yaşlarında, soluk tenli, kızıl dalgalı saçları olan bir bayan olduğunu anlattı. Giysileri oldukça gösterişliydi ve büyük ölçüde ham ipektendi. Miss Carruthers ise kırklı yaşlardaydı, burnunun üstünde duran bir gözlük taşıyordu. Saçları erkek gibi kısacık kesilmişti, erkek stili ceket ve gömlek giyiyordu.</p>

  <p>"Sevgili dostum” dedim. "Bu durumu daha da güçleştiriyor."</p>

  <p>Bay Petherick merak dolu, soru soran gözlerle beni süzdü, ancak o an için daha fazla bir şey söylemek istemiyordum. O yüzden Sir Malcolm Olde'nin bu konuda ne dediğini sordum.</p>

  <p>"Sir Malcolm intihar üzerinde durmak gerektiği kanısında. Otopsi raporu tam tersine tanıklık ediyor olsa da parmak izi sorununu aşmanın bir yolunu bulacağından emin."</p>

  <p>Bay Rhodes'a bu konuda ne düşündüğünü sorduğumda, doktorların aptal olabileceğini ama kendisinin karısının intihar etmiş olabileceğine asla inanmadığını söyledi. "O öyle bir kadın değildi” dedi kısaca ve ona inandım. İsterik insanlar genelde intihar etmezler.</p>

  <p>Bir dakika kadar düşündükten sonra Bay Rhodes'un odasındaki kapının doğrudan koridora mı açıldığını sordum. Bay Rhodes, "Hayır” dedi. Burada daha önce banyo ve tuvaletin bulunduğu ufak bir antre vardı. İşte antreyle yatak odası arasındaki bu kapı kilitli ve içten sürgülüydü.</p>

  <p>"Bu durumda” dedim. "Bu olayın çözümü çok basit görünüyor."</p>

  <p>Ve gerçekten de, biliyor musunuz, dünyanın en basit şeyini yaptım... Anlaşıldığı kadarıyla hiç kimse bu konuya bu açıdan yaklaşmamıştı.</p>

  <p>Bay Petherick de Bay Rhodes da gözlerini bana dikmişlerdi, kendimi çok mahcup hissettim.</p>

  <p>"Belki de” dedi Bay Rhodes. "Miss Marple olayın zorluğunu tam olarak kavrayamadı."</p>

  <p>"Evet” dedim. "Anladığımı sanıyorum. Dört ihtimal var. Bayan Rhodes ya kocası tarafından öldürüldü ya da oda hizmetçisi tarafından. Ya da intihar etti veya kimsenin içeri girip çıktığını görmediği dışarıdan biri tarafından öldürüldü."</p>

  <p>"İşte bu olanaksız” diye itiraz etti Bay Rhodes. "Ben görmeden hiç kimse odamdan o odaya girip çıkamazdı. Ayrıca biri diğer kapıdan elektrikçi görmeden odaya girmeyi başarmış olsa bile kilitli ve sürgülü kapıdan dışarı çıkmayı nasıl başarabilirdi ki?"</p>

  <p>Bay Petherick, bana bakarak, cesaret vermek istercesine, "Evet, Miss Marple” dedi.</p>

  <p>"Bir şey sormak istiyorum” dedim. "Bay Rhodes, oda hizmetçisi nasıl biriydi?"</p>

  <p>Tam emin olmadığını söyledi -ince uzun boylu olduğunu düşünüyordu- esmer mi sarışın mı olduğunu anımsamıyordu. Bay Petherick'e dönüp aynı şeyi ona da sordum.</p>

  <p>Orta boylu olduğunu söyledi, san saçları ve mavi gözleri vardı, <span class="t11">g</span> harfini söyleyemiyordu.</p>

  <p>Bay Rhodes, "Siz benden çok daha iyi bir gözlemcisiniz, Petherick” dedi.</p>

  <p>Bu konuda onunla aynı fikirde olmadığımı belirttim. Sonra da Bay Rhodes'dan evimdeki hizmetçi kızı tanımlamasını istedim. Ne o ne de Bay Petherick bunu başaramadılar.</p>

  <p>"Bunun ne anlama geldiğini görüyor musunuz?" diye sordum. "İkiniz de buraya kafanız tamamen başka bir konuya takılı bir halde geldiniz ve size kapıyı açan sizin açınızdan yalnızca bir ev hizmetçisiydi. Aynı şey Bay Rhodes için de otelde söz konusuydu. O oda hizmetçisinin yalnızca üniformasını ve önlüğünü gördü. Kendini işine vermişti. Ancak Bay Petherick aynı kadınla konuşurken tamamen farklı bir konumdaydı. Onu karşısında bir kişilik olarak gördü. İşte cinayeti işleyen kadın da tam olarak bundan yararlandı.</p>

  <p>"Bence” diye ekledim. "Olay aynen şöyle gelişti. Oda hizmetçisi içeri A kapısından girdi, elindeki termoforla Bay Rhodes'un odasından geçip Bayan Rhodes'un odasına girdi ve antreden geçip B koridoruna çıktı. X, şimdilik katilimizi böyle tanımlamak istiyorum, B kapısından küçük antreye girdi ve burada saklandı - şey, yani oradaki bölmelerden birinde- ve hizmetçi kız gidene kadar bekledi. Sonra Bayan Rhodes'un odasına girdi, tuvalet masasından hançeri aldı (hiç kuşkusuz aynı gün daha önceden odayı incelemişti) yatağa gitti, hançeri uyuyan kadının göğsüne sapladı, hançerin sapını silip temizledi, içeri girdiği kapıyı kilitleyip sürgüledi ve Bay Rhodes'un çalıştığı odadan dışarı çıktı."</p>

  <p>Bay Rhodes haykırdı: "Ama benim onu görmüş olmam gerekirdi. Ayrıca elektrikçinin de içeri girdiğini görmüş olması gerekirdi."</p>

  <p>"Hayır” dedim. "İşte bu konuda yanılıyorsunuz. Onu göremezdiniz, tabii eğer oda hizmetçisi gibi giyindiyse..." Bunu iyice sindirmelerini bekledim ve sonra devam ettim. "Siz kendinizi tamamıyla işinize vermiştiniz. Göz ucuyla oda hizmetçisinin odanıza girdiğini gördünüz, karınızın odasına geçti, geri döndü ve dışarı çıktı. Üzerindeki aynı giysiydi, ama giysinin içindeki kadın aynı kadın değildi. Kahve içenlerin tanık oldukları durum da aynıydı; bir oda hizmetçisi içeri girmiş ve çıkmıştı. Elektrikçi için de durum aynıydı. Hatta cüretimi bağışlarsanız, eğer oda hizmetçisi çok güzel olsaydı bir erkeğin onun yüzünü fark etmiş olabileceğini söyleyebilirdim; bu, insan doğasının gereği... Ne var ki söz konusu olan sıradan orta yaşlı bir kadındı -yani- sizin gördüğünüz yalnızca hizmetçinin giysisiydi, kadının kendi değil."</p>

  <p>Bay Rhodes bağırdı. "Peki ikinci kadın kimdi?"</p>

  <p>"Neyse” dedim. "Bunu tam olarak söylemek biraz zor. Bu Bayan Granby ya da Miss Carruthers olabilir. Tanımlamanızdan çıkardığım kadarıyla Bayan Granby normalde de peruk takıyor olmalı, dolayısıyla hizmetçi kız kimliğinde kendi saçını kullanmış olabilir. Diğer yandan, saçları erkek gibi kısacık kesilmiş olan Miss Carruthers de bu rolü oynamak için peruk takmış olabilir. Bu durumda hangisinin söz konusu olduğunu bulmakta pek zorlanmayacağınızı sanırım. Bana sorarsanız, söz konusu kişinin Miss Carruthers olduğunu düşünüyorum."</p>

  <p>Gerçekten de sevgili yavrularım, bu öykü böylece sonuçlandı. Carruthers adı sahteydi ve katil oydu. Kadının ailesinde akıl hastalığı vardı. Dikkatsiz, gözü kara bir sürücü olan Bayan Rhodes yaptığı kazada onun küçük kızının ölümüne neden olmuştu ve zavallı kadın bunun üzerine iyice aklını yitirmişti. Muhtemel kurbanına tehdit mektupları yazmanın dışında deliliğini ustaca gizlemeyi başarmıştı. Kurbanını uzunca bir süre izlemiş, planlarını son derece akıllıca yapmıştı.</p>

  <p>Olayın ardından ertesi sabah peruğunu ve hizmetçi giysisini bir adrese postalamıştı. Gerçek yüzüne vurulup biraz da sıkıştırılınca kolayca teslim olup gerçeği itiraf etti. Zavallı kadın şimdi Broadmoor Akıl Hastanesi'nde. Kesinlikle akli dengesi bozuk, cezai ehliyeti olmayan biri ama bu çok akıllıca planlanmış bir cinayetti.</p>

  <p>Bay Petherick daha sonraları beni ziyaret ederek Bay Rhodes'un övgü dolu çok hoş bir teşekkür mektubunu getirdi; gerçekten de yüzümün kızarmasına neden olan bir mektuptu bu. Eski dostumun da bana soracağı bir şey vardı: "Yalnızca bir şey” dedi. "Nasıl oldu da katilin Granby değil de Carruthers olduğunu anladınız? Her ikisini de görmemiştiniz."</p>

  <p>"Şey” dedim. "Neden g'lerdi. Bana g harfini söyleyemediğini anlattınız. Bakın, kitaplarda birçok kişide bu arazın bulunduğu yazar, ama gerçekte böyle konuşan pek fazla insan tanımadım; aslına bakarsanız altmış yaşının altında hiç kimseyi. Bu söylenemeyen g harfleri bende kadının rol yaptığını ve bunu özellikle abartıyor olabileceğini çağrıştırdı."</p>

  <p>Bay Petherick'in bunun üzerine ne dediğini size söylemek istemiyorum -ama çok iltifat etti- ve ben de itiraf etmeliyim ki kendimle bir ölçüde gurur duymadan edemedim.</p>

  <p>Dünyada bazı şeylerin kendiliğinden doğru yola girmesi muhteşem bir şey. Bay Rhodes yeniden evlendi -çok hoş, nazik bir kızla- sevimli, sağlıklı bir bebekleri oldu ve ne oldu biliyor musunuz?</p>

  <p>Benden bebeğin vaftiz annesi olmamı istediler. Onlar açısından çok hoş bir davranış, değil mi?</p>

  <p>Neyse, umarım, sözü çok uzattığımı düşünmüyorsunuzdur...</p>
</body>
</html>
