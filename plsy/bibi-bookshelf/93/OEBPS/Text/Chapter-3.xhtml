<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />

  <title></title>
</head>

<body class="calibre">
  <h2 class="calibre2" id="u7fc66d01-912a-43f9-b29d-a7aa2a67a996" title="Üçüncü Bölüm: ENKAZ">Üçüncü Bölüm</h2>

  <h2 class="calibre2" id="u3b1543a8-9d56-4df8-9d8d-6023691256d2">ENKAZ</h2>

  <p class="calibre1">ANDOVER MERCY HASTANESİ ÖLÜM RAPORU Adı: White Carrietta N.</p>

  <p class="calibre1">Adres: 47 Carlin Caddesi Chamberlain, Maine 02249</p>

  <p class="calibre1">Acil Servis Oda no: Kullanılmadı</p>

  <p class="calibre1">Ambulans: No: 16</p>

  <p class="calibre1">Uygulanan tedavi: Uygulanmadı</p>

  <p class="calibre1">Hastaneye gelmeden önce öldü</p>

  <p class="calibre1">Ölüm zamanı: 28 Mayıs, 1979 - 02:00 (tahmini)</p>

  <p class="calibre1">Ölüm nedeni: Kanama, şok, koroner tıkanıklığı ve/veya trombozu (olası)</p>

  <p class="calibre1">Öleni tanıtlayan kişi: Susan D. Snell</p>

  <p class="calibre1">19 Back Chamberlain Yolu Chamberlain, Maine 02249</p>

  <p class="calibre1">Birinci derecede yakını: Yok</p>

  <p class="calibre1">Ölünün kime verileceği: Maine Belediyesi</p>

  <p class="calibre1">Doktoru:</p>

  <p class="calibre1">Patolog:</p>

  <p class="calibre3">*</p>

  <p class="calibre1">AP haber ajansının haber teleksinden alıntı, 5 Haziran Cuma 1979:</p>

  <p class="calibre1">CHAMBERLAIN, MAINE (AP)</p>

  <p class="calibre1">EYALET YETKİLİLERİ CHAMBERLAIN'DEKİ ÖLÜ SAYISININ, 49'U HÂLÂ KAYIP OLMAK ÜZERE, 409 KİŞİYİ BULDUĞUNU SÖYLEMEKTEDİR. CARRIETTA WHITE VE "TK" FENOMENİ DENİLEN OLAYLA İLGİLİ SORUŞTURMA SÜRERKEN ANILAN GENÇ KIZA YAPILAN OTOPSİ SONUCUNDA BEYİN VE BEYİNCİĞİN BAZI BÖLGELERİNDE BİR TAKIM OLAĞANDIŞI OLUŞUMLARIN VARLIĞINDAN SÖZ EDİLMEKTEDİR. EYALET VALİSİ BU FELAKETİN İNCELENMESİ İÇİN KASABANIN İLERİ GELENLERİNDEN BİR KOMİTE OLUŞTURMUŞTUR. SON. HAZİRAN 5 030 N AP.</p>

  <p class="calibre1">The Lewiston Daily Sun gazetesinin 7 Eylül Pazar günü sayısından alıntı:</p>

  <p class="calibre1">TK'nin Mirası: Kavrulmuş Toprak ve Kavrulmuş Kalpler</p>

  <p class="calibre1">CHAMBERLAIN - Balo gecesi artık tarih oldu. Yüzyıllardan beri bilgeler zamanın her yarayı kapadığını söyler dururlar, ama Batı Maine'in bu küçük kasabasının almış olduğu yara öldürücü olabilir. Kasabanın Doğu Yakasındaki caddeler, her iki yanındaki zarif evler ve iki yüz yıllık meşe ağaçlarıyla hâlâ zarar görmemiş durumda. Fakat bu şirin New England kasabası kararmış ve paralanmış bir merkezin hemen bitişiğinde olup, o zarif evlerin birçoğunun bahçesinde SATILIKTIR ilanı var. İçinde hâlâ oturulan evlerin ön kapılarındaysa siyah çelenkler görmek mümkün. Parlak sarı renkleriyle nakliye kamyonları Chamberlaine sokaklarında en sık görülen araçlar arasında. Kasabanın en önemli sanayisi olan Chamberlain Tekstil ve Dokuma Fabrikası o iki mayıs günü kasabanın büyük bir bölümünü yok eden yangından zarar görmemiştir, ancak 4 Temmuzdan bu yana yalnızca tek vardiye çalışmakta ve fabrika müdürü William A. Chamblis'e göre işin daha da yavaşlaması bekleniyor. "Elimizde siparişler var," diyor Chamblis. "Ama çalışacak işçi olmayınca fabrika yürümez ki. Yeterli işçimiz yok. 15 Ağustostan bu yana otuz dört işçi ayrıldı. Boyama bölümünü kapatmaktan başka çaremiz kalmıyor. O bölümde çalışan işçileri bırakmaya gönlümüz hiç razı değil, ama iş artık mali bir ölüm kalım sorunu oldu."</p>

  <p class="calibre1">Roger Fearon yirmi iki yıldan beri Chamberlain'de yaşıyor, bunun on sekiz yılını da fabrikada çalışarak geçirmiş. İşe başladığında saatte yetmiş üç sent kazanan bir ambalaj işçisiyken şimdi boyama bölümü ustabaşısı; buna karşın işini kaybetme olasılığı onu hiç rahatsız etmiyor. "Çok iyi bir ücretten yoksun olacağım," diyor Fearon. "Bu hafife alınacak bir şey değil. Karımla oturup konuştuk: Evi satabiliriz... suda yirmi bin dolar eder... ve bu miktarın yarısına bile satamayacağımızı bile bile yine de satılık ilanını koyacağız. Fark etmez artık. İkimiz de artık Chamberlain'de yaşamak istemiyoruz. Kim ne derse desin, Chamberlain artık bize yaramıyor."</p>

  <p class="calibre1">Fearon bu görüşünde yalnız değil. Balo gecesi yerle bir olana dek tütün, hafif içkiler ve sandviç satan Kelly Fruit adlı kuruluşun sahibi Henry Kelly de yıkılan binasını yeniden kurtarmak niyetinde değil. "Çocuklar öldü," diyor. "Yeniden açacak olursam her köşede bir hayalet görmeye başlarım. Sigortadan paramı alıp St. Petersburg'a gideceğim."</p>

  <p class="calibre1">1954 yılındaki kasırga Worcester'e ölüm ve yıkım yağdırdıktan sonra çevrede çekiç sesleri, taze kesilmiş kütük kokusu ve yeniden yaşamaya başlamanın kararlı bir iyimserliği vardı. Bu sonbahar Chamberlain'de bunların hiçbiri yok. Ana caddedeki molozlar ve enkaz kaldırılmış; hepsi bu işte. Karşılaştığınız yüzlerde uyuşmuş bir umutsuzluk ifadesi görülüyor. Frank'in Barı'na gidenler hiç konuşmadan biralarını yudumluyorlar, arka bahçelerinde çamaşır asan kadınlarsa birbirlerinin kayıplarını ve üzüntülerini kederli seslerle paylaşıyorlar. Chamberlain bir felaket bölgesi olarak kabul edilip kasabayı eski haline getirmek için gerekli bütçe sağlandı. Özellikle iş merkezinin yeniden yapılması öngörülüyor.</p>

  <p class="calibre1">Ancak son dört aydan bu yana Chamberlain'in en yoğun işi cenazeler oldu.</p>

  <p class="calibre1">Bilinen ölü sayısı dört yüz kırk, on sekiz kişi hâlâ kayıp listesinde. Ölenlerin altmış yedisi Ewen Lisesinin mezun olacak öğrencileri. Chamberlain'in yaşama isteğini en çok yaralayan da, her şeyden çok bu olsa gerek.</p>

  <p class="calibre1">Bu öğrenciler haziranın birinci ve ikinci günleri üç ayrı toplu törenle gömüldüler. Kasaba alanında 3 Haziran günü onların anısına bir tören yapıldı. Bu tören bu haberi yazan muhabirin ömründe gördüğü en acıklı olaydı. Katılan binlerce insan, sayısı elli altıdan kırk kişiye düşmüş okul bandosunun okul marşını çalışı sırasında saygı duruşu yaptı.</p>

  <p class="calibre1">Ertesi hafta komşu Motton Akademisinde hüzünlü bir mezuniyet töreni yapıldı, ama mezun olacak yalnızca elli iki öğrenci kalmıştı. Okul birincisi Henry Stampel konuşmasının ortasında hüngür hüngür ağlamaya başladı ve devam edemedi. Törenin ardından mezuniyet gecesi partileri yapılmadı; mezun öğrenciler diplomalarını alıp evlerine gittiler.</p>

  <p class="calibre1">Yaz ilerledikçe, yeni cesetler bulundukça yeni çelenkler de beliriyordu. Sanki yara kapanmasın, her gün taze kan aksın diye üzerinde bağlayan kabuk koparılır gibiydi.</p>

  <p class="calibre1">Eğer geçen hafta Chamberlain'de bulunmuşsanız, öldürücü bir ruhsal kansere yakalanmış bir kasaba görmüşsünüzdür. Sokaklarda kaybolmuş gibi bomboş dolaşan insanlar görünüyor. Carlin Caddesindeki kilise yangında kül olmuş, fakat tuğla yapılı Katolik Kilisesi ve Main Caddesindeki Metodist Kilisesi sağlam duruyor. Ancak kiliselere giden insan sayısı pek az. Yaşlı erkekler hâlâ Courthouse Alanında otururken görülebiliyor, ama ne sohbetlerinde bir heyecan var, ne de artık dama oynuyorlar.</p>

  <p class="calibre1">Genel bir bakıştan sonra varılan izlenim, bu kasabanın ölümü bekler bir durumda olduğudur. Chamberlain bir daha hiç eskisi gibi olmayacak, demek artık yeterli değil. Chamberlain bir daha var olmayacak demek, gerçeğe daha yakın olur.</p>

  <p class="calibre3">*</p>

  <p class="calibre1">Okul Müdürü Henry Grayle'in Okullar Başmüdürü Peter Philpott'a yazmış olduğu 9 Haziran tarihli mektuptan alıntı: ... biraz daha önsezili davransaydım bütün bu felaket olmayacaktı, diye düşünebildikçe bu görevime devam etmem mümkün değil. 1 Temmuzdan itibaren geçerli olmak üzere istifamın kabulünü rica eder, saygılarımı...</p>

  <p class="calibre3">*</p>

  <p class="calibre1">Beden Eğitimi Öğretmeni Rita Desjardin'in Okul Müdürü Henry Grayle'e yazmış olduğu 11 Haziran tarihli mektuptan alıntı:</p>

  <p class="calibre1">... size sözleşmemi iade ediyorum. Bir daha öğretmenlik yapmaktansa ölmeyi yeğlerim. Geceleri gözüme uyku girmiyor ve şunu düşünüyorum: Şu kıza elimi uzatmış olsaydım, keşke ona ulaşmaya çalışsaydım, keşke...</p>

  <p class="calibre3"><sub class="calibre4">*</sub></p>

  <p class="calibre1">White ailesi evinin eskiden bulunduğu bahçede boyayla yazılmış bir yazı:</p>

  <p class="calibre1">CARRIE WHITE GÜNAHLARI İÇİN YANIYOR İSA'NIN ADALETİNDEN KAÇILMAZ</p>

  <p class="calibre3"><sub class="calibre4">*</sub></p>

  <p class="calibre1">"Telekinetik; Analiz ve Sonuçları" (Bilim Yıllığı, 1981) adlı makaleden alıntı (Yazan Dean D.L: McGuffin):</p>

  <p class="calibre1">Sonuç olarak şunu belirtmek isterim ki, Carrie White olayını bürokratik bir halının altına süpürmekle yetkililer büyük bir riske girmektedirler. Bununla da özellikle White Komisyonu adı verilen kurulu kastediyorum. Politikacılar arasında TK'yı binde bir olacak bir fenomen gibi görme isteği çok güçlü ve bunun nedeni anlaşılır olmakla birlikte asla kabul edilemez. Genetik bakımdan bunun tekrarlama olasılığı yüzde doksan dokuzdur. Artık ilerde böyle bir durumda neler yapmamız gerektiğini şimdiden...</p>

  <p class="calibre3"><sub class="calibre4">*</sub></p>

  <p class="calibre1">Gölge Patladı''dan alıntı (s. 201):</p>

  <p class="calibre1">Bu kitabın önceki sayfalarında Carrie White'ın okul defterlerinden birinde 60'lı yılların ünlü rock ozanı Bob Dylan'ın bir dizesinin defalarca yazıldığından söz edilmişti.</p>

  <p class="calibre1">Bu kitabı bir başka Bob Dylan şarkısından alınan birkaç dizeyle bitirmek uygun olacaktır sanırım. Bu dizeler aynı zamanda Carrie'nin de mezar taşına yazılabilirdi:</p>

  <p class="calibre1">Sana öyle bir ezgi yazmak isterdim ki, tatlı kız,</p>

  <p class="calibre1">Bildiğin o yararsız şeyin acısını dindirsin,</p>

  <p class="calibre1">Seni rahatlatsın ve çıldırmaktan korusun.</p>

  <p class="calibre3">*</p>

  <p class="calibre1">Benim Adım Susan Snell adlı kitaptan alıntı (s. 98):</p>

  <p class="calibre1">Bu küçük kitap da böylece bitmiş oluyor. Umarım iyi satış yapar, ben de kimsenin beni tanımadığı bir yere gidebilirim. Oturup düşünmek istiyorum, bundan sonra benim de ışığım o uzun ve karanlık tünelde kaybolana dek ne yapacağıma karar vermek istiyorum...</p>

  <p class="calibre3">*</p>

  <p class="calibre1">Maine Eyaleti Soruşturma Kurulunun 27-28 Mayıs olaylarına ilişkin sonuç raporundan alıntı:</p>

  <p class="calibre1">... ve şu sonuca varmak zorundayız ki, her ne kadar otopsi raporu Carrietta White'ın beyin yapısında farklılıklar ve bunun normalin üstüne bazı güçler sağlayacağını gösteriyorsa da, biz böyle bir şeyin tekrarlanamayacağını, böyle bir olasılığın söz konusu bile olamayacağını kabul ederek...</p>

  <p class="calibre3"><sub class="calibre4">*</sub></p>

  <p class="calibre1">Royal Knob, Tenesse'den Amelie Jenks'in, Georgia'da oturan Sandra Jenks'e yazmış olduğu 3 Mayıs 1988 tarihli mektuptan alıntı:</p>

  <p class="calibre1">... küçük yeğenin de büyüyüp duruyor, iki yaşında bir kız için bayağı iri yapılı. Tıpkı babası gibi mavi gözleri, benimki gibi de sarı saçları var, ama saçı herhalde ilerde koyulaşır. Yine de çok güzel bir kız, bazen onu uyurken izliyorum da, ah, nasıl da annemize benziyor, diyorum.</p>

  <p class="calibre1">Geçen gün evin önündeki toprak yerde oturmuş oynayışını gizlice izlerken çok tuhaf bir şey gördüm. Annie ağabeylerinin bilyalarıyla oynuyordu, ama bilyalar kendi kendilerine dolanıp duruyorlardı. Annie katıla katıla gülüyordu, ama ben biraz korktum. Bazı bilyalar havaya yükselip yükselip yere düşüyordu. Bana büyükannemizi anımsattı, sen de bilirsin, hani şerif bizim Pete'i almak için eve gelmişti de, silahı kılıfından çıkıp havaya uçuvermişti, büyükannem de katıla katıla gülmüştü. Sonra sallanan koltuğunu içinde kimse oturmazken sallandırdı. Bunu düşününce bayağı ürperdim. Umarım küçük Annie de büyükkannemiz gibi kalp sıkışıklığı falan geçirmez. Her neyse, artık gidip çamaşır yıkamam gerek, Rich'e çok selam söyle. Annie'miz her şeye rağmen çok güzel bir kız, büyüyünce yer yerinden oynayacak.</p>

  <p class="calibre1">Sevgiler,</p>

  <p class="calibre1">Melia</p>

  <p class="calibre1">SON</p>
</body>
</html>
