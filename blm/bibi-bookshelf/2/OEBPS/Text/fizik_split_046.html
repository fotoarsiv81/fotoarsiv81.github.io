<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fizik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_42">GENEL İLİŞKİNLİK (RELATIVITY)<br class="chapter" />
  VE DOĞRULANMASI</h2>

  <p class="normal">Genel ilişkinlik (<span class="ideitalik">relativity</span>) teorisi, bütün KS’ler için geçerli fiziksel yasalar formülleştirmeye çalışmaktadır. Teorinin başlıca problemi, <span class="ideitalik">gravitation</span> problemidir. Bu teori, <span class="ideitalik">gravitation</span> yasasını yeniden formülleştirmek için Newton’dan beri gösterilmiş ilk ciddi çabadır. Bu yeniden formülleştirme işi gerçekten zorunlu mudur? Newton teorisinin başarılarını, gökbilimin onun <span class="ideitalik">gravitation</span> teorisine dayanan büyük ilerlemesini daha önce öğrenmiştik. Newton yasası, bugün de, gökbilimsel hesapların temelidir. Ama eski teoriye yöneltilen itirazları da öğrendik. Newton yasası, yalnız klasik fiziğin süredurumlu KS’lerinde geçerlidir, ve bildiğimiz gibi, süredurumlu KS’lerin ayırıcı özelliği, o KS’lerde mekanik yasalarının geçerli olması zorunluluğudur. İki kütle arasındaki kuvvet, onların birbirinden uzaklığına bağlıdır. Bildiğimiz gibi, kuvvetle uzaklık arasındaki bağlantı, klasik dönüşüme göre değişmezdir. Ama bu yasa özel ilişkinlik (<span class="ideitalik">relativity</span>) teorisinin çerçevesine uymaz. Lorentz dönüşümüne göre, uzaklık değişmez değildir. Hareket yasalarında başarı ile yaptığımız gibi, <span class="ideitalik">gravitation</span> yasasını da genelleştirmeyi, onu özel ilişkinlik (<span class="ideitalik">relativity</span>) teorisine uydurmayı, ya da, başka bir söyleyişle, onu klasik dönüşüme göre değil, Lorentz dönüşümüne göre değişmez olacak biçimde formülleştirmeyi deneyebilirdik. Ama Newton’un <span class="ideitalik">gravitation</span> yasası, onu basitleştirmek ve özel ilişkinlik (<span class="ideitalik">relativity</span>) teorisinin düzenine uydurmak için gösterdiğimiz bütün çabalara sürekli karşı koydu. Bunu başarsaydık bile, bir adım daha atmak gene de zorunlu olurdu: Özel ilişkinlik (<span class="ideitalik">relativity</span>) teorisinin süredurumlu KS’sinden genel ilişkinlik teorisinin keyfi KS’sine geçmek gerekirdi. Öte yandan, düşen yükseleçle yapılan düşünselleştirilmiş deneyler, <span class="ideitalik">gravitation</span> problemini çözmeden genel ilişkinlik (<span class="ideitalik">relativity</span>) teorisini formülleştirme olanağı bulunmadığını göstermektedir. <span class="ideitalik">Gravitation</span> probleminin genel ilişkinlik teorisindeki çözümünün klasik fiziktekinden niçin farklı olacağını ise, düşünüşümüzden anlıyoruz.</p>

  <p class="normal">Genel ilişkinlik (<span class="ideitalik">relativity</span>) teorisine çıkan yolu ve bizi eski görüşlerimizi değiştirmeye zorlayan gerekçeleri göstermeye çalıştık. Teorinin biçimsel sorunlarına girmeden, yeni <span class="ideitalik">gravitation</span> teorisinin bazı özelliklerini belirtip onu eski teori ile karşılaştıracağız. Şimdiye dek söylenenlerden sonra, iki teori arasındaki farkların niteliğini kavramak pek güç olmasa gerekir.</p>

  <p class="normal">1) Genel ilişkinlik (<span class="ideitalik">relativity</span>) teorisinin denklemleri her KS’ye uygulanabilir. Özel bir durumda herhangi bir özel KS’yi seçmek, yalnız kolaylık uğruna yapılan bir iştir. Teorik olarak bütün KS’ler uygun bulunabilir. <span class="ideitalik">Gravitation</span>’u bir yana bırakmakla kendiliğimizden geriye, özel ilişkinlik (<span class="ideitalik">relativity</span>) teorisinin süredurumlu KS’sine döneriz.</p>

  <p class="normal">2) Newton’un <span class="ideitalik">gravitation</span> yasası, bir cismin buradaki ve şimdiki hareketini, çok uzaktaki bir cismin aynı andaki etkisi ile bağlantılar. Bu, bütün mekanik görüşümüze örneklik (modellik) eden yasa idi. Oysa mekanikçi görüş değerden düştü. Maxwell denklemlerinde doğa yasaları için yeni bir örnek (model) bulduk. Maxwell denklemleri, yapı yasalarıdır (structure laws). Bunlar, şimdi ve burada geçen olayları, biraz sonra ve çok yakında geçecek olaylarla bağlantılar. Bunlar, elektromagnetik alanın değişmelerini tanımlayan yasalardır. Kaba taslak söylemek gerekirse şöyle diyebiliriz: Newton’un <span class="ideitalik">gravitation</span> yasasından genel ilişkinlik (<span class="ideitalik">relativity</span>) teorisine geçiş, elektrik akışkanları teorisinden ve Coulomb yasasından Maxwell teorisine geçişi biraz andırır.</p>

  <p class="normal">3) Evrenimiz Öklidsel değildir. Evrenimizin geometrik özelliğini, kütleler ve onların hızları belirler. Genel ilişkinlik (<span class="ideitalik">relativity</span>) teorisinin denklemleri, evrenimizin geometrik özelliklerini göstermek için yapılmış bir denemedir.</p>

  <p class="normal">Genel ilişkinlik (<span class="ideitalik">relativity</span>) teorisinin programını tutarlı olarak yürütmeyi başardığımızı bir an için kabul edelim. Peki ama, gerçeklikten aşırı uzaklaşıp kendimizi kurguya (<span class="ideitalik">speculation’a</span>) kaptırma tehlikesine düşmüyor muyuz? Eski teorinin gökbilimsel gözlemleri ne kadar güzel açıkladığını biliyoruz. Yeni teori ile gözlem arasına bir köprü kurma olanağı var mı? Her kurgu (<span class="ideitalik">speculation</span>) deneyle sınanmalıdır, ve her sonuç, ne kadar çarpıcı olursa olsun, olgulara uymuyorsa reddedilmelidir. Yeni <span class="ideitalik">gravitation</span> teorisi deneyin sınavından nasıl geçti? Bu soru bir tümceyle yanıtlanabilir: Eski teori, yeni teorinin özel bir sınır durumudur. <span class="ideitalik">Gravitational</span> kuvvetler belirli bir ölçüde zayıfsa, eski Newton yasası, yeni <span class="ideitalik">gravitation</span> yasasına güzel bir yaklaşım olur. Onun için klasik teoriyi destekleyen bütün gözlemler, genel ilişkinlik (<span class="ideitalik">relativity</span>) teorisini de destekler. Daha yüksek bir düzeyde bulunan yeni teoriden, eski teoriyi yeniden elde ederiz. Yeni teoriyi destekleyen hiçbir ek gözlem anılamasaydı, yeni teorinin getirdiği açıklama ancak eski teorininki kadar iyi olsaydı bile, bu iki teori arasında özgür bir seçim yapmak söz konusu olunca, yeni teoriyi üstün tutmamız gerekirdi. Yeni teorinin denklemleri biçimsel bakımdan daha karmaşıktır, ama bu denklemlerin dayandığı varsayımlar, ana ilkeler bakımından, çok daha basittir. İki korkunç sanrı, salt zaman ve süredurumlu sistem ortadan kalkmıştır. <span class="ideitalik">Gravitational</span> kütle ile süredurumsal kütlenin eşitliği görmezlikten gelinmemiştir. <span class="ideitalik">Gravitational</span> kuvvetler ve onların uzaklığa bağımlılığı konusunda hiçbir varsayım gerekli değildir. <span class="ideitalik">Gravitation</span> denklemleri, yapı yasaları biçimindedir. Bu, alan teorisinin büyük başarılarından beri bütün fizik yasaları için gerekli olan biçimdir.</p>

  <p class="normal">Newton’un <span class="ideitalik">gravitation</span> yasasının kapsamadığı bazı yeni sonuçlar yeni <span class="ideitalik">gravitation</span> teorisinden çıkarılabilir. Bunlardan biri, ışık ışınlarının bir <span class="ideitalik">gravitational</span> alanda eğrilmesi, daha önce söz konusu edilmişti. Öbür iki sonuç şimdi söylenecektir.</p>

  <p class="normal"><span class="ideitalik">Gravitational</span> kuvvetler zayıf olunca eski yasalar yenilerden çıkıyorsa, Newton’un <span class="ideitalik">gravitation</span> yasasından sapmalar, yalnız bir dereceye kadar yeğin olan <span class="ideitalik">gravitational</span> kuvvetler için beklenebilir. Güneş sistemimizi alalım. Gezegenler ve onlardan biri olan Yer’imiz, Güneş’in çevresinde elipsel yörüngeler boyunca hareket etmektedir. Merkür, Güneş’e en yakın gezegendir. Güneş ile Merkür arasındaki çekim, Güneş ile öbür gezegenler arasındakinden daha kuvvetlidir; çünkü ikisi arasındaki uzaklık daha azdır. Newton yasasından sapma olduğu konusunda bir umut varsa, bu sapma, pek büyük bir olasılıkla Merkür’ün durumunda bulunabilir. Klasik teoriye göre, Merkür’ün çizdiği yörünge, Güneş’in daha yakınından geçmesi sayılmazsa, tıpkı öbür gezegenlerin yörüngeleri gibidir. Genel ilişkinlik (<span class="ideitalik">relativity</span>) teorisine göre ise, Merkür’ün hareketi biraz farklı olmalıdır. Güneş’in çevresinde dönen yalnız Merkür değildir, onun çizdiği elips de, Güneş’le bağlantılı KS’ye ilişkin (<span class="ideitalik">relative</span>) ve çok yavaş olarak dönmelidir. Elipsin dönüşü, genel ilişkinlik (<span class="ideitalik">relativity</span>) teorisinin yeni sonuçlarından birini gösterir. Yeni teori, bu etkinin büyüklüğünü önceden bildirmiştir. Merkür’ün yörüngesi, üç milyon yılda bir dönüşünü tamamlar. [Şekil-69] Etkinin ne kadar az olduğunu, ve Güneş’ten çok daha uzak gezegenlerde bunu saptamaya çalışmanın ne kadar umut kırıcı olduğunu görüyoruz. Merkür’ün hareketinin elips biçiminden saptığı, genel ilişkinlik (<span class="ideitalik">relativity</span>) teorisi formülleştirilmeden önce biliniyor, ve buna bir açıklama bulunamıyordu. Öte yandan, genel ilişkinlik (<span class="ideitalik">relativity</span>) teorisi, bu özel problem hiç dikkate alınmadan geliştirildi. Güneş’in çevresinde dolanan bir gezegenin çizdiği elipsin dönmesi gerektiği, yeni <span class="ideitalik">gravitation</span> denklemlerinden, ancak daha sonraları çıkarılmıştır. Teori, Merkür’ün hareketinin Newton yasasından sapmasını başarı ile açıklamıştır.</p>

  <p class="resim"><img alt="" class="calibre45" src="../Images/s69.jpg" /></p>

  <p class="resim">[Şekil-69]</p>

  <p class="normal">Ama genel ilişkinlik (<span class="ideitalik">relativity</span>) teorisinden çıkarılmış ve deneyle doğrulanmış başka birçok sonuç daha vardır. Dönen bir diskin büyük çemberi üzerine konan bir saatin ritminin, küçük çember üzerine konan saatinkinden farklı olduğunu görmüştük. Bunun gibi, genel ilişkinlik (<span class="ideitalik">relativity</span>) teorisine göre, Güneş’e konmuş bir saatin ritmi, yeryüzüne konmuş bir saatinkinden farklı olmalıdır; çünkü Güneş’teki <span class="ideitalik">gravitational</span> alanın etkisi Yer’dekinden çok daha büyüktür.</p>

  <p class="normal">Daha önce, akkor durumundaki natriyumun belirli bir dalga-boyu olan türdeş (<span class="ideitalik">homogeneous</span>) sarı ışık yaydığını söylemiştik (bkz: s. 87). Atom, bu ışımada (<span class="ideitalik">radiation</span>), ritimlerinden birini açığa vurur. Atom sanki bir saattir ve yayılan ışığın dalga-boyu onun ritimlerinden biridir. Genel ilişkinlik (<span class="ideitalik">relativity</span>) teorisine göre, örneğin Güneş’e konmuş bir natriyum atomunun yaydığı ışığın dalga-boyu, yeryüzündeki natriyum atomunun yaydığı ışığınkinden biraz daha büyük olmalıdır.</p>

  <p class="normal">Genel ilişkinlik (<span class="ideitalik">relativity</span>) teorisinin sonuçlarını deneyle sınama problemi, çapraşık bir problemdir ve elbette kesinlikle çözülmemiştir. Temel düşüncelerle ilgilendiğimiz için, bu sorun üzerinde ayrıntılı olarak durmak istemiyor, ve yalnız şimdiye dek yapılmış gözlemlerin genel ilişkinlik (<span class="ideitalik">relativity</span>) teorisinden çıkarılan sonuçları doğrular göründüğünü söylemekle yetiniyoruz.</p>
</body>
</html>
