<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fizik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_39">GENEL İLİŞKİNLİK (RELATIVITY)</h2>

  <p class="normal">Hâlâ aydınlatılması gereken bir nokta var. En önemli sorunlardan biri daha çözülmedi: Süredurumlu (<span class="ideitalik">inertial</span>) bir sistem var mıdır? Doğa yasaları üzerine, onları Lorentz dönüşümüne göre değişmezliği ve birbirine ilişkin (<span class="ideitalik">relative</span>), bir-biçimli hareket eden bütün süredurumlu sistemlerde geçerliği üzerine bazı şeyler öğrendik. Yasaları biliyoruz, ama onlara hangi sınırlar içinde başvurmamız gerektiğini bilmiyoruz.</p>

  <p class="normal">Bu güçlüğü daha iyi anlamak için klasik fizikçi ile bir görüşme yapalım ve ona basit bazı sorular yöneltelim:</p>

  <p class="normal">“Süredurumlu (<span class="ideitalik">inertial</span>) sistem nedir?”</p>

  <p class="normal">“Mekanik yasalarının geçerli olduğu bir KS’dir. Böyle bir KS’de, hiçbir dış kuvvetin etkilemediği bir cisim, bir-biçimli hareket eder. Bu özellik, süredurumlu bir KS’yi herhangi bir KS’den ayırt etmemizi sağlar.”</p>

  <p class="normal">“Peki ama, bir cismi hiçbir dış kuvvet etkilemiyor demek ne anlama geliyor?”</p>

  <p class="normal">“Bu, yalnızca, o cisim süredurumlu bir KS’de bir-biçimli hareket ediyor demektir.”</p>

  <p class="normal">Burada gene ilk sorumuzu yöneltebilirdik: “Süredurumlu sistem nedir?” Ama yukarıdakinden farklı bir yanıt alma umudu pek az olduğu için, soruyu değiştirerek, somut bazı bilgiler edinmeye çalışalım:</p>

  <p class="normal">“Yer’le sıkı sıkıya bağlantılı bir KS, süredurumlu bir KS midir?”</p>

  <p class="normal">“Hayır; çünkü Yer döndüğü için, mekanik yasaları Yer’de baştan sona geçerli değildir. Güneş’le sıkı sıkıya bağlantılı bir KS, birçok problem bakımından, süredurumlu bir KS sayılabilir; ama Güneş’in dönmesi söz konusu olunca, onunla bağlantılı bir KS’nin de kesinlikle süredurumlu sayılamayacağını anlarız.”</p>

  <p class="normal">“Öyleyse, sizin süredurumlu KS’niz somut olarak nedir ve nasıl bir hareket durumunda bulunmalıdır?”</p>

  <p class="normal">“O, yalnızca yararlı bir sayıntıdır (<span class="ideitalik">fiction</span>). Onun nasıl gerçekleştirilebileceğini bilmiyorum. Ancak bütün maddesel cisimlerden çok uzaklaşabilseydim ve bütün dış etkilerden kurtulsaydım, o zaman, benim KS’m süredurumlu olurdu.”</p>

  <p class="normal">“Peki ama, bütün dış etkilerden kurtulmuş bir KS ile anlatmak istediğiniz nedir?”</p>

  <p class="normal">“KS’nin süredurumlu olduğunu anlatmak istiyorum.”</p>

  <p class="normal">İşte gene başlangıçtaki sorumuza vardık!</p>

  <p class="normal">Görüşmemiz, klasik fizikteki büyük bir güçlüğü ortaya çıkarmaktadır. Yasalar var, ama onlara hangi sınırlar içinde başvuracağımızı bilmiyoruz, ve bütün fiziksel düşünce yapısı kum üzerine kurulmuş gibi görünüyor.</p>

  <p class="normal">Aynı güçlüğe başka bir açıdan da yaklaşabiliriz. Bütün evrende, bizim KS’mizi oluşturan bir tek cisimden başka bir şey olmadığını düşünmeye çalışınız. Bu cisim dönmeye başlıyor. Klasik mekaniğe göre, dönen bir cisim için geçerli olan fizik yasaları, dönmeyen bir cisim için geçerli olanlardan farklıdır. Süredurum ilkesi, bir durumda geçerli ise, öbüründe geçerli değildir. Ama bu, çok kuşkulu gibi görünmektedir. Bütün evrende yalnız bir tek cisim varsa, o cismin hareketi söz konusu olabilir mi? Bir cismin hareketinden her zaman anladığımız, o cismin konumunun ikinci bir cisimle ilişkili olarak değişmesidir. Bundan dolayı, yapayalnız bir cismin hareketinden söz etmek, sağduyuya aykırıdır. Bu noktada klasik fizik ile sağduyu çok sert bir çatışma içindedir. Newton’un reçetesi şöyledir: Süredurum ilkesi geçerli ise söz konusu KS ya durgundur ya da bir-biçimli hareket etmektedir. Süredurum ilkesi geçersizse, söz konusu cisim bir-biçimsiz (<span class="ideitalik">nonuniform</span>) hareket etmektedir. Böylece, hareket ya da durgunluk konusundaki kararımız, belirli bir KS’de bütün fiziksel yasaların yürürlükte olup olmamasına bağlıdır.</p>

  <p class="normal">İki cisim düşünelim. Örneğin bunlar, Güneş ile Yer olsun. Gözlediğimiz hareket gene ilişkindir (<span class="ideitalik">relative</span>). Buradaki hareket de KS’mizi ya Güneş’e ya da Yer’e bağlayarak tanımlanabilir. Bu bakımdan, Copernicus’un büyük başarısı, KS’mizi Yer’den Güneş’e aktarmasındadır. Ama hareket ilişkin (<span class="ideitalik">relative</span>) olduğu ve herhangi bir başvuru (reference) sistemi kullanılabildiği için, bir KS’yi öbüründen üstün tutmak için hiçbir gerekçe yoktur.</p>

  <p class="normal">Fizik, burada da, sağduyumuzun görüş açısına el atmakta ve onu değiştirmektedir. Güneş’le bağlantılı KS’nin süredurumlu bir KS’ye benzerliği, Yer’le bağlantılı olanınkinden daha büyüktür. Bundan dolayı, Copernicus’un KS’si Ptoleme’ninkinden üstün tutulmalıdır. Copernicus’un buluşunun büyüklüğüne ancak fiziksel bakımdan değer biçilebilir. Söz konusu KS, gezegenlerin hareketini tanımlamak için Güneş’le sıkı sıkıya bağlantılı bir KS kullanmanın büyük üstünlüğünü ortaya koymuştur.</p>

  <p class="normal">Klasik fizikte salt bir-biçimli hareket yoktur. İki KS, birbirine ilişkin (<span class="ideitalik">relative</span>), bir-biçimli hareket ediyorsa, o zaman, “Bu KS duruyor, öbürü hareket ediyor” demenin hiç anlamı yoktur. Ama o iki KS’nin birbirine ilişkin (<span class="ideitalik">relative</span>) hareketleri bir-biçimli değilse, o zaman, “Bu cisim hareket ediyor, öbürü duruyor (ya da bir-biçimli hareket ediyor)” demek için elbette yeter gerekçe vardır. Burada, salt (<span class="ideitalik">absolute</span>) hareketin çok belirli bir anlamı vardır. Bu noktada, sağduyu ile klasik fizik arasında derin bir uçurum bulunmaktadır. Süredurumlu sistem ve salt hareket konularında sözü geçen bu güçlükler, birbirine sıkı sıkıya bağlıdır. Salt hareket, ancak doğa yasalarının geçerli olduğu süredurumlu bir KS varsa olabilir.</p>

  <p class="normal">Sanki bu güçlükleri yenmenin yolu yokmuş, sanki hiçbir fiziksel teori onları gideremezmiş gibi görünebilir. Bu güçlüklerin kökü, doğa yasalarının yalnız özel –süredurumlu– KS’ler için geçerlikte olmasındadır. Bu güçlükleri giderebilmenin yolu, aşağıdaki sorunun yanıtından geçmektedir: Bütün KS’ler için, yalnız birbirine ilişkin (<span class="ideitalik">relative</span>) bir-biçimli hareket edenler için değil, birbirine ilişkin (<span class="ideitalik">relative</span>) keyfi hareket edenler için de geçerli olan fiziksel yasalar koyamaz mıyız? Bu yapılabilirse, güçlüklerimiz ortadan kalkacaktır. O zaman, doğa yasalarını her KS’de uygulayabileceğiz. O zaman, Ptoleme’nin görüşü doğrudur, yok Copernicus’un görüşü doğrudur kavgası, özellikle bilimin başlangıçlarında pek zorlu olan o kavga, bütün anlamını yitirirdi. Her iki KS’de aynı haklılıkla kullanılabilirdi. “Güneş duruyor, Yer hareket ediyor” ya da “Güneş hareket ediyor, Yer duruyor” tümceleri, yalnız farklı iki KS ile ilgili farklı iki işlemi dile getirirdi.</p>

  <p class="normal">Bütün KS’lerde geçerli ve gerçekten ilişkinci (relativistic) bir fizik, “salt”a hiç yer vermeyen ve yalnız ilişkin (<span class="ideitalik">relative</span>) harekete yer veren bir fizik kurabilir miyiz? Evet, bunu gerçekten yapabiliriz.</p>

  <p class="normal">Bu fiziğin nasıl kurulacağı konusunda, eksik de olsa bir dayanağımız var. Gerçekten ilişkinci (relativistic) fizik, bütün KS’lerde ve bundan dolayı, süredurumlu KS’nin özel durumunda da geçerli olmalıdır. Süredurumlu KS için geçerli olan yasaları biliyoruz. Bütün KS’ler için geçerli yeni genel yasalar, süredurumlu KS’nin özel durumunda, bildiğimiz o eski yasalara indirgenmelidir.</p>

  <p class="normal">Bütün KS’ler için geçerli fiziksel yasaları formülleştirme problemini, <span class="ideitalik">genel ilişkinlik</span> (<span class="ideitalik">relativity</span>) teorisi diye adlandırılan teori çözmüştür. Yalnız süredurumlu sistemler için olan daha önceki teoriye, <span class="ideitalik">özel ilişkinlik</span> (<span class="ideitalik">relativity</span>) teorisi denir. Bu iki teori birbiri ile çelişmez, çünkü özel ilişkinlik (<span class="ideitalik">relativity</span>) teorisinin eski yasaları, her zaman, süredurumlu bir sistem için olan genel yasalara katılmak gerekir. Oysa süredurumlu KS, daha önce kendisi için fiziksel yasalar formülleştirilmiş biricik KS olduğundan, artık özel bir sınır durum oluşturacaktır; çünkü yeni yasalar, birbirine ilişkin (<span class="ideitalik">relative</span>) ve keyfi olarak hareket eden bütün KS’ler için geçerlidir.</p>

  <p class="normal">Bu program, genel ilişkinlik (<span class="ideitalik">relativity</span>) teorisi içindir.</p>

  <p class="normal">Ama bunun başarılmasında izlenen yolu kaba taslak belirtirken, şimdiye dek başvurduklarımızdan da çapraşık düşünme yollarına başvurmamız gerekmektedir. Bilimin gelişimi sırasında ortaya çıkan güçlükler, teorimizi daha soyut olmaya zorlamaktadır. Gene umulmadık serüvenler bizi bekliyor. Ama son amacımız, her zaman, gerçekliği daha iyi anlamaktır. Teori ile gözlemi birleştiren mantık zincirine yeni halkalar eklenmektedir. Teoriden gözleme çıkan yol üzerindeki gereksiz ve düzmece varsayımları ortadan kaldırmak için, durmadan genişleyen bir olgular alanını kucaklamak için, bu zinciri uzattıkça uzatmamız gerekmektedir. Varsayımlarımız ne kadar basit ve ne kadar asal olursa, matematiksel kanıtlarımız o kadar çapraşık olmakta; teoriden gözleme varan yol o kadar uzamakta, daralmakta, çetinleşmektedir. Aykırı-düşünceli (<span class="ideitalik">paradoxical</span>) gibi geliyorsa da, şöyle diyebiliriz: Çağdaş fizik, eski fizikten daha basittir ve, bundan dolayı, daha güç ve daha çapraşık görünmektedir. Dış âlem tanımımız ne kadar basit olursa ve ne kadar çok olguyu kucaklarsa, evrenin uyumunu o kadar açık yansıtır.</p>

  <p class="normal">Yeni düşüncemiz basittir: Bütün KS’ler için geçerli bir fizik kurmak. Bunun gerçekleştirilmesi, kesin karmaşıklıklar doğurmakta ve bizi fizikte şimdiye dek kullanılanlardan farklı matematiksel araçlardan yararlanmaya zorlamaktadır. Burada, yalnız bu programın yürütülmesi ile iki ana problem –<span class="ideitalik">gravitation</span> ve geometri– arasındaki bağlantıyı göstereceğiz.</p>
</body>
</html>
