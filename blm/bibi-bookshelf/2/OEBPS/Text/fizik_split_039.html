<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>fizik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_35">ESİR VE HAREKET</h2>

  <p class="normal">Galilei ilişkinlik (<span class="ideitalik">relativity</span>) ilkesi, mekanik olaylar için geçerlidir. Aynı mekanik yasalar, birbirine ilişkin (<span class="ideitalik">relative</span>) hareket eden bütün süredurumlu sistemlerde yürürlüktedir. Bu ilke, mekaniğe girmeyen görüngüler için, özellikle alan kavramlarının çok önemli olduğunun gösterildiği görüngüler için de geçerli midir? Bu soruda düğümlenen problemler, bizi doğrudan doğruya ilişkinlik (<span class="ideitalik">relativity</span>) teorisinin başlangıç noktasına götürür.</p>

  <p class="normal"><span class="ideitalik">Boşluktaki</span> ışık hızının, ya da başka bir söyleyişle, esirdeki ışık hızının, saniyede 300.000 kilometre olduğunu ve ışığın esirde yayılan elektromagnetik bir dalga olduğunu biliyoruz. Elektromagnetik alan, kaynağından bir kez çıktıktan sonra bağımsız bir varlık gösteren enerji taşır. Şimdilik, mekanik yapıda bir esirin birçok güçlük çıkardığını bile bile, şuna inanmayı sürdüreceğiz: Esir, içinde elektromagnetik dalgaların, ve dolayısıyla da ışığın, yayıldığı bir ortamdır.</p>

  <p class="normal">Kapalı bir odada oturuyoruz. Oda dış dünyadan öylesine yalıtılmış ki, hava sızdırmıyor, Hiç kımıldamadan oturup konuşursak, fiziksel bakımdan, ses dalgaları yaratıyoruzdur ve bu dalgalar, kımıldamayan kaynaklarından ses hızı ile yayılmaktadır. Ağız ile kulak arasında hava ya da başka bir maddesel ortam olmasaydı, hiç ses işitemezdik. Deney, seçilen KS’de hiç yel esmiyorsa ve hava durgunsa, havadaki ses hızının her yönde aynı olduğunu göstermektedir.</p>

  <p class="normal">Şimdi odamızın uzayda bir-biçimli hareket ettiğini düşünelim. Dışarıdaki bir adam, hareket eden odanın (isterseniz tren deyiniz) cam duvarlarından, içeride olup biten her şeyi görüyor. Dışarıdaki adam, odanın ilişkin (<span class="ideitalik">relative</span>) hareket ettiği kendi çevresine bağlı kendi KS’sine ilişkin (<span class="ideitalik">relative</span>) ses hızını, içerideki gözlemcinin ölçümlerinden çıkarabilir. Burada, o eski, o çok tartışılmış problemle gene karşılaşıyoruz: Bir KS’de bilinen hızın öbür KS için belirlenmesi.</p>

  <p class="normal">Odadaki gözlemci şunu ileri sürer: Ses hızı benim için her yönde aynıdır.</p>

  <p class="normal">Dışarıdaki gözlemci ise şöyle der: Hareket eden odada yayılan sesin benim KS’mdeki hızı, her yönde bir değildir. Hız, odanın hareket yönünde standart ses hızından daha büyük ve karşıt yönde daha küçüktür.</p>

  <p class="normal">Bu sonuçlar klasik dönüşümden çıkarılmıştır ve deneyle doğrulanabilir. Oda, ses dalgalarının yayıldığı maddesel ortamı, havayı, birlikte taşımaktadır. Bundan dolayı, ses hızı, iç ve dış gözlemciler için farklı olacaktır.</p>

  <p class="normal">Sesin maddesel bir ortamda yayılan bir dalga olduğunu bildiren teoriden daha başka sonuçlar da çıkarılabilir. Bir kimsenin söylediğini işitmemenin bir yolu, ama hiç de kolay olmayan bir yolu, konuşanın çevresindeki havaya ilişkin (<span class="ideitalik">relative</span>) ses hızından daha büyük bir hızla koşmaktır. O zaman, konuşanın yaydığı ses dalgaları, bize asla yetişemeyecektir. Öte yandan, hiç yinelenmeyecek önemli bir sözcüğü bir daha işitmek istersek, o sözcüğü yakalamak için sesinkinden daha büyük bir çabuklukla koşmalıyız. Bu örneklerin hiçbirinde, her iki durumda da saniyede aşağı yukarı 366 metrelik bir çabuklukla koşmamız gerektiği ayrı tutulursa, akla aykırı hiçbir şey yoktur; ve teknik gelişimin ilerlemesi ile böyle çabuklukların gerçekleştirilebileceğini pekâlâ düşünebiliriz. Bir topun namlusundan çıkan merminin çabukluğu sesinkinden büyüktür. Böyle bir mermiye binen bir kimse, topun patladığını hiç işitmezdi.</p>

  <p class="normal">Bu örneklerin hepsi, tümüyle mekanik karakterdedir ve şimdi şu önemli soruları sorabiliriz: Demin bir ses dalgası için söylediklerimizi, bir ışık dalgası için de söyleyebilir miyiz? Galilei ilişkinlik (<span class="ideitalik">relativity</span>) ilkesi ve klasik dönüşüm, mekanik olaylarda olduğu gibi, optik ve elektriksel görüngülerde de uygulanabilir mi? Bu soruları, anlamlarının derinliğini gerektiği gibi kavramadan, yalnız bir “evet” ya da “hayır” ile yanıtlamak, yanılmayı göze almak olurdu.</p>

  <p class="normal">Odada, dış gözlemciye ilişkin (<span class="ideitalik">relative</span>), bir-biçimli hareket eden ses dalgası örneğinde, aşağıdaki noktaların saptanması, varacağımız sonuçlar için çok gereklidir:</p>

  <p class="normal">Hareket eden oda, içinde ses dalgalarının yayıldığı havayı taşımaktadır.</p>

  <p class="normal">Birbirine ilişkin (<span class="ideitalik">relative</span>), bir-biçimli hareket eden iki KS’de gözlenen hızlar arasında, klasik dönüşümün yardımı ile, bağlantı kurulmuştur.</p>

  <p class="normal">Işığa uygun olan problem, biraz başka türlü formülleştirilmelidir. Odadaki gözlemciler artık konuşmamakta, ama her yöne ışık işaretleri ya da ışık dalgaları göndermektedirler. Işık işaretlerini yayan kaynakların odada sürekli olarak hiç kımıldamadan durduğunu varsayalım. Işık dalgaları, esirde, tıpkı ses dalgalarının hareket ettiği gibi hareket etmektedir.</p>

  <p class="normal">Esir, hava gibi, oda ile taşınmakta mıdır? Elimizde esirin mekanik bir tanımı olmadığı için, bu soruyu yanıtlamak aşırı güçtür. Oda kapalıysa, içindeki hava onunla birlikte hareket etmeye zorlanır. Esiri böyle düşünmenin anlamsız olduğu bellidir. Çünkü maddenin tümü esirin içindedir ve esir her yere işlemektedir. Bütün kapılar esire açıktır. “Hareket eden oda”, burada, yalnızca ışık kaynağının sıkı sıkıya bağlı olduğu hareket eden bir KS anlamına gelmektedir. Bununla birlikte, ses kaynağının ve havanın kapalı odada taşınması gibi, içindeki ışık kaynağı ile birlikte hareket eden odada esirin de taşındığını düşünmek, gücümüzün ötesinde değildir. Ama bunun karşıtını da aynı açıklıkla düşünebiliriz: Oda, tıpkı tümüyle durgun bir denizdeki gemi gibi, esirde süzülerek yol almakta, ortamın hiçbir parçasını birlikte götürmemektedir. Birinci varsayımımızda, içindeki ışık kaynağı ile birlikte hareket eden oda, esir taşımamaktadır. Ses dalgası ile bir benzerlik kurulamaz ve ses dalgası örneğinden çıkarılan sonuçlar, ışık dalgası için geçerli değildir. Bunlar, iki sınır olanaktır. Hareket eden odanın esiri ancak kısmen taşıdığı daha karmaşık bir olanak da düşünebilirdik. Ama deneyin iki basit sınır durumdan hangisini doğruladığını anlamadan önce, daha karmaşık varsayımları tartışmak için gerekçe yoktur.</p>

  <p class="normal">Önce ilk varsayımımızı ele alacak ve geçici olarak şunu varsayacağız: Esir, kendisine sıkı sıkıya tutturulmuş ışık kaynağı ile birlikte hareket eden odada taşınmaktadır. Ses dalgalarının hızları için olan basit dönüşüm ilkesine inanıyorsak, vardığımız sonuçları ışık dalgalarına da uygulayabiliriz. Hızların bazı durumlarda toplanması ve başka bazı durumlarda ise çıkarılması gerektiğini bildiren basit mekanik dönüşüm yasasından kuşkulanmak için hiçbir gerekçe yoktur. Bundan dolayı, şimdilik, içindeki ışık kaynağı ile birlikte hareket eden odanın esiri taşıdığını ve klasik dönüşümü, ikisini de kabul edeceğiz.</p>

  <p class="normal">Işığı açarsam ve ışık kaynağı odama sıkı sıkı tutturulmuşsa, o zaman, ışık işareti, deneye dayanan o ünlü 300.000 kilometre/saniyelik hızla yayılır. Ama dış gözlemci, odanın hareketini ve dolayısı ile ışık kaynağının hareketini dikkate alacaktır, ve esir de birlikte taşındığı için, şu sonuca varması gerekecektir: Benim dışarıda bulunan KS’mdeki ışık hızı, farklı yönlerde farklıdır. Odanın hareket yönünde standart ışık hızından daha büyük, karşıt yönde ise daha küçüktür. Bundan çıkardığımız sonuç şudur: Esir içinde ışık kaynağı bulunan oda ile birlikte taşınıyorsa ve mekanik yasaları geçerliyse, o zaman, ışık hızı ışık kaynağının hızına bağlı olmalıdır. Hareket eden bir ışık kaynağından gözümüze ulaşan ışığın hızı, ışık kaynağının hareketi bize doğru ise daha büyük ve ışık kaynağının hareketi öteye doğru ise daha küçüktür.</p>

  <p class="normal">Işıktan daha hızlı gidebilseydik, bir ışık işaretinden kaçabilirdik. Eskiden gönderilmiş ışık dalgalarını yakalayarak geçmişte olup bitenleri görebilirdik. Işık dalgalarını yakalama sıramız, onların gönderildiği sıranın tersi olurdu. Ve yeryüzündeki olaylar zinciri, mutlu bir sonla başlayan ve geriye doğru gösterilen bir film gibi seyredilirdi. Bütün bu sonuçlar, hareket eden KS’nin esiri de taşıdığı ve mekanik dönüşüm yasalarının geçerli olduğu varsayımından çıkmaktadır. Bu böyle ise, ışık ile ses arasındaki benzerlik tamdır.</p>

  <p class="normal">Ama bu sonuçların doğruluğunu gösteren hiçbir belirti yoktur. Tersine, bu sonuçları doğrulamak amacı ile yapılan deneyler, onları çürütmektedir. Işığın olağanüstü hızından doğan teknik güçlükler karşısında, daha çok dolaylı deneylerle bulunmuş olsa bile, bu gerçeğin açıklığı en küçük kuşkuya yer vermez. <span class="ideitalik">Işık hızı, ışık kaynağının hareket edip etmemesine ya da nasıl hareket ettiğine bağlı olmadan, bütün KS’ler için hep aynıdır.</span></p>

  <p class="normal">Bu önemli sonucun çıkarılabildiği birçok deneyin ayrıntılarına girmeyeceğiz. Bununla birlikte, çok basit bazı kanıtlara başvuracağız. Bu kanıtlar, ışık hızının ışık kaynağının hareketine bağlı olmadığını doğrulamıyorsa da, bu olguyu anlaşılır ve inanılır kılmaktadır.</p>

  <p class="normal">Güneş sistemimizde, Yer ve öbür gezegenler, Güneş’in çevresinde dönmektedir. Bizimkine benzer başka güneş sistemleri olup olmadığını bilmiyoruz. Bununla birlikte, ortak ağırlık merkezi denen bir noktanın çevresinde dönen iki yıldızdan oluşmuş pek çok çift-yıldız sistemi vardır. Bu çift-yıldızların hareketleri ile ilgili gözlemler, Newton’un <span class="ideitalik">gravitation</span> yasasının geçerliliğini göstermektedir. Şimdi, ışık hızının, ışıyan cismin hızına bağlı olduğunu varsayınız. O zaman işaret, yani yıldızdan çıkan ışık ışını, yıldızın o ışını çıkardığı andaki hızına göre, daha hızlı ya da daha yavaş yol alacaktır. Böyle olsaydı, bütün hareket karmakarışık görünürdü ve güneş sistemimizde yürürlükte olan aynı <span class="ideitalik">gravitation</span> yasasının bizden çok uzaklardaki çift-yıldızlarda geçerli olduğu doğrulanamazdı.</p>

  <p class="normal">Çok basit bir düşünceye dayanan başka bir deney üzerinde duralım: Çok hızlı dönen bir tekerlek düşününüz. Varsayımımıza göre, esir hareketle götürülmekte ve harekete katılmaktadır. Bu deneyde, tekerleğin yanından, tekerlek dururken geçen bir ışık dalgasının hızı, tekerlek dönerken geçen ışık dalgasınınkinden farklı olurdu. Durgun esirdeki ışık hızı, tekerleğin hareketi ile hızla sürüklenen esirdeki hızdan, tıpkı durgun ve esintili havalarda bir ses dalgasının hızının değişmesi gibi, farklı olmak gerekirdi. Oysa böyle bir fark bulunmamaktadır! Konuyu hangi açıdan ele alırsak alalım, nasıl bir kesin deney [<span class="ideitalik">experimenta crucis</span>] düşünürsek düşünelim, vardığımız bütün sonuçlar, esirin hareketle taşınması varsayımına aykırıdır. Daha ayrıntılı ve teknik kanıtlarla desteklenen araştırmalarımızın sonucu şudur:</p>

  <p class="normal">Işık hızı, ışık kaynağının hareketine bağlı değildir.</p>

  <p class="normal">Hareket eden bir cismin, çevresindeki esiri kendisiyle birlikte götürdüğü varsayılmamalıdır.</p>

  <p class="normal">Bundan dolayı, ses ve ışık dalgaları arasındaki benzerlikten vazgeçmeli ve ikinci varsayımı ele almalıyız. Bu varsayıma göre, maddenin tümü, harekete herhangi bir biçimde katılmayan esirde hareket etmektedir. Bu, bir esir denizinin varlığını, bütün KS’lerin onun içinde durduğunu ya da ona ilişkin (<span class="ideitalik">relative</span>) hareket ettiğini varsayıyoruz demektir. Deneyin bu teoriyi doğrulayıp doğrulamadığını sormaktan şu an için vazgeçtiğimizi düşününüz. Bu yeni vasayımın anlamını ve ondan çıkarılabilen sonuçları iyi bilmek daha yararlı olacaktır.</p>

  <p class="normal">Esir denizine ilişkin (<span class="ideitalik">relative</span>) duran bir KS var. Mekanikte, birbirine ilişkin (<span class="ideitalik">relative</span>), bir-biçimli hareket eden birçok KS’den hiçbiri, öbürlerinden ayırt edilemez. Bütün KS’ler, aynı ölçüde “iyi”dir ya da “kötü”dür. Birbirine ilişkin (<span class="ideitalik">relative</span>), bir-biçimli hareket eden iki KS varsa, mekanikte onlardan hangisinin hareket ettiğini ve hangisinin durduğunu sormak anlamsızdır. Yalnız ilişkin (<span class="ideitalik">relative</span>) bir-biçimli hareket gözlenebilir. Galilei ilişkinlik (<span class="ideitalik">relativity</span>) ilkesinden dolayı, salt (<span class="ideitalik">absolute</span>) bir-biçimli hareketten söz edemeyiz. Yalnız ilişkin (<span class="ideitalik">relative</span>) değil, salt (<span class="ideitalik">absolute</span>) bir-biçimli hareket de vardır demenin anlamı nedir? Bunun anlamı düpedüz şudur: Bazı doğa yasalarının bütün öbür KS’lerdekilerden farklı olduğu bir KS vardır. Öyleyse, her gözlemci, kendi KS’sinde geçerli olan yasaları evrendeki biricik standart KS’de geçerli olanlarla karşılaştırıp, kendi KS’sinin durgun ya da hareketli olduğunu saptayabilir. Galilei’nin süredurum yasasından ötürü salt bir-biçimli hareketin tümüyle anlamsız olduğu klasik mekanikte farklı bir durum vardır.</p>

  <p class="normal">Esir içinde hareket olduğu varsayılırsa, alan görüngülerinden hangi sonuçlar çıkarılabilir? Bu, esir denizine ilişkin (<span class="ideitalik">relative</span>) olarak duran ve bütün öbür KS’lerden farklı bir KS vardır demek olurdu. Bu KS’de bazı doğa yasalarının farklı olmak gerektiği besbellidir, yoksa “esir içinde hareket” kavramının hiç anlamı kalmaz. Galilei ilişkinlik (<span class="ideitalik">relativity</span>) ilkesi geçerliyse, o zaman esir içinde hareket bir saçmalık olur. Bu iki düşünceyi uzlaştırmak olanaksızdır. Bununla birlikte, esire göre saptanmış özel bir KS varsa, o zaman “salt hareket”ten ya da “salt durgunluk”tan söz etmenin belirli bir anlamı vardır.</p>

  <p class="normal">Gerçekten hiçbir seçeneğimiz yoktur. Esirin sistemlerle birlikte hareket ettiğini varsayarak Galilei ilişkinlik (<span class="ideitalik">relativity</span>) ilkesini kurtarmak istedik, ama bu, deneyle çelişti. Biricik çıkar yol, Galilei ilişkinlik (<span class="ideitalik">relativity</span>) ilkesini bırakıp bütün cisimlerin durgun esir denizinde hareket ettiğini varsaymaktır.</p>

  <p class="normal">Bundan sonra yapılacak iş, Galilei ilişkinlik (<span class="ideitalik">relativity</span>) ilkesi ile çelişen ve esir içinde hareket görüşünü destekleyen bazı noktaları ele almak ve onları deneyin sınavından geçirmektir. Böyle deneyler düşünmek kolaydır, yapmaksa güçtür. Burada yalnız düşüncelerle ilgilendiğimiz için, teknik güçlükleri umursamamız gerekmiyor.</p>

  <p class="normal">Gene, içindeki ve dışındaki gözlemcilerle birlikte hareket eden odamıza dönelim: Dış gözlemci, esir denizinde belirlenen standart KS’yi temsil edecektir. Bu seçkin sistemde, ışık hızı hep aynı standart değerdedir. Bütün ışık kaynakları, durgun esir denizinde dursalar da hareket etseler de, ışığı aynı hızla yaymaktadır. Oda ve gözlemciler, esir içinde hareket etmektedir. Odanın ortasında yanıp sönen bir ışık bulunduğunu ve bundan başka, odanın duvarları saydam olduğu için içerdeki gözlemci gibi dışarıdaki gözlemcinin de ışık hızını ölçebildiğini düşününüz. O iki gözlemciye hangi sonuçları elde etmeyi umduklarını sorarsak, yanıtları aşağı yukarı şöyle olurdu:</p>

  <p class="normal"><span class="ideitalik">Dış gözlemci</span>: Benim KS’m esir denizi ile belirlenmiştir. Benim KS’mde, ışık hızı hep standart değerdedir. Işık kaynağının ya da öbür cisimlerin hareket edip etmediğini umursamam gerekmiyor; çünkü benim esir denizim onların hareketine katılmıyor. Benim KS’m bütün öbür sistemlerden apayrıdır ve bu KS’de, ışık hızı ışık ışınının yönüne ya da kaynağının hareketine bağlı olmaksızın, aynı standart değerde olmak zorundadır.</p>

  <p class="normal"><span class="ideitalik">İç gözlemci</span>: Odam, esir denizinin içinde hareket ediyor. Duvarlarından biri ışıktan kaçarken, öbürü ışığa yaklaşıyor. Odam esir denizine ilişkin (<span class="ideitalik">relative</span>), ışık hızıyla yol alsaydı, o zaman, odanın ortasında çakan ışık, ışık hızı ile uzaklaşan duvara asla yetişemezdi. Odam ışığınkinden daha küçük bir hızla yol alsaydı, odanın ortasından gönderilen ışık, duvarlardan birine, öbürüne olduğundan daha çabuk ulaşırdı. Önce ışık dalgasına doğru hareket eden duvara, sonra da ışık dalgasının önünde gerileyen duvara varırdı. Bundan dolayı, ışık kaynağı odama sıkı sıkıya tutturulmuş olmakla birlikte, ışık hızı her yönde aynı olmayacaktır. Esir denizine ilişkin (<span class="ideitalik">relative</span>) hareket yönünde daha küçük olacaktır; çünkü o yöndeki duvar “kaçmaktadır”; karşıt yönde ise daha büyük olacaktır, çünkü o yöndeki duvar ışık dalgasına doğru hareket etmekte ve bundan dolayı ona daha çabuk kavuşmaktadır.</p>

  <p class="normal">Böylece, ışık hızı esir denizinin yalnız bir tek seçkin KS’sinde bütün yönlerde eşit ve esir denizine ilişkin (<span class="ideitalik">relative</span>) olarak hareket eden öbür KS’ler içinse, ölçme yaptığımız yöne bağlı olmak gerekirdi.</p>

  <p class="normal">Bu kesin deney [<span class="ideitalik">experimenta crucis</span>], esir denizi içinde hareket teorisini sınamamızı sağlar. Gerçekten, doğa bize, oldukça büyük bir hızla hareket eden bir sistem bağışlamıştır: Güneş’in çevresindeki yıllık hareketi sırasında Yer. Varsayımımız doğruysa, Yer’in hareket yönündeki ışık hızı karşıt yöndeki ışık hızından farklı olmalıdır. Farklar hesaplanabilir ve uygun bir deneysel sınama düşünülebilir. Teoriden beklenen küçük zaman farkları karşısında, deney büyük bir ustalıkla düzenlenmelidir. Bu, ünlü Michelson-Morley deneyinde yapılmıştır. Sonuç, içinde tüm maddenin hareket ettiği durgun esir denizi teorisinin “ölüm” kararı olmuştur. Işık hızı ile yön arasında hiçbir bağımlılık bulunamamıştır. Esir denizi teorisine göre, hareket eden KS’de yalnız ışık hızı değil, öbür alan görüngüleri de yöne bağlı olmalıdır. Bütün deneyler, Michelson-Morley deneyi gibi, aynı olumsuz sonucu vermiş ve yerin hareket yönü ile herhangi bir bağımlılık gösterilememiştir.</p>

  <p class="normal">Durum gittikçe ciddileşmektedir. Şimdiye dek iki varsayım denendi. Birincisi, hareket eden cisimlerin esiri de birlikte taşıdığıdır. Işık hızının ışık kaynağının hareketine bağlı bulunmaması olgusu, bu varsayımla çelişmektedir. İkinci varsayıma göre, apayrı, seçkin bir KS vardır ve hareket eden cisimler esiri birlikte taşımaz, hep durgun olan esir denizi içinde yol alır. Bu böyle ise, Galilei ilişkinlik (<span class="ideitalik">relativity</span>) ilkesi geçerli değildir ve ışık hızı her KS’de aynı olamaz. Burada da deneyle çelişmekteyiz.</p>

  <p class="normal">Gerçeğin bu iki sınır durum arasında bir yerde olduğunu, esirin hareket eden cisimlerle ancak kısmen taşındığını varsayan daha ustalıklı teoriler de denenmiştir. Ama hepsi başarısızlığa uğramıştır! Hareket eden KS’de elektromagnetik görüngüleri esirin hareketi ile, esir içinde hareket ile, ya da bunların ikisi ile birden açıklama çabalarının hepsi başarısız olmuştur.</p>

  <p class="normal">Böylece bilim tarihindeki en dramatik durumlardan biriyle karşılaşılmıştır. Esirle ilgili bütün varsayımlar, hiçbir sonuca varmamıştır! Deneyler hep olumsuz sonuç vermiştir. Fiziğin gelişimini gözden geçirdiğimiz zaman, esirin, doğumundan hemen sonra, fiziksel tözler ailesinin “<span class="ideitalik">enfant terrible</span>”i (“<span class="ideitalik">haşarı çocuğu</span>”) olduğunu görmekteyiz. Birincisi, esirin basit mekanik bir tanımını yapmanın olanaksızlığı gösterilmiş ve bundan vazgeçilmiştir. İkincisi, esir denizinin varlığına dayanan seçkin bir KS olacağı ve bunun, yalnız ilişkin (<span class="ideitalik">relative</span>) hareketin değil, salt (<span class="ideitalik">absolute</span>) hareketin de tanınmasına yol açacağı umudu yitirilmiştir. Bu, dalgaları iletmenin dışında, esirin varlığını haklı göstermenin biricik yolu olabilirdi. Esire gerçeklik kazandırma çabalarımızın hepsi boşuna olmuştur. Esirin mekanik yapısı da, salt hareket de, açıklanmadan kalmıştır. Esirin bütün özelliklerinden geriye kalan, yalnız esirin elektromagnetik dalgaları iletebilirliği olmuştur. Bilindiği gibi, esirin varlığı da bu amaçla ileri sürülmüştü. Esirin özelliklerini ortaya çıkarma çabalarımız, güçlüklere ve çelişkilere yol açmıştır. Bu türlü başarısız denemelerden sonra, esiri tümüyle unutmanın ve artık onun adını bile anmamanın zamanı gelmiştir. Bundan sonra şöyle diyeceğiz: Uzayın dalgaları iletme fiziksel özelliği vardır. Böylelikle, sakınmaya karar verdiğimiz bir sözcüğü kullanmaktan kurtuluyoruz.</p>

  <p class="normal">Bir sözcüğü sözlüğümüzden çıkarmak elbette çıkar yol değildir. Gerçekte, güçlüklerimiz bu yoldan giderilemeyecek kadar çetindir!</p>

  <p class="normal">Şimdi, “e--r” problemini umursamadan, deneyle yeterince doğrulanan olguları şuraya yazalım:</p>

  <p class="normal">1) Boş uzayda ışık hızı hiç değişmez; ışık kaynağının ya da gözlemcinin hareketine bağlı değildir.</p>

  <p class="normal">2) Birbirine ilişkin (<span class="ideitalik">relative</span>), bir-biçimli hareket eden iki KS’de, bütün doğa yasaları tümüyle özdeştir ve salt bir-biçimli hareketi ayırt etmenin yolu yoktur.</p>

  <p class="normal">Bu iki maddeyi doğrulayan ve hiçbiri onlarla çelişmeyen birçok deney vardır. Birinci madde ışığın değişmez karakterini belirlemekte, ikinci madde ise mekanik olaylar için formülleştirilmiş Galilei ilişkinlik (<span class="ideitalik">relativity</span>) ilkesini doğadaki bütün olaylar için genelleştirmektedir.</p>

  <p class="normal">Bildiğimiz gibi, mekanikteki durum şöyleydi: Maddesel bir noktanın bir KS’ye ilişkin (<span class="ideitalik">relative</span>) hızı şu kadar ya da bu kadar ise, birinciye ilişkin (<span class="ideitalik">relative</span>), bir-biçimli hareket eden başka bir KS’de farklı olacaktır. Bu, basit mekanik dönüşüm ilkelerinin sonucudur. Bu ilkeler, doğrudan doğruya sezgimizin ürünüdür (gemiye ve kıyıya ilişkin (<span class="ideitalik">relative</span>) hareket eden adam düşünülsün) ve burada, görünüşte hiçbir şey yanlış olamaz! Oysa bu dönüşüm yasası, ışık hızının değişmez karakteri ile çelişmektedir. Ya da, başka bir söyleyişle, şu üçüncü ilkeyi eklemekteyiz:</p>

  <p class="normal">3) Konumlar ve hızlar, süredurumlu bir sistemden öbürüne klasik dönüşüme göre dönüştürülür.</p>

  <p class="normal">Öyleyse çelişki besbellidir. (1), (2) ve (3) birbirleriyle bağdaştırılamaz.</p>

  <p class="normal">Klasik dönüşüm, kendisini değiştirmek için yapılan herhangi bir çaba için aşırı açık ve basit görünmektedir. 1. ve 2. maddeleri değiştirmeyi denedik ve deneyle bağdaşmayan sonuçlar elde ettik. “E--r”in hareketiyle ilgili bütün teoriler, 1. ve 2. maddelerin değiştirilmesini gerektirdi. Bu, uygun değildi. Güçlüklerimizin ciddi karakterini bir daha kavradık. Yeni bir ipucu gerekiyor. Bu ipucu, <span class="ideitalik">1. ve 2. temel varsayımları kabul etmekle</span> ve, garip görünüyorsa da, <span class="ideitalik">3.’den vazgeçmekle</span> sağlanmaktadır. Yeni ipucu, en temel ve ilkel kavramların çözümlenmesi (analysis) ile ele geçirilmektedir; bu çözümlemenin bizi bütün eski görüşlerimizi değiştirmeye nasıl zorladığını ve bütün güçlüklerimizi nasıl giderdiğini göreceğiz.</p>
</body>
</html>
