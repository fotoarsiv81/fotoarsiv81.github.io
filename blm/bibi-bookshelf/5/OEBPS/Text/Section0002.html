<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <h1>ÖNSÖZ : ÖĞRETMENLERİM</h1>

  <p>1939'un fırtınalı bir sonbahar günüydü. Sokakta, yapraklar küçük girdaplar oluşturarak, savruluyordu. Sıcacık evimizde güvende olmak güzeldi. Annem mutfakla akşam yemeğini hazırlıyordu. Oturduğumuz apartmanda, bana sataşacak, yaşça büyük başka çocuk yoktu. Bir hafta önce, biriyle sıkı bir kavga etmiştim. Bunca yıl sonra kim olduğunu tam olarak anımsayamıyorum; ama sanırım üçüncü katta oturan Snoony Agata idi. Dövüşürken bir ara dengemi kaybetmiş ve yumruğumu Schechtr'in bakkal dükkânının vitrininden içeri geçirmiştim.</p>

  <p>Bay Schechter benim için çok endişelenmişti. Bileğime canımı inanılmaz derecede yakan bir antiseptik sürerken, "Hiç önemi yok, benim sigortam var" diyerek beni yatıştırmaya çalışıyordu. Sonra annem beni oturduğumuz binanın zemin katındaki doktora götürdü. Doktor bileğimdeki kesikten cımbızla bir parça cam çıkardıktan sonra, yaraya iki dikiş attı.</p>

  <p>Akşam babam olayı öğrendiğinde, "demek iki dikiş?" dedi gözlerini açarak. Bir giysi fabrikasında makasçı olarak çalıştığı için dikişten iyi anlıyordu. Babamın işi, kocaman bir elektrikli biçki makinesiyle, dev gibi kumaş yığınlarından manto kolu ya da sırtı gibi kalıplar kesmekti. Sonra bu kalıplar, bir baştan diğer başa sıralanmış dikiş makinelerinin başında oturan kadınlara aktarılıyordu. Her zamanki ürkek, çekingen halimden bir anda sıyrılmış ve birine dişlerimi göstermiş olmama sevinmişti babam.</p>

  <p>Bazen göze göz taktiğini benimsemek iyi oluyordu. Aslında şiddete başvurmayı aklımdan bile geçirmemiştim; birdenbire olmuştu. Tek anımsadığım, bir an Snoony'nin beni ittiği ve elimi Bay Schechier'in dükkânının içinde bulmuş olduğumdu. Bir vitrin kırmış, bileğimi yaralamış, hiç hesapta olmayan bir doktor masrafına yol açmıştım; ama tüm bunlara karşılık kimse bana kızmamıştı. Snoony bile her zamankinden daha arkadaşça davranmaya başlamıştı.</p>

  <p>Yaşadığım bu küçük olaydan ne gibi bir ders çıkarabileceğimi düşünüyordum. Tabii ders çıkarmak için sokaklarda gezinip başıma başka bir iş açmaktansa, sıcacık evimizde Aşağı New York Körfezi'ni gören pencereden bakarak düşünmek çok daha iyiydi.</p>

  <p>Her zaman olduğu gibi, babamın gelmesine az kala annem üzerini değişip makyaj yaptı. Annemle birlikle dalgalı denizi izledik. Güneş batmak üzereydi. Annem eliyle Atlas Okyanusu kıyısını işaret ederek,</p>

  <p>"Oralarda dövüşen, birbirini öldüren insanlar var" dedi. İşaret ettiği yeri görmeye çalışarak baktım.</p>

  <p>"Biliyorum" dedim. "Onları görebiliyorum."</p>

  <p>Mutfağa dönmeden önce, ciddi bir tonla "Hayır, göremiyorsun" dedi annem. "Göremeyeceğin kadar uzaktalar."</p>

  <p>Annem onları görüp görmediğimi nereden bilebilirdi? Düşünmeye başladım. Gözlerimi kısarak baktığımda, ufukta hayali bir çizgi üzerinde birbirini ilip kakan, kılıçla düello eden, çizgi romanlarımdakine benzer küçük siluetler gördüğümü düşündüm. Belki de annem haklıydı. Tüm bunlar benim düş gücümün ürünüydü yalnızca. Tıpkı hâlâ bazı geceler, kalbimi deli gibi çarptırarak, beni ter içinde uykumdan uyandıran gece yarısı canavarları gibi.</p>

  <p>Bir şeyin gerçek mi düş mü olduğunu nasıl bilebilirsiniz? Hava iyice kararıp, annem yemek için ellerimi yıkamamı söyleyene kadar gri sulara bakıp durdum. Biraz neşelendirmek için olsa gerek, babam beni tuttuğu gibi havaya kaldırdı. Dışarının soğuğu, babamın bir günlük sakalına sinmiş gibiydi.</p>

  <p>Aynı yıl bir Pazar günü, babam bana sabırla sıfırın aritmetikteki yerini, en büyük rakam diye bir şey olmadığını ve büyük rakamların ürkütücü isimlerini öğretmişti ("Bulduğun en büyük sayıya her zaman bir ekleyebilirsin" diyordu). Birdenbire içimi kaplayan çocuksu coşkuyla, 1'den 1000'e kadar tüm tamsayıları yazmak istedim. Hiç kâğıdımız yoktu; ama babam koşup, gömlekleri çamaşırhaneye gönderildiğinde verilen gri kartonları gelirdi. Hemen işe koyuldum; ama umduğumdan çok daha yavaş ilerliyordum. Henüz birkaç yüz sayıdan ileri gidememiştim ki annem banyo saatimin geldiğini söyledi. Hevesim kursağımda kalmıştı. Ben bine kadar yazmak istiyordum. O sırada babam her zamanki arabuluculuk görevini üstlenerek, eğer annemi üzmeden gidip yıkanırsam, kendisinin yazmaya devam edeceğine söz verdi. Çok sevinmiştim. Banyodan çıktığımda babam 900'e yaklaşıyordu. Uyku saatimi biraz geçe, 1.000'e ulaşmayı başardım. Büyük rakamların karşılık geldiği değerler beni her zaman büyülemiştir.</p>

  <p>Yine 1939'da, annem ve babanı beni New York Dünya Fuarı'na götürmüştü. Orada gördüğüm bir şey, bilim ve yüksek teknolojinin ürünü olacak mükemmel bir geleceğin habercisi gibiydi benim için. O güne ait sanat eserleri ve aletlerle doldurulmuş bir zaman kapsülü, 1939 insanının pek bilinmeyeceği uzak gelecekte insanlara bilgi vermek üzere yeraltına gömülmüştü. "Yarının Dünyası" parlak, temiz, modern ve yoksulluk diye bir kavramdan arınmış olacaktı.</p>

  <p>Büyük bir ilan tahtasında "Sesi görün" yazılıydı. Küçük bir çekiç diyapazona vurduğunda, osiloskobun ekranında bir sinüs dalgası yayılmaya başlıyordu. Bir başka posterde "Işığı duyun" yazılıydı. Gerçekten de el fenerinin ışığı fotoselin üzerine düştüğünde, Motorola marka radyomuzun ibresi iki istasyon arasında kaldığı zaman çıkan parazite benzer bir ses duyuluyordu. Demek ki dünya daha önce tahmin bile edemeyeceğim harikalarla doluydu. Nasıl olur da bir nota resime, ışık bir sese dönüşürdü?</p>

  <p>Ne annem ne de babam bilim adamıydı. Bilim hakkında hemen hiçbir şey bilmiyorlardı. Ancak, beni aynı anda hem kuşkuculuğa hem de meraka teşvik ederken, bilimsel yöntemin birbiriyle zor geçinen iki temel düşünce kalıbını da öğrettiler. Ailem yoksulluğun ancak bir adım ötesinde yaşıyordu. Ama onlara gökbilimci olmak istediğimi söylediğimde, bana değeri hiç bir şeyle ölçülemeyecek denli büyük bir destek verdiler. Üstelik bir gökbilimcinin ne yaptığına ilişkin bilgileri (benimki gibi) neredeyse sıfırdı. Her şeyi etraflıca düşündükten sonra bile, doktor ya da avukat olmamın daha iyi olacağı yolunda bir fikir aşılamaya da çalışmadılar.</p>

  <p>Sizlere ilkokul, ortaokul ya da lise sıralarında mesleğimi seçmemde esin kaynağı olmuş fen dersleri öğretmenlerimi anlatabilmeyi İsterdim. Ne var ki geriye dönüp baktığımda, böyle hiçbir öğretmenimin olmadığını görüyorum. Okulda, Elementlerin Periyodik Tablosu'nu, kaldıraçları, eğik düzlemleri, yeşil bitkilerde fotosentezi ve antrasitle tas kömürü arasındaki farkı anlamadan olduğu gibi ezberlemiştik. Fen derslerinde ne merak aşılamaya yönelik bir çaba ne evrimsel bakış açısı ne de bir zamanlar insanların İnandıkları yanlış düşüncelere dayanan kuramlara İlişkin bir içerik yoktu. Lisedeki laboratuvar derslerinde varmamız beklenen belli bir sonuç vardı hep. O sonucu elde edemezsek kötü not alıyorduk. Kendi ilgilerimizi, önsezilerimizi ya da kavramsal yanlışlarımızı keşfetme yolunda hiçbir teşvik görmüyorduk. Ders kitaplarının sonlarında, ilginç denebilecek konular olurdu. Okul yılı, bu konulara ulaşamadan biterdi. Kütüphanelerde harika gökbilim kitapları bulabilirdiniz, ama bunlar sınıfın kapısından içeri bile girmezdi. Uzun yoldan bölme işlemi, bir yemek kitabındaki tarifler gibi öğretilir; kısa yoldan yapılan bölmelerin, çarpma ve çıkarmaların sizi doğru yanıta nasıl götürdüğü ise hiç anlatılmazdı. Lisede karekök alma, Sina Dağı'ndan inme kutsal bir yöntemmişçesine anlatılırdı. Bize düşen, sadece öğretilenleri anımsamaktı. Doğru sonuca ulaşalım yeterdi; ne yaptığımızı anlamamıza hiç gerek yoktu. İkinci yılımda, matematik bilgimi önemli ölçüde artıran iyi bir cebir öğretmenim olmuştu; ne var ki o da gene kızları incitip ağlatmaya bayılan kaba bir insandı. Bilime ilgim, okul yıllanın boyunca okuduğum bilim ve bilim-kurguya İlişkin bu kitaplar ve dergilerle beslendi.</p>

  <p>Üniversite, düşlerimin gerçekleştiği yerdi. Yalnız bilimden anlamakla kalmayıp açıklama da getirebilen öğretmenlerim vardı artık. Zamanın iyi öğretim kuruluşlarından biri olan Chicago Üniversitesi'ne girebildiğim için şanslıydım. Enrico Fermi'nin yönetimindeki fizik bölümünde öğrenciydim. Orada, Subrahmanyan Chandrasekhar'dan gerçek matematiksel İnceliği öğrendim; Harold Urey ile kimya üzerine tartışma olanağı buldum. Yazları Indiana Üniversitesi'nde, II. J. Muller'in yanında biyoloji; o zamanlar alandaki tam zamanlı tek araştırmacı olan G. P. Kuiper'dan da gezegen gökbilimi öğrendim.</p>

  <p>Zarf arkası hesabı, yine o yıllarda Kuiper'dan edindiğim bilgilerdendir. Bu, aklınıza bir problemin olası açıklaması geldiğinde, eski bir zarf çıkarıp, üzerine temel fizik bilginize başvurarak birkaç yaklaşık denklem, olası sayısal değer karalayıp, bulduğunuz sonucun problemi açıklayıp açıklamadığına bakma yöntemiydi. Yanıtınız doğru değilse, başka bir açıklama aramalıydınız. Böylelikle işe yaramaz savları kafanızdan bir çırpıda silip atabilirdiniz.</p>

  <p>Chicago Üniversitesi'nde, Roben M. Hutchins tarafından tasarlanmış bir genel eğitim programına da katılma fırsatı bulmuştum. Bu programda bilim, insanın bilgi alanında ulaştığı göz kamaştırıcı düzeyin ayrılmaz bir parçası olarak sunuluyordu. Hevesli bir fizikçinin, tüm mesleki bilgilerinin yanı sıra Platon'u, Aristoteles'i, Bach'ı, Shakespeare'i, Gibbon'ı, Malinowski'yi, Freud'u ve diğerlerini bilmemesi düşünülemezdi. Giriş düzeyinde bir bilim dersinde Ptolemaios'un Güneş'in Dünya çevresinde döndüğü yolundaki kuramı öylesine iddialı bir şekilde sunulmuştu ki bazı öğrenciler kendilerini Copernicus'a olan bağlılıklarını sorgularken bulmuşlardı. Hutchins'in eğitim programında öğretmenlerin rollerinin, yaptıkları araştırmalarla hiçbir ilgisi yoktu. Öğretmenler, bugünkü Amerikan üniversite standartlımı aksine, gelecek kuşağa bilgi ve esin verebilme yetileriyle değerlendiriliyorlardı.</p>

  <p>Eğitimindeki açıkların birçoğunu, bu zorlu ve öğretici üniversite ortamında kapatabildim. Böylelikle, yalnız bilim değil, diğer birçok alanda gizemli bulduğum bazı kavramlara açıklık getirebildim. Aynı zamanda, evrenin nasıl bir düzen içerisinde işlediğini biraz olsun keşfetme ayrıcalığına erişmiş kişilerin sevincine de doğrudan tanık oldum.</p>

  <p>1950'li yıllardaki öğretmenlerime her zaman minnettar oldum ve her birini ayrı ayrı nasıl takdir ettiğimi bilmelerini istedim. Ancak, geriye dönüp baktığımda, en temci bilgileri lise, hatla üniversite öğretmenlerimden değil, bilim hakkında hiçbir şey bilmeyen ailemden, o çok uzaktaki 1939 yılında almış olduğumu görüyorum.</p>

  <p>Gerçeklikle karşılaştırıldığında, bilimde vardığımız</p>

  <p>düzey ilkeldir, çocuk oyuncağıdır.</p>

  <p>Ama sahip olduğumuz en değerli şey de odur</p>

  <p>ALBERT EİNSTEİN</p>

  <p>(1879-1955)</p>

  <h1 id="sigil_toc_id_1">BÖLÜM 1 : EN DEĞERLİ ŞEY</h1>

  <p>Uçaktan indiğimde, elinde, üzerinde ismim yazılı bir kartonla beni bekliyordu. Bilim adamı ve TV yayıncılarının katılacağı, ticari televizyon kanallarında bilimin sunumunu geliştirme gibi umutsuz bir konuya yönelik konferansa katılmak üzere gelmiştim. Organizasyon komitesi nazik davranıp bir taksi göndermişti.</p>

  <p>Valizimi almak üzere beklerken, "Sakıncası yoksa bir soru sorabilir miyim?" dedi.</p>

  <p>"Elbette" dedim.</p>

  <p>"Şu bilim adamı ile adaş olmanız tuhaf değil mi biraz?"</p>

  <p>Soruyu kavrayabilmek için epeyce çaba sarf etmem gerekti. Benimle dalga mı geçiyordu? Sonunda anladım.</p>

  <p>"O bilim adamı ben oluyorum" diye yanıtladım.</p>

  <p>Bir an duraksadıktan sonra gülümsedi. "Kusura bakmayın. Sizin de benimkine benzer bir sorununuz olduğunu düşünmüştüm".</p>

  <p>Tokalaşmak üzere elini uzattı. "İsmim William F. Buckley." (Karşımda duran adam gerçek William F. Buckley değildi, yalnızca kavgacılığıyla ünlü televizyon programı sunucusu ile aynı ismi taşıyordu. Eminim bu yüzden insanlardan saka yollu küfür de işitmiştir.)</p>

  <p>Uzun sürecek yolculuğumuza başlamak üzere arabaya bindiğimizde, bana "şu bilim adamı" olmama çok sevindiğini, bilim hakkında soracak çok sorusu olduğunu söyledi. Sormasında bir sakınca var mıydı?</p>

  <p>Hayır, yoktu. Elbette sorabilirdi.</p>

  <p>Böylece konuşmaya başladık. Ancak, sonradan anlaşıldığı gibi, bilim üzerine değil. San Antonio yakınlarında bir hava üssünde çözülmeye bırakılmış donmuş uzaylılardan, ölü insanların aklından neler geçtiğini öğrenmek için "dünya dışı bağlantı kurmak"tan, kristallerden, Nostradamus'un keha-netlerinden, yıldız falından, Turin'deki kefenden ve benzeri konulardan konuşmak İsliyordu. Bu ipe sapa gelmez öykü-lerin her birine büyük bir hevesle başlıyor, bense her seferinde onu düş kırıklığına uğratmak zorunda kalıyordum:</p>

  <p>"Kanıt son derece yetersiz" diyordum. "Çok daha basit bir açıklaması var bu söylediklerinizin."</p>

  <p>Aslında epeyce bir şeyler okumuşluğu vardı. "Batık" Atlantis ve Lemuria kıtalarına ilişkin ortaya alılmış olanlar gibi, bir-çok asılsız savdan haberdardı. Artık yalnızca derin deniz ışıklı balıkları ve Norveç deniz canavarının uğrak yeri olan, bir zamanlar büyük uygarlıkları süslemiş sütun ve minare kalıntılarını su yüzüne çıkarmak için yapılacak dalış programlarını coşkuyla, anlatıyordu. Okyanusta birçok gizin saklı olduğunu ben de kabul ediyorum. Ne var ki, Atlantis ve Lemuria iddialarını destekleyecek ne okyanusbilimsel (oşinografik) ne de jeo-fiziksel bir kanıl olduğunu da gayet iyi biliyorum. Bilimsel gözle bakıldığında, hu iki uygarlığın asla var olmadığı açıkça ortada. Hoşuna gitmese de ona bunları söylemek zorundaydım ve öyle de yaptım.</p>

  <p>Yağmurlu havada sileceklerin hiç susmayan sesi eşliğinde yolumuza devam ederken, sürücünün yüzünün gitgide asıl-dığını görüyordum. Ben aslında hatalı bir öğretiyi yalan-lamakla kalmıyor, onun iç dünyasının değerli bir yanına da gölge düşürüyordum.</p>

  <p>Oysa ki gerçek bilim de aynı derecede heyecan verici, gizemli ve üstelik çok daha mantıklı düşünsel baş kaldı-rılarla doluydu. Yıldızlar arası boşluktaki yoğunluğu düşük soğuk gaz tabakasının içerdiği canlılığın moleküler yapı-taşlarından haberdar mıydı? -1 milyon yaşındaki volkanik külün içinde bulunmuş, atalarımıza ait ayak izlerini duymuş muydu? Hindistan büyük bir çarpışmayla Asya kıtasına dahil olduğu sırada yükselmiş olan Himalayalara ne demeli? Derialtı şırıngaları gibi davranıp, DNA'larını üzerinde bulun-dukları organizmanın savunma sistemine takılmadan geçe-rek, hücrelerin üreme düzenini bozan virüsler, dünya dışı yaşam arayışı için uzaya çevrilmiş radyo teleskoplar ya da Ebla birasının erdemlerini anlatan yazıtların sahibi yeni keş-fedilmiş eski Ebla uygarlığı Buckley'nin anlattıklarından daha mı az, ilginçti? Bunları duymuş muydu hiç? Hayır, duy-mamıştı. Ne kuantum kararsızlığını duymuşluğu vardı ne de DNA sık sık bir arada kullanılan üç büyük harf olmanın ötesinde bir anlam taşıyordu onun için.</p>

  <p>Hoşsohbet, zeki ve meraklı Bay "Buckley", modern bilim hakkında hiçbir şey duymamıştı. Evrenin harikalarına doğal bir ilgisi vardı. Bilimsel bilgi edinmeyi istemişti. Ama ona ulaşmadan önce, bilim şöyle bir süzgeçten geçiriliyordu. Kültürel motiflerimiz, eğitim sistemimiz, iletişim medyamız bu hale getirmişti onu. Toplumda kabul gören savlar, sahte ve yanıltıcı olanlardı. Buckley'ye gerçek bilimi neva taklit-lerden ayırt etme yöntemi hiç öğretilmemişti. Bilimin nasıl işlediğinden tümüyle habersizdi.</p>

  <p>10.000 yıl önce Atlas Okyanusu’nda var olduğu söylenen, gizemli kıta Atlantis üzerine yüzlerce kitap yazıldı. Son çıkanlardan biri de Atlantis'i Antarktika'ya taşımış, öykü, Atlantis'in yüzyıllardır kulaktan kulağa aktarılan bir söylence olduğunu yazan Platon'a kadar uzanıyor. Son zamanlarda yayımlanan kitaplar, Atlantis'in yüksek teknoloji düzeyini, ahlak kurallarını, dini inanışlarını ve bu büyük uygarlığın nasıl sulara gömüldüğünü yetkili bir ağızmışçasına betim-liyor. Üstelik bir de "Yeniçağ" Atlantisi, "kristal bilimine adanmış "efsanevi ileri bilimler uygarlığı" bulunuyor. Katrina Raphaell tarafından yazılmış Crystal Rnlightenment (Kristal Aydınlığı) adlı -Amerika'daki kristal çılgınlığının sorumlusu bir üçlemede Atlantis kristallerinin düşünceleri okumada, telepati kurmada, tarihi bilgileri depolamada kullanıldığı, Mısır piramitlerinin modeli ve kaynağı olduğu anlatılıyor. Bu savları destekleyecek hiçbir kestiri ya da kanıt da sunul-muyor Deprembilim (sismoloji) alanında son zamanlarda söz konusu olan, Yer çekirdeğinin büyük ve neredeyse kusursuz tek bir demir kristal küreden oluştuğu savını güçlendiren yeni bulgu kristal çılgınlığını hortlatabilir doğrusu].</p>

  <p>Dorothy Vitaliano'nun Leğendi ofihe. Earth (Dünya Söylen-celeri) isimli kitabı gibi birkaç eser, Atlantis'e ilişkin eski söylenceleri, volkanik bir patlamayla yok olmuş küçük bir Akdeniz adası ya da bir deprem sonrası Korint Körfezi'ne gömülmüş eski bir kent şeklinde yeniden yorumluyor. Söylencenin kaynağı bu olabilir; ama üzerinde olağanüstü gelişmiş gizemli ve teknolojik bir uygarlığı barındırmış bir kıtanın yok oluşu savma nasıl olup da dönüştüğünü anla-mak olanaksız.</p>

  <p>Halk kütüphanelerinde, gazete büfelerindeki magazinlerde ya da çok izlenen televizyon programlarında, bildiğimiz zamanlar içinde Avrupa ile Amerika arasında herhangi bir kıtanın yer almasının olanaksızlığını gösteren, deniz tabanı genişlemesi, levha tektoniği ve okyanus tabanının harita-lanmasına dayalı kanıtlara hiç rastlayamıyoruz.</p>

  <p>Bu gibi masallara kolayca inanmaya hazır kişileri tuzağa düşürmek İçin hazırlanmış sahte bilgiler ise her yerde karşı-mıza çıkıyor. Kuşkuculuk pek iyi satmıyor doğrusu. Atlantis gibi bir konuda bilgi edinmek için tümüyle popüler kültüre bağımlı kalan zeki ve meraklı birinin, eleştiri süzgecinden geçirilmemiş bir masala takılması, arayışını aklı başında ve dengeli bir değerlendirmeyle sonuçlandırması olasılığından yüzlerce, hatta binlerce kez daha yüksek.</p>

  <p>Belki Bay "Buckley" popüler kültürün ona sunduklarına iliş-kin daha kuşkucu olmayı öğrenmeli. Ne var ki yaklaşımının kendi hatası sayılıp sayılamayacağını da hesaba katmak gerekiyor. Buckley'nin yaptığı yalnızca, en geniş çapta eri-şim olanağı sunan bilgi kaynaklarının "doğrular" diye önüne sürdüklerini kabul etmekti. Kolay inanması nedeniyle sürekli yanıltılmış ve aldatılmıştı.</p>

  <p>Bilim önüne geçilemeyen bir merak dalgası yaratır. Sahte bilim de öyle. Bilimin popülerleştirilmesi süreci yetersiz ve cılız kalırsa ortaya sahte bilimin zaman kaybetmeden doldu-racağı açıklar çıkar. Herhangi bir bilgi doğru kabul edil-meden önce yeterli kanıt gösterilmesi gerektiği yaygın olarak anlaşılsaydı, sahte bilim de ortaya çıkmayacaktı. Ne var ki popüler kükürde, iyi bilimin kötü taklidi tarafından ait edilmesine yol açan bir tür Gresham Yasası hüküm sürüyor.</p>

  <p>Dünyanın her yanında bilime tutkun zeki, hatla fazlaca zeki inanılmaz sayıda insan var. Ama bu tutku karşılıksız kalıyor. Araştırmalar, Amerikalıların yüzde 95'inin "bilim cahili" oldu-ğunu gösteriyor. Bu, bir köleye okuma yazma öğretmenin çok ciddi cezalarla yasaklandığı İç Savaş öncesi dönemde, neredeyse hepsi köle olan Afrikalı Amerikalıların cehalet oranıyla aynı. Cehalet söz konusu olduğunda bir dereceye kadar görelilik de işin içine giriyor kuşkusuz; örneğin, dini mi yoksa bilimi mi esas almalıyız? Ne var ki yüzde 95'lik bir cehalet oranı, her şeye karşın çok ciddi bir değere karşılık geliyor.</p>

  <p>Her kuşak, kendinden sonraki kuşakta eğitim standardının düşmesinden endişe duyar. Sümer uygarlığından kalma, insanlık tarihindeki en eski metinlerden biri sayılan 4000 yıllık kısa bir deneme, gençlerin bir önceki kuşağa kıyasla çok cahil olmasından yakmıyor. 2400 yıl önce, yaşlı ve hınzır Platon Laws (Yasalar) adlı eserinin VII. cildinde, bilimsel cehaletin tanımını yapmış:</p>

  <p>Biri, ikiyi, üçü sayamayan, tek sayıları çift sayılardan ayıramayan ya da hiç sayı sayamayan, geceyle gündüzün farkından ya da Güneş'in, Ay'ın ve diğer yıldızların deviniminden tümüyle habersiz biri... Kanımca, tüm özgür kişiler, Mısır'da alfabeyi öğrenen her çocuğa hemen verilmeye başlanan bu bilgilerin olabildiğince çoğunu bellemeye gayret etmelidirler. O ülkede, aritmetik oyunları sırf çocuklar keyif alsın, eğlensin diye tasarlandı... Ben bu alanlardaki cehaletimizin farkına geç yaşımda vardım ve şaşkınlığa düştüm; bence biz insandan çok domuz sayılırız. Yalnız kendi adıma değil, tüm Yunanlılar adına büyük utanç duyuyorum.</p>

  <p>Bilim ve matematik alanındaki cehalet, Eski Yunan'da Atina-lıların kültürel çöküşüne ne dereceye kadar bağlanabilir bile-miyorum; fakat bildiğim şu ki bilimsel cehaletin sonuçları bizim çağımız için, herhangi önceki bir zamanda oldu-ğundan çok daha fazla tehlike taşıyor. Ortalama bir yurttaşın küresel ısınmadan, ozon deliğinden, hava kirliliğinden, zehirli ve radyoaktif atıklardan, asit yağmurundan, tarım arazisi erozyonundan, tropik ormanların yok oluşundan ve hızlı nüfus artışından habersiz olması, çok korkutucu bir cesaret örneğidir. İş olanakları ve ücretler, bilim ve teknolojiye bağlı olarak belirleniyor. Ulusumuz, insanların gereksindiği malları yüksek kalite ve düşük fiyatla üretemezse, sanayi başka yerlerde güçlenecek ve dünyanın başka bölgelerinde refah artacak demektir. Fizyon ve füzyon gücü, üstün bilgi-sayarlar, bilgi "otoyolları", kürtaj, radon, stratejik silahsızlanma, uyuşturucu bağımlılığı, hükümetin yurttaşların telefonunu dinlemesi, yüksek çözünürlüklü TV, hava yolu ve havaalanı güvenliği, ceninden doku nakli, sağlık giderleri, gıda katkı maddeleri, depresyon ya da şizofreni ilaçları, hayvan hakları, üstün iletkenlik, cinsel birleşme sonrası İçilen doğum kontrol hapları, sözde kalıtsal olan toplumdan uzaklaşma eğilimleri, uzay istasyonları, Mars'a yolculuk, AİDS ve kansere karşı tedavi geliştirme gibi konuların toplumdaki yansımalarını düşünün.</p>

  <p>Yaşadığımız dünyada olup bitenleri anlamaksızın nasıl ulusal siyaseti etkileyebilir, hatta kendi yaşamımızda nasıl akıllıca kararlar verebiliriz? Kitabı yazdığım sıralarda Meclis, bilimsel ve teknolojik konularda Beyaz Saray ve Senato'ya danışmanlık yapmaya yetkili tek örgüt olan kendi Teknoloji Değerlendirme Dairesi'ni feshetti. Bu örgütün yıllar boyu verdiği hizmet örnek olmuştu. 20. yüzyılda, ABD Meclisi'nin 535 üyesinden, bilim alanında önemli bir geçmişe sahip olanların sayısı çok ender olarak yüzde birlik orana ulaştı. Bilimsel alanda aydın sayılabilecek son başkanımız Thomas Jefferson'dı.*</p>

  <p>Peki, Amerikalılar bu konularda nasıl karar alıyor? Temsilcilerini nasıl yönlendiriyor? Bu kararları aslında kim ve neye dayanarak alıyor?</p>

  <p>İstanköylü Hippokrates tıp biliminin babasıdır sayılır. 2500 yıl sonra bugün bile dünyanın birçok yerinde tıp öğrencileri, mezuniyet törenlerini (kısmen değiştirilmiş formuyla) Hipokrat Yemini ile noktalıyor. Ancak, Hippokrates'in bilime yaptığı asıl büyük katkı, tıbbı boş inançların karanlığından çıkarıp bilimin ışığına kavuşturması olmuştu. Kendisine ait bir yazıda Hippokrates şöyle diyor:</p>

  <p>"İnsanlar sara hastalığını tanrısal takdirden sanıyor, çünkü anlamıyorlar. Fakat, nedenini anlamadıkları her şeyi tanrı sal sayacak olsalardı, Tanrı'nın takdirlerinin sonu gelmezdi."</p>

  <p><sub class="calibre3">* Theodore Roosevelt, Herbert Hoover ve Jimy Carter de benzer sözler söylendiği oluyor, Britanya Margret Thatcher gibi bir başbakana sahip olma ayrıcalığını yaşamıştı. Thatcher'in, özellikle Nobel Ödülü sahibi Dorothy I lodgkins ile birlikte yaptığı kimya çalışmaları, Büyük Britanya'nın ozanı delen KFK'ların (kloroflorokarbon gazı) dünya çapında yasaklanması yolunda yürüttüğü kararlı ve güçlü hareketin başlıca nedeniydi.</sub></p>

  <p>Birçok alanda bilgisiz olduğumuzu kabullenmektense, evrenin anlaşılamayacak denli kutsal yapıda olduğu gibi ifadelere başvuruyoruz. Anlamadığımız kavramlardan sorumlu tutmak üzere bir Bilinmezler Tanrısı buluyoruz. M.Ö. dördüncü yüzyıldan bu yana tıp bilgimiz arttıkça, gerek hastalık tanısı gerekse tedavisinde anladıklarımız, tanrısal takdirden saydıklarımıza oranla kat kat çoğaldı. Doğumda ve çocukluk çağında ölümler gitgide azalırken yaşam süresi uzadı. Tıp, bu gezegende yaşayan milyarlarca insan için yaşam kalitesini önemli ölçüde yükseltti.</p>

  <p>Hippokrates, hastalık tanısında bilimsel yöntemin öğelerini devreye soktu. Dikkatli ve titiz gözlemi salık verdi:</p>

  <p>"Hiçbir şeyi şansa bırakmayın. Hiçbir şeye göz yummayın. Farklı sonuçlar veren gözlemleri bir arada kullanın. Kendinize yeterli zaman tanıyın."</p>

  <p>Termometrenin icadından önce, Hippokrates birçok hastalığın ateş grafiklerini çıkarmıştı. Doktorların görünürdeki belirtilere bakarak, hastalığın geçmiş ve gelecekteki seyri konusunda fikir yürütebilineceği gerektiğini savunuyordu. Altını çizdiği noktalardan biri de dürüstlüktü. Doktorun bilgisinin sınırlarının açıkça belirtilmesi gerektiğini söylüyordu. Hippokrates, eğittiği öğrencilere, tedavi ettiği hastaların yarısının öldüğünü hiç utanç duymaksızın söyleyebilmişti. Tedavi sırasında çok fazla seçeneği olmamıştı kuşkusuz; ilaç olarak elinde yalnızca müshil, ağrı kesici ve narkoz vardı. Yarayı ateşle dağlamak da ameliyat kadar çok başvurulan bir yöntemdi. Bu alanda önemli gelişmeler, ancak Roma'nın düşüşüne yakın tarihlerde kaydedilebildi.</p>

  <p>İslam dünyasında tıbbın hızla ilerlediği sıralarda, Avrupa'da karanlık çağ yaşanıyordu. Anatomi ve cerrahiye ilişkin çoğu bilgi yitirilmişti. Dua ve mucizeyle tedavi çok yaygındı. Tıbbı tedavi uygulayan hekimlerinse soyu neredeyse tükenmişti. İlaç yerine ilahiler, şerbetler, yıldız falları ve muskalar işba-şındaydı. Kadavra kesimi sınırlanmış ya da yasadışı ilan edilmişti; yani tıp eğitimi alan birinin insan vücudu hakkında bilgi edinmesi olanaksızdı. Tıbbi araştırmalar bir durgunluk dönemine girmişti. Tarihçi Edward Gihbon'un, başkenti Konstantinopolis olan Doğu Roma imparatorluğu için yaptığı betimleme, tam da o zamanki durumu yansıtıyor:</p>

  <p>Geçtiğimiz bin yıl içinde insanlığın üzerine çökmüş durgunluğu kaldırmak ya da yaşamı güzelleştirmek adına tek bir keşif yapılmadı. Antikçağdan kalan birikimlere tek bir ekleme yapılmamış olması bir yana, bir önceki kuşağın sabırlı müritleri, kendilerinden sonra gelen sofu kuşağın dogmatik öğretmenleri oldular.</p>

  <p>Modern çağ öncesi tıp, en iyi döneminde bile pek fazla yaşam kurtaramadı. Kraliçe Anne, Büyük Britanya'nın son Stuart hükümdarıydı. On yedinci yüzyılın son 17 yılı boyun-ca, 18 kez hamile kaldı. Yalnızca beş çocuğu canlı doğdu ve yalnızca biri ergenliğe ulaşabildi. O da, erişkinlik yaşını göremeden ve taç giyemeden 1702 yılında öldü. Kayıtlar, ailede herhangi bir genetik hastalık ya da bozukluk olma-dığını gösteriyor. Üstelik, Kraliçe Anne ve ailesi, paranın satın alabileceği en iyi tıbbi olanaklardan yararlanmışlardı.</p>

  <p>Mikrop dünyasının keşfi, doktor ve ebelerin ellerini yıkaması ve aletlerini sterilize etmeleri gerektiğinin anlaşılması, beslenme ve halk sağlığının iyileştirilmesi yolunda alınan önlemler, antibiyotikler, ilaçlar, aşılar, DNA'nın moleküler yapısının anlaşılması, moleküler biyoloji ve günümüzde de gen terapisi sayesinde, bir zamanlar sayısız bebek ve çocu-ğu ölüme yollayan amansız hastalıklar bilime yenilmiş oldu. En azından dünyanın gelişmiş bölgelerinde, ailelerin çocuklarının erişkinliğe ulaştığını görme şansları, on yedinci yüzyılın en güçlü ülkesinde hükümdarın kendi vârisini taç giyebilecek yaşa getirmesi olasılığından çok daha yüksek. Dünya çiçek hastalığından temizlendi. Dünyada sıtma taşıyan sivrisinekleri barındıran bölgeler gitgide azaldı. Lösemili çocukların yaşam süresi yıldan yıla artmaya devam ediyor. Bilim sayesinde artık Dünya, birkaç bin yıl öncesine göre yüz kat daha fazla sayıda insanı, çok daha iyi koşullarda barındırabiliyor.</p>

  <p>Kolera hastası için dua edebiliriz kuşkusuz. Ama dua yerine ona 12 saatte bir 500 miligram tetrasiklin vermeyi de dene-yebiliriz. (Hıristiyanlık Bilimi dediğimiz din, hastalıklara mikropların neden olduğu kuramını reddediyor; eğer dua işe yaramazsa, inançlı bir Hıristiyan çocuklarına antibiyotik vermektense öldüklerini görmeyi yeğleyebilir.) Şizofrenik hasta için hiçbir yararı olmayan ruh çözümleyici konuşma terapisini deneyebilir ya da ona günde 300 ile 500 miligram arası değişen dozlarda klozapin verebiliriz, Bilimsel yakla-şımlar, alternatiflerinden yüzlerce ya da binlerce kez daha etkilidir. (Alternatifler işe yaramış görünse bile, etkin-liklerinden asla emin olamayız: Kolera ve şizofreni gibi hastalıklarda bile dua ya da ruh çözümlemesi olmaksızın kimi zaman beklenmedik, rastgele iyileşmeler görülebilir.) Bilimden vazgeçmek yalnızca klima, kompakt diskçalar, saç kurutma makinesi ve hızlı arabalardan değil, çok daha önemli hizmet ve araçlardan vazgeçmek anlamına geliyor.</p>

  <p>Tarım öncesi zamanlarda, avcı-toplayıcı alalarımızın ortala-ma ömrü 20-30 yıldı. Ortaçağda ve Geç Roma dönemi Avru-pasında da öyle. Ortalama ömrün 40 civarını bulması, ancak 1870'lerde gerçekleşebildi. Yaşam süresi 1915'te 50ye, 1930'da 60'a, 1955'te 70'e yükseldi; bugünse (erkekler için biraz daha kısa, kadınlar için biraz daha uzun olmak kaydıyla) 80'lere yaklaştı. Dünyanın Avrupa dışında kalan diğer bölgelerinde de ortalama ömür gitgide artmaya devam ediyor. Bu baş döndürücü gelişmeyi neye borçluyuz? Hastalık-mikrop bağıntısını kuran kurama, halk sağlığını korumak için alınan önlemlere, İlaçlara ve tıp teknolojisine kuşkusuz. Yaşam süresinin uzaması, belki de yaşam kalitesinin arttığını gösteren tek ve en iyi ölçüttür. (Öldükten sonra mutlu olmak için yapabileceğimiz fazlaca bir şey de yok zaten.) İşte, bilimin insanlığa en büyük armağanı, üstelik en az yaşamın kendisi kadar değerli armağanı budur.</p>

  <p>Ne var ki mikroorganizmalar mutasyon geçirmeyi sürdü-rüyor. Yeni hastalıklar büyük bir hızla yayılıyor. İnsan ve mikrop arasındaki amansız savaş, hiç ara vermeksizin devam ediyor. Biz bu yarışta yalnızca yeni tedavi yöntemleri ve yeni ilaçlar geliştirerek değil, yaşamın doğasına ilişkin daha derin bir anlayış düzeyine ulaşarak, yani temel araştırmalar yaparak aşama kaydediyoruz.</p>

  <p>İnsanlık, yirmi birinci yüzyılın sonunda 10-12 milyarı bulması beklenen nüfusu beslemek zorunda olmanın korkunç sonuçlarından kaçınmak istiyorsa tohum depolama, sulama, gübreleme, ilaçlama, nakliye ve dondurucuda saklama sistemlerini geliştirmenin yanı sıra, güvenli fakat daha üstün gıda üretim yolları bulmak zorunda. Gebeliği önleyici etkili ve ucuz korunma yöntemleri geliştirmek, kadınların siyasal alanda eşitliği yolunda önemli adımlar atmak, yoksulların yaşam standartlarını yükseltmek de listenin üst sıralarında yer alıyor. Tüm bunlar bilim ve teknoloji olmaksızın nasıl gerçekleştirilebilir?</p>

  <p>Bilim ve teknolojinin yalnızca dünyaya armağanlar dağıtan Noel Baba'nın torbası olduğunu düşünüyor değilim. Nükleer silah fikrini ortaya atıp, "ilk yapan biz olmalıyız" diyerek siyasetçilerin yakasına yapışanlar da bilim adamlarıydı. Aynı bilim adamları, 60.000'den fazla nükleer silah üretti. Soğuk Savaş sırasında, Amerika Birleşik Devletleri, Sovyetler Birliği, Çin ve diğer ülkelerdeki bilim adamları, nükleer savaşa hazırlanmak için kendi yurttaşlarını -üstelik kendi-lerine bildirilmeksizin- radyasyon deneylerinde denek olarak kullanmak niyetindeydiler. Alabama, Tuskegee'deki doktor-lar, frengi tedavisi gördüklerini sanan bir grup asker emeklisini, bilgileri dışında kontrol grubu olarak kullan-mışlardı. Nazi doktorların tüyler ürpertici deneylerini tüm dünya biliyor. Teknolojimizin ürettikleri arasında talidomid, KFK, turuncu gaz, sinir gazı, hava ve su kirliliği, hayvan ve bitki türlerinin tükenmesi ve gezegenimizin iklimini mahve-decek denli güçlü sanayi dalları da var. Dünyada bilim adamlarının kabaca yansı, en azından yarı zamanlı olarak, askeri güçler için çalışıyor. Sistemin dışında kalan az sayıda bilim adamı, toplumun hastalıklı yanlarını cesurca eleştirip teknoloji kaynaklı potansiyel tehlikelere karşı erken uyarılar yaparken, birçoğu da uzun vadeli sonuçlarını hiç dikkate almaksızın, ölümcül silahların üretiminde başı çekerek ceplerini doldurmaya çalışan fırsatçılar olarak karşımıza çıkıyor. Kilimin hizmet ettiği tehlikeli teknolojiler, insan zekâsına meydan okuyuşu ve zorlu koşullan, kimi insanların bilime antipati duyması ve ondan kaçınması için yeterli neden olabiliyor. İnsanların bilim ve teknolojiden duyduğu huzursuzluğun bir nedeni var. Dünyamızda, tatil sabahı TV çocuk programlarından, popüler kültürdeki Faustvari öykünmelere, Doktor Faust'un kendisinden Dr. Frankenstein'a, Peter Sellers'ın Dr. Strangdove'ina ve Jurassic Park'a kadar bir "çılgın bilim adamı" imajı hâkim.</p>

  <p>Ne var ki bilimin, ahlaktan yoksun teknoloji uzmanlarının ve güç delisi, kokuşmuş siyasetçilerin eline çok fazla güç verdiği sonucuna kolayca varıp bilimden kurtulmaya kalkışamayız. Tıp ve tanın alanındaki gelişmeler, tarihte adı geçen tüm savaşlarda yitirilenden çok daha fazla sayıda insanın yaşamını kurtardı.* Ulaşım, iletişim ve eğlence sektörlerindeki gelişmeler, dünyada yeni bir süreç başlatarak ülkeleri birbirine yaklaştırdı. Yapılan kamuoyu yoklamalarında, kötü ürünlerine karşın, bilimin en çok hayranlık duyulan ve güvenilen meslek alanlarından biri olduğu görülüyor. Bilimi iki yanı keskin bir kılıç gibi düşünmek gerekli. Sahip olduğu baş döndürücü güç, başta bilim adanılan, ardından siyasetçiler olmak üzere hepimize yeni sorumluluklar yüklüyor: Teknolojinin uzun vadeli etkilerine daha fazla dikkat göstermek, gelecek kuşaklan da gözeten küresel bir bakış açısı ve insanları peşinden kolayca sürükleyebilen milliyetçi, şovenist akımları bastırabilme bilinci edinmek hepimizin görevi. Yapılan hataların bedeli gittikçe daha yüksek oluyor.</p>

  <p>Neyin doğru olduğu umurumuzda mı? Fark ediyor mu?</p>

  <p>... Cehaletin esenlik getirdiği yerde.</p>

  <p>Zeki olmak budalalık</p>

  <p>demiş ozan Thomas Gray. Gerçekten de öyle mi araba? Edmund Way Teale, 1950 tarihli Circle ofthe Seasons (Mevsimlerin Döngüsü) adlı eserinde aynı ikilemi daha iyi incelemiş görünüyor:</p>

  <p>Ahlaki açıdan değerlendirilecek olursa, kendinizi iyi hissetmenizi sağladığı sürece bir şeyin doğru olup olmadığını umursamamak, cebiniz doluysa paranın nereden geldiğine boş vermek kadar kötüdür.</p>

  <p>Hükümetteki başıbozuklukları ve yetersizlikleri keşfetmek cesaret kırıcı; ama bunları hiç bilmemek daha mı iyi? Görmezden gelmek kimin işine ya-</p>

  <p><sub class="calibre3">* Geçtiğimiz günlerde bir yemek sırasında, yaşları otuz ile altmış arasında değişen konuklara antibiyotikler, yapay kalpler ve modem tıbbın diğer silahlan olmasa kaçının bugün hayatla olabileceğini sandığını sordum. Yalnızca bir el kalktı ve o benimki değildi.</sub></p>

  <p>rıyor? Bu insanlarda kalıtsal olarak yabancı düşmanlığı eğilimi varsa, kendimizi bilmek bunun en iyi ilacı olmaz mıydı? Yıldızların bizim için doğup battığına, evrenin varlık nedeninin insan olduğuna inanma gereksinimi duyuyorsak, bilim kibirimizi boşa çıkararak hatırımızı mı kırmış oluyor?</p>

  <p>Kendisinden önceki ve sonraki birçok kişi gibi Fredrich Nietzsche de The Genealogy oj Morali (Ahlakın Soykütüğü) adlı eserinde bilimsel devrimin "insanı gitgide küçülten seyri"nden yakınıyor. Nietzsche, "insanın kendi büyüklüğüne inancı, eşsizliği, varlık semasındaki doldurulanla yeri'nin yitimi için yas tutuyor. Kanımca, ne denli doyurucu ve rahatlatıcı olsalar da yanılgılarda ısrar etmektense, evreni gerçek haliyle kabullenmek çok daha iyidir. İnsanın uzun vadeli geleceği açısından hangisi daha yararlı sizce? Gelecekte hangisi bizi olası bir çıkmazdan kurtaracak? Gerçekliği kavrama süreci içerisinde abartılı özgüvenimiz bir parça sarsıldıysa, bu tümden bir kayıp mı sayılmalı? Bu süreci, olgunlaştırıcı ve karakterimizi güçlendirici bir deneyim olarak algılamak için hiç neden yok mu?</p>

  <p>Evrenin 6-12 bin değil* 8-15 milyar yaşında olduğunu öğrenmek, onu gözümüzde daha da yüksek bir kaideye oturtuyor; tanrısal bir soluktan değil, karmaşık bir atomlar dizininden oluştuğumuzu bilmek, atomlara olan hayranlığımızı artırıyor; son zamanlarda iyice anlaşılmaya başlandığı gibi, Dünyamızın Samanyolu Gökadası'ndaki milyarlarca gezegenden biri olduğunu, evrende bizimki gibi milyarlarca gökada bulunduğunu keşfetmek olasılıklar hanesinin sınırlarını genişletiyor; maymunlarla ortak atalar paylaştığımızı bilmek, insan doğasına -bazıları için üzücü de olsa- farklı bir bakış açısı geliştirmemizi gerekli kılıyor.</p>

  <p>Özetle, geriye dönüş yok. Hoşumuza gitsin ya da gitmesin, bilime muhtacız. İzleyebileceğimiz en iyi yol, bilimi olabildiğince iyi kullanmak. Onunla aramızı düzeltip güzelliğini ve gücünü açıkça görmeye başladığımızda, gerek somut gerekse soyut gerçeklik açısından, kendi lehimize bir alışveriş yapmış olduğumuzu anlayacağız.</p>

  <p>Ne var ki batıl inanışlar ve sahte bilim yolumuza çıkarak, aramızdaki "Buckley"leri ayartmaktan, kolay yanıtlar getirmekten, kuşkucu yaklaşımı yaşamın dışına itmekten, bamtelimize basıp bizi kışkırtarak deneyimi ucuzlaştırmaktan, toplumu kolay inanırlığının kurbanı yaparak bizleri uyuşmuş beyinleri ve gerçeğe kapalı gözleriyle bir sonraki yutturmacayı kucaklamaya hazır robotlar haline getirmekten hiç vazgeçmiyor. Evet, Bermuda açıklarında dolaşarak gemileri ve uçakları yiyen UFO'lar olsa yada ölüler ellerimizi kontrol edip bize öbür dünyadan mesajlar yazdırabilselerdi dünya</p>

  <p><sub class="calibre3">* Bu kitapta kaynak olarak gösterdiğim kişilerden biri "Düşünebilen hiçbir dindar kişi buna inanmaz. Eski kafalılık" diye yazıyor. Ne var ki birçok "bilimsel yaradılışı" buna inanmakla kaim ayıp okullarda, müzelerde, hayvanat bahçelerinde ve ders kitaplarında öğretilmesi için saldırgan ve yazık ki başarılı girişimlerde bulunuyor. Neden? Çünkü din büyüklerinin yaşlarını ve İncil'de yer verilen diğer değerleri toplayınca öyle bir rakam çıkıyor ve İncil hatasızdır.</sub></p>

  <p>daha ilginç bir yer olurdu. Kimi genç insanlar, sadece düşünce gücüyle telefonun almacını yerinden kaldırabilecek olsalar, geleceğimizi olasılık hesabı ve Dünya'ya ilişkin bilgilerimizle değil de rüyalarımızla yönlendirebilsek gerçekten hoş olurdu.</p>

  <p>Tüm bunlar sahte bilim kaynaklı hurafeler. Sahte bilim hem bilimin yöntem ve bulgularını kullanıyor hem de iş, yeterli kanıt göstermeye ya da başka türlü de yorumlanabilir ipuçlarına gelince- bilimin doğasına ters düşen bir yaklaşım benimsiyor. Sahte bilim neferlerinin tek yaptığı, insanların kolay inanırlığından yararlanmak. Gazete, dergi, kitap yayıncılarının, radyo, televizyon, film yapımcılarının ve benleri organların bilim karşıtı yaklaşımın ürünlerine satış kaygısıyla göz yumması ya da alet olmasıyla da toplumda kolayca ve büyük çapta yayılma olanağı buluyor. Bay Buckley ile olan konuşmam sırasında bir kez daha anladığım gibi, bilimin bu hurafelere alternatif olacak, daha baş döndürücü ve göz kamaştırıcı bulguları ise kendilerine aynı kolaylıkla yer edinemiyor.</p>

  <p>Sahte bilim üretimi, elbette ki bilim üretiminden daha kolay; çünkü akıl çelici gerçekdışılıkları, karşılaştırma olanağı olmaksızın deney süzgecinden geçiremeyiz. Kanıt yerine geçen iddialar da oldukça esnek standartlara sahip. Sahte bilimi halka sunmanın, bilimi sunmaktan daha kolay olmasının bir kısım nedenleri bunlar. Ancak, sahte bilimin bu denli popüler olmasının başka nedenleri de var.</p>

  <p>Doğal olarak, insanlar kendileri için en rahatlatıcı olanı bulana değin çeşitli inanç sistemleri denerler. Umutsuzluk dozumuz yüksekse, ağır yük olarak algıladığımız bir ölçütten, kuşkuculuktan vazgeçmeye can atar hale gelebiliriz. Sahte bilim, bilimin genellikle doyumsuz bıraktığı güçlü duygusal gereksinimlere hitap ediyor. Yoksun olduğumuz ve özlemini çektiğimiz (bugün çizgi roman kahramanlarına, önceleri de tanrılara atfedilen) kişisel güçlerle ilgili fantezilerimiz, sahte bilimin özel ilgi alanını oluşturuyor. İnsanlar ruhsal açlıklarına ve hastalıklarına çare, ölümden sonra yaşam vaatleriyle avuntu bulabilecekleri bir dünya edinmiş oluyorlar kendilerine. Sahte bilim, evrenin merkezi ve her şeyin nedeni olduğumuzu telkin ederek bize rahat bir soluk aldırıyor. Evrenin ayrılmaz parçası olduğumuz konusunda güvence veriyor*. Sahte bilim, eski din ile yeni bilim arasında, ama ikisinin de güvenini kazanamamış bir uğrak yeri adeta.</p>

  <p>Sahte bilimin (kuşkusuz Eskiçağ ve Yeniçağ dinlerinin de) özünde, "dileyelim ve öyle olsun" yaklaşımı yatıyor. Halk masalları ve çocuk öykülerinde olduğu gibi, gönlümüzün çektiğini dilesek ve gerçekleşse ne iyi olurdu.</p>

  <p>Kanımca, nükleer astrofiziğin baş döndürücü bulgularından daha derin bir kozmik bağ bulmak olanaksız: Hidrojen dışında, bizleri oluşturan tüm bunlar -kanınızdaki demir, kemiklerimizdeki kalsiyum, beyinlerimizdeki karbon- binlerce ışık yılı uzaklıktaki kırmızı dev yıldızlarda, milyarlarca yıl önce üretilmiştir. Kullanmayı sevdiğim bir terimle ifade etmek gerekirse, bizler "Yıldız çocuklarıyız"</p>

  <p>Düşlerimizi gerçekleştirmenin bedeli olan çok çalışma ve biraz da iyi şansla karşılaştırıldığında, bu fikir ne denli kışkırtıcı geliyor insana. Daha fazla dilek hakkı dışında üç dileğimizi gerçekleştirecek olan büyülü balık ve lambadaki cin gerçek olsa, yaşam epeyce kolaylaşırdı. Olur da bir gün eski bir pirinç gaz lambası bulur, yanlışlıkla ovalarız diye hangimiz neler dileyeceğimizi düşünmemişizdir?</p>

  <p>Çocukluğumdaki çizgi romanlardan, başında uzun şapkasıyla, abanoz bastonunu sallaya sallaya gezen bıyıklı sihirbazı hatırlıyorum; ismi Zatara idi. Akla gelebilecek her şeyi, ama her şeyi yapabiliyordu. Nasıl mı? Kolay. Sözcükleri tersten söyleyerek isteklerini sıralıyordu. Örneğin bir milyon dolar istiyorsa, "muroyitsi ralod noylim rib" demesi yeterliydi. Hepsi bu! Yaptığı dua okumak gibi bir şeydi, ama sonuçları daha kesindi.</p>

  <p>Sekiz yaşımda bu numarayı denemekle epeyce uğraşmıştım. Taşları kaldırmak için defalarca "nıklak ralşat" dediğimi anımsıyorum. Ama hiç işe yaramamıştı. Sonunda telaffuzumun bozuk olduğuna karar vermiştim.</p>

  <p>Sahte bilimin, gerçek bilimin yanlış anlaşıldığı ölçüde kabul görüp görmediği tartışılabilir. Bilimi (daha doğrusu işleyiş ilkelerini) hiç duymadıysanız, sahte bilime kucak açtığınızın farkında bile olmayabilirsiniz. Tarih boyu insanların yaptığı gibi, mevcut yollardan birini benimseyerek düşünüyorum diyebilirsiniz; haklısınız. Dinler her zaman sahte bilimi yuvalandırıp yayılmasını sağlayan, devlet korumasındaki barınaklar olmuştur. Oysa. dinlerin böyle bir rol üstlenmesi için bir neden yoktu. Başka bir deyişle, sahte bilim, geçmişten günümüze ulaşan antik bir heykelcik gibi düşünülebilir. Bazı ülkelerde, hükümet liderleri de dahil olmak üzere hemen herkes yıldız falına ve önceden yaşamış olduğuna inanıyor. Ancak, insanların kafasına bunları sokan yalnızca din değil, böylesi açıklamaları ve sahiplerini göklere çıkaran, teşvik eden kültür.</p>

  <p>Sahte bilim ve gizemcilik Amerika'da diğer ülkelere göre daha yaygın olduğu için değil, benim en iyi bildiğim örnekler oldukları için bu kitapta ele alacaklarımın çoğu Amerika'dan olacak. Kasık bükücü ve dünya dışı bağlantı kurucu medyum Uri Celler İsrail'den. Cezayir'deki laikler ve köktenci İslamcılar arasındaki gerilim tırmandıkça, yansı hükümetçe verilmiş çalışma iznine sahip 10.000 kadar kâhin ve falcının müşteri sayısı gitgide artıyor. Önceki Cumhurbaşkanı da dahil olmak üzere Fransa'nın üst düzey hükümet yetkilileri havadan yeni petrol kaynaklarına konmak için milyonlarca dolarlık bir sahtekârlığın kurbanı olmuşlardı (Elf-Aquiiaine skandalı). Bir ara Almanya'da, bilimsel yöntemlerle saptanamayan kanserojen "Yer ışınları konusunda endişe duyuluyordu. Bu ışınlar, ellerinde çatallı değneklerle gezen deneyimli su arayıcılarınca saptanabiliyordu ancak. Filipinler'de medyumların uyguladığı "tinsel ameliyat" diye bir akım yayılıyor. Hayaletler, Britanya'da ulusal bir saplantı durumunda. İkinci Dünya Savaşı'ndan bu yana Japonya'da, doğaüstü güçler üzerine kurulu inanılmaz sayıda yeni din türedi. Bugün Japonya'da 100.000 falcı olduğu tahmin ediliyor; müşterilerini ise çoğunlukla genç kadınlar oluşturuyor. Mart 1995'in üzücü olaylarından metro sistemine sinir gazı salınması eylemine karıştığı düşünülen Aum Shinrikyo adlı dini bir mezhebin hünerleri arasında insanı yerden yükseltme, gelecekten haber verme ve Duyu Ötesi Algı (DÖA) var. Müritleri, avuç dolusu para sayarak, liderleri Asahara'nın banyosundan "mucize havuz" suyu içiyorlar. Tayland'da hastalıklar, kutsal kitabın toz haline getirilmiş sayfalarından yapılma haplarla iyileştiriliyor. Bugün Güney Afrika'da hâlâ "cadı"lar yakılıyor. Haiti'deki Avustralya barış gücü kuvvetleri, çatıdan çatıya uçarak çocukların kanını emmekle suçlanan bir kadını ağaca bağlı olarak bulmuşlardı. Hindistan'da yıldız falcılığı alabildiğine yaygın; Çin'de toprakla fal bakma neredeyse günlük yaşamın bir parçası.</p>

  <p>Son zamanların en başarılı küresel sahte bilim örneği, -birçok ölçüde düşünüldüğünde neredeyse din haline gelmiş- Hindu öğretisi Deneyüstü Meditasyon (DM) [Transandantal Meditasyon (TM)]. Bu öğretinin kurucusu ve ruhani lideri Maharishi Mahesh Yogi'nin uyuşturucu telkinlerini televizyondan izlemek bile olası. Yogi pozisyonunda oturmuş, beyaz saçı yer yer siyahla karışmış, çiçekler, çelenklerle çevrili Yogi'den buram buram imaj; yayılıyor. Bir gün kanalları tararken bu görüntü ile karşılaşmıştık. Dört yaşındaki oğlumuz "Bunun kim olduğunu biliyor musun?" diye sordu, "Tanrı". Dünya çapındaki DM örgütünün tahmini malvarlığı 3 milyar dolar değerinde. Belli bir ücret karşılığında size duvarlardan geçebilme, görünmez olma, uçabilme becerisi vaat ediyorlar. Beraberce oturup düşünme ayini yaparak, Washington kentindeki suç oranını azalttıklarını, Sovyetler Birliği'ni düşürdüklerini ve benzeri dünya işlerinde başarı kaydettiklerini söylüyorlar. Ne var ki bu iddialarını destekleyecek ufacık bir gerçek kanıt parçası sunmuş değiller. DM kocakarı ilaçları satıyor, ticaret kuruluşları, tıp klinikleri, "araştırma" enstitüleri işletiyor; son olarak da siyaset alanında başarısızlıkla sonuçlanan bir deneyimi oldu. Karizmatik lideri, toplumsal içerikli vaatleri, para ve güçlü inanç karşılığında büyülü güçler dağıtması gibi özellikleri bir arada düşünüldüğünde ortaya çıkan tablo, gizemli güçler pazarında alınıp satılan birçok diğer sahte bilim örneğininkinden farklı değil.</p>

  <p>Toplumsal denetimden ve bilimden her kopuşumuzda, sahte bilim yeni bir hamle yapıyor. Lev Troçki, Hitler Almanya'da yönetimi devralmadan önce (1933'ün Sovyetler Birliği'ne de aynı ölçüde uygulanabilir bir temelde) bu durumun tanımını yapmıştı:</p>

  <p>Yalnızca taşra evlerinde değil, kentlerdeki gökdelenlerde de, on üçüncü yüzyıl, yirminci yüzyıl ile koyun koyuna yaşıyor. Yüz milyon insan elektrik kullanırken, bir yandan da işaretlerin gizemli güçlerine, şeytan çıkarmaya inanılıyor...</p>

  <p>Film yıldızları medyumlara gidiyor. İnsan dehasının ürünü mucizevi makineleri uçuran havacılar, gömleklerinin allında muskalarla geziyorlar. Öylesine bitmez tükenmez bir karanlık, cehalet ve barbarlık kaynağını besliyorlar ki!</p>

  <p>Rusya, bu alanda öğretici bir örnek. Çarlık döneminde dini bağnazlık teşvik ediliyor -işinin ehli birkaç bilim adamı dışında- bilimsel ve kuşkucu düşünme acımasızca bastırılıyordu. Komünizm döneminde İse, hem din hem de sahte bilim -devlet merkezli ideolojik dinin bağnazlığı dışında- sistematik olarak bastırılmıştı. Bilimsel diye satılan bu ideoloji, özeleştiriden uzak duran gizem kültleri gibi, amacına ulaşmayı başaramadı. Eleştirel düşünme, kapalı bilgi bölmelerinde araştırma yapan bilim adamlarından başka herkes için tehlikeli sayılmış, okul müfredatlarından uzak tutulmuş ve hatta bunu ağzına almaya cesaret edenler cezalandırılmıştı. Sonuç olarak, komünizm sonrasında, çoğunluğu bilime kuşkuyla yaklaşan bir Rus halkı çıktı ortaya. Perde kaldırıldığında, virüs gibi yayılan etnik çatışmalar gibi, onca zamandır kaynamakta olan kazanın dibi de gözler önüne serilmiş oldu.</p>

  <p>Bugün Rusya UFO'ların, hayaletlerin, falcıların, sahte doktorların, tılsımlı suların, eski zamanlardan kalma bağnazlığın istilasına uğramış, durumda. Ortalama ömürdeki korkutucu düşüş, çocuk ölümlerin deki artış, salgın hastalıklar, minimum düzeyin altında seyreden tıbbi standartlar ve koruyucu tıbbın görmezden gelinmesinin doğurduğu sonuçlar, gitgide umutsuzluğa gömülen bir toplumda kuşkuculuğun devreye gireceği alt sınırı yükseltmeye yarıyor. Okumakta olduğunuz kitabı yazdığım sıralarda, Duma'nın seçmenler arasındaki en popüler üyesi aşırı milliyetçi Vladimir Zhirinovsky'nin başta gelen taraftarlarından biri, fıtıktan AiDS'e kadar her türlü hastalığı televizyon ekranından hastaya bakarak iyileştiren, şifacı Anatoly Kashpirovsky. Bakışları, durmuş saatleri bile çalıştırıyormuş.</p>

  <p>Bazı açılardan benzeri bir durum da Çin İçin geçerli. Mao Zedong'un ölümünden sonra pazar ekonomisinin yavaş yavaş baş göstermesiyle birlikte ataya tapınma, yıldız falcılığı ve / Ching'ın ak sakalından geleceği okuma gibi eski Çin hurafelerinin yanı sıra UFO'lar, dünya dışı bağlantı kurma ve Batı'ya özgü diğer sahte bilim örnekleri Çin'i istila etmeye başladı. Hükümetçe yayımlanan resmi gazete bir keresinde şöyle bir saptamada bulunmuştu: "Feodal ideolojinin bağnazlığı kırsal kesimlerimizi etkisi altına almaya başlıyor." Bu salgın, denildiği gibi, kırsal bölgelere özgü kalmayı sürdürüyor.</p>

  <p>"Özel güçler'e sahip kişiler, inanılmaz sayıda insanı peşlerinden sürüklemeyi başardılar. Vücutlarından "evrenin enerji alanı" Qi'yi yansıtarak 2000 kilometre ötedeki bir kimyasalın yapısını değiştirebildiklerini, uzaylılarla iletişim kurabildiklerini, hastalıkları tedavi edebildiklerini iddia ettiler. Bazı hastalar, bu "Qi Gong ustalarından birinin bakımı altındayken yaşamını yitirince, usta 1993'te tutuklanarak hüküm giydi. Wang Hongeheng isimli amatör bir kimyacı, küçük miktarlar halinde suya karıştırıldığında suyu benzine ya da eşdeğer bir yakıta dönüştüren bir sıvı elde ettiğini öne sürmüştü. Bir süre ordu ve gizli polis örgütünce parasal destek gören Hongeheng, buluşunun düzmece olduğu anlaşılınca tutuklandı. Hemen ardından da her zaman olduğu gibi, aslında buluşunun gerçek olduğu, fakat "gizli formül"ünü hükümete vermek istemediği için tutuklandığı gibi söylentiler yayılmaya başladı. (Benzer söylentiler uzun yıllar boyunca Amerika'da da dolaşmıştı. Tek fark, Amerikan versiyonunda hükümetin yerinde büyük bir otomobil ya da petrol şirketinin olmasıydı.) Asya'da gergedanların soyu tükenme tehlikesiyle karşı karşıya; toz haline getirildiğinde, boynuzlarının iktidarsızlığı giderdiğine inanıldığından boynuz tozu tüm Doğu Asya'da büyük bir pazara sahip.</p>

  <p>Çin hükümeti ve Çin Komünist Partisi, bu gibi gelişmeler nedeniyle 1994'te alarma geçti ve 5 Aralık 1994'te, bir bölümünü aşağıda okuyacağınız ortak bir bildiri yayımladılar:</p>

  <p>“Halkın bilim alanında eğitimi son yıllarda zayıflamaya, hatıl inanış ve cehalet ürünü etkinlikler artmaya, karşıtbilim ve sahte bilimin etki alanı genişlemeye başlamıştır. Dolayısıyla, bilim alanında halk eğilimini güçlendirecek etkin önlemler olabildiğince çabuk devreye konulmalıdır. Halkın bilim ve teknoloji alanlarındaki bilgi düzeyi, bilimsel alanda ulusal başarının önemli bir göstergesidir. Bilginin ekonomik gelişme, bilimsel ve toplumsal ilerleme açısından da önemi büyüktür. Sosyalist ülkemizi modernleştirme, ulusumuzu güçlü ve refah kılma yolundaki stratejimizin bir parçası olarak, halk eğitimi konusunda dikkatli olmalı ve gerekli önlemleri almalıyız. Ne cehalet ne de yoksulluğun sosyalizmde yeri vardır.”</p>

  <p>Görüldüğü gibi, Amerika'daki sahte bilim akımı, küresel bir bütünün parçası. Nedenleri, tehlikeleri, tanı ve tedavisi dünyanın her yerinde aynı görülüyor. Medyumlar, güvenilirliği ünlü kişilerce garanti edilen mallarını televizyon reklamlarıyla pazarlıyorlar. Yılda bir milyon kişinin üye olup günlük yaşamda rehberliğine başvurduğu "Medyum Dostlar Ağı" İsimli bir kanalları bile var. Büyük şirketlerin başkanları, mali analizciler, hukukçular ve bankacılar için herhangi bir konuda tavsiye vermeye hazır bir yıldız falcısı/falcı/medyum türü, kanalın verdiği hizmetin bir parçası olarak görev yapıyor. Ohio, Cleveland'dan bir medyum, "İnsanlar, medyumlara gidenlerin, özellikle de zengin ve güçlü kişilerin sayısını bilselerdi ağızları açık kalırdı" diyor. Yöneticilerin, medyum şarlatanlara geleneksel bir düşkünlüğü var. Eski Çin ve Roma'da yıldız falcılığı imparatorun kişisel malı sayılıyor ve bu sanatın özel kullanımı devlete karşı işlenmiş bir suç sayılıyordu. Özellikle Güney Kaliforniya kültürüne özgü safdilliğin etkisiyle olsa gerek, Nancy ve Ronald Reagan, özel yaşamlarında ve siyasette -seçmenden gizlemeyi başararak- bir yıldız falcısının tavsiyelerine başvuruyorlardı. Uygarlığımızın geleceğini etkileyen karar verme süreci kısmen şarlatanların elinde. Bu gibi saçmalıklar Amerika'da gerçekleşse de etkileri dünya çapında olabiliyor.</p>

  <p>Her ne kadar sahte bilim bazen eğlendirici gözükse ve böylesi bir öğretiye asla kapılmayacağımız konusunda kendimizden emin olsak da kimi İnanışlar dört yanımızdan saldırıyor. Deneyüstü meditasyon ve Aum Shinrikyo, kimileri fizik ve mühendislik alanında yüksek akademik derecelere sahip çok sayıda insanı çevresinde toplamayı başardı. Tüm bunların yalnızca budalalar için tasarlanmış öğretiler olmadığı ortada.</p>

  <p>Dahası, dinlerin ne oldukları ve nasıl başladıkları ile İlgilenen hiç kimse böylesi durumları görmezden gelemez. Yerel, tek odaklı bir sahte bilim örneği ile dünya çapında kabul görmüş bir din arasında dağlar kadar fark olduğu düşünülse de aslında arada çok ince bir çizgi var. Dünya başa çıkması çok güç sorunlarla dolu. Karşılığında kimi sınırlı bakış açısına sahip, kimi korkutucu birçok çözüm önerisi geliştiriliyor. Darwin yöntemle düşünülecek olursa, öğretiler de doğal seçilime tabi: Kimileri uzun süre dayanıyor, kimileri ise hemen yok olup gidiyor. Ama içlerinden bir kısmı -tarihte de örnekleri olduğu gibi, kimi zaman en içi boş ama en cazip olanları- dünya tarihini tümüyle değiştirecek güce sahip olabilir.</p>

  <p>Bilimin kötüye kullanımının, sahte bilimin, (gerek Yeniçağa gerekse Eskiçağa özgü) batıl inanışların ve esinleme temelli gizemci dinlerin yarattıkları süreçte, her birinin payım tek tek ayırt etmek çok zor. Bu kitapta, din anlamına gelen (ama genellikle kaçındığımız) "kült" sözcüğünü kullanmamaya çalıştım. Ancak, önyargılarımızı şöyle bir kenara itip düşünecek olursak, din adına bir sürü iddia ile ortaya çıkanlar, bildiklerini öne sürdüklerini gerçekten biliyorlar mı? İş bilmeye gelince herkes uzman kesiliyor.</p>

  <p>Kitabın bazı bölümlerinde dinbilimin aşırılıkları konusunda eleştirel bir tavır takınacağım; çünkü uç noktalara gidildikçe sahte bilimi, öğreti niteliği taşıyan gerçek dinden ayırmak çok güçleşiyor. Bununla birlikte, her şeyden önce altını çizerek belirtmek istiyorum ki, dini öğretinin göz kamaştıran zenginliği, karmaşık yapısı ve binlerce yılı bulan geçmişi; yirminci yüzyılda gelişen liberal din anlayışı ve mezhepler arası dayanışma; dinin (başarı derecesi durumdan duruma farklılık gösterse de) kendi aşırılıklarıyla -Protestan Yenilikçiliği, Yenilikçi Musevilik'in çıkışı, Vatikan II ve İncil'in yetkin bir yaklaşımla eleştirisinde olduğu gibi- savaşımı, gözden kaçırılmaması gereken noktalar. Ne var ki sahte bilime karşı çıkmak ya da en azından kamuoyu önünde tartışmaktan bile kaçınan birçok bilim adamı gibi, belli başlı dinlerin çoğu savunucusu da aşırı muhafazakâr ya da köktencilerin üzerine gitmekten çekiniyor. Bu durumda bir değişiklik görülmezse, karşılaşmayı kazanan, muhafazakâr ve köktenci kesim olabilir.</p>

  <p>Dini liderlerden biri, bana yazdığı mektupta, "disiplinli doğruluk"a nasıl özlem duyduğunu dile getiriyordu:</p>

  <p>Yaşantımızı duygularımız belirler oldu... Bir yanda dine aşırı bağlılık ve ucuz ruhbilim, diğer yanda kibir ve dogmatik hoşgörüsüzlük, dini yaşamı öylesine olumsuz etkiledi ki din artık tanınmaz hale geldi. Bazen dayanma gücümün tükendiğini hissediyor, sonra yine umutla ve inatla yaşamayı sürdürüyorum... Gerçek din, kendi adına sürdürülen çarpıldık ve saçmalıkların farkında; hem de herkesten daha fazla. Sağlıklı dozda kuşkuculuk her zaman dinin kendi yararınadır... Din ve bilim, sahte bilime karşı neden ortak bir tavır almasın? Garip ama benzeri bir çıkış, yakında sahte dine karşı da gerekecek sanırım.</p>

  <p>Sahte bilim ile hatalı bilim arasında büyük fark var. Bilim, tek tek saptayıp düzelttiği hatalarıyla bir bütündür. Hatalı sonuçlara varılması her zaman olasıdır ve bu sonuçlar, yeni çalışmalarla belirlenerek düzeltilir. Hipotezler, çürütülmeye uygun şekilde yapılandırılır. Ardından da deney ve gözlem süzgecinden geçirilmiş başka bir dizi hipotez gelir. Bilim, gelişkin bir anlayış düzeyine, zaman zaman sendeleyip tekrar ayağa kalkarak ulaşır. Hipotezleri geçersiz kılındığında bundan incinen kimi bilim adamları olur kuşkusuz; ancak, bilimde esas oları savlama-çürütme sürecidir.</p>

  <p>Sahte bilim için ise, yukarıda söylediklerimizin tam tersi geçerli. Sahte bilimsel hipotezler, aksini kanıtlayacak hiçbir deneye yer vermeyecek bir çerçeve içinde, ilkesel olarak bile geçersiz kılınamaz, bir şekilde sunuluyor. Hipotez sahipleri, savunmalarından asla vazgeçmiyor ve kuşkucu yaklaşımı bertaraf etmek için ellerinden geleni yapıyorlar. Sahte bilimsel hipotezler, bilim adamlarından onay göremeyince de gerçeklerin gizlenmeye çalışıldığı iddiaları ortaya atılmaya başlıyor.</p>

  <p>Sağlıklı insanlardaki motor beceriler neredeyse kusursuzdur. Çocukluk ve yaşlılık dönemlerimiz dışında, ayağımızın tökezlediği ya da düştüğümüz çok enderdir. Bisiklet sürme, buzda kayma, kayak yapma, ip atlama, otomobil kullanma gibi becerileri bir kez edindikten sonra bir daha yitirmez, on yıl ara verdiğimizde bile pek çaba harcamaksızın tekrar kazanabiliriz. Ne var ki motor becerilerdeki kusursuzluğumuz ve onları tekrarlama konusundaki başarımız, diğer yeteneklerimiz açısından kendimize gereğinden fazla güven duymamıza neden olabilir. Algılarımızda yanılabiliriz. Kimi zaman, aslında var olmayan şeyler görebilir, yani görsel yanılgının tuzağına düşebiliriz. Zaman zaman sanrılar görmemiz de olasıdır. Thoroas Gilovich imzasını taşıyan Huw We Rntno Whal I sn 't Sn: The Fallibility of Human Keason in F.veryday Life (Olmayanı Nasıl Görüyoruz: Günlük Yaşamda İnsan Aklının Yanılabilirliği) isimli kitapla, insanların rakamları anlamakta sistematik olarak yanılgıya düştükleri, hoşlarına gitmeyen kanıtı reddetme eğilimi gösterdikleri ve başkalarının düşüncelerinden kolayca etkilenebildikleri anlatılıyor. Kuşkusuz, bazı yönlerimizin gelişmiş olması, her alanda kusursuz olduğumuz anlamına geliniyor. Gerçek bilgelik, sınırlarımızı bilmekte yatar. Tıpkı Wiiliam Shakespeare'in dediği gibi: "İnsan ki deli dolunun tekidir." İşte bu noktada da bilimin kuşkuculuk konusundaki ısrarlı tavrı devreye giriyor.</p>

  <p>Bilim ile sahte bilim arasındaki en belirgin ayrım, bilimin insanın kusurlu ve yanılabilir yapısını içtenlikle kabul etmesi, sahte bilimin (ya da "hatasız" esinlemenin) ise görmezden gelmesi olsa gerek. Hataya düşmeye eğilimli olduğumuz noktaları görmeyi ısrarla reddedersek, hatanın hatta ciddi hatanın, büyük yanlışların peşimizi asla bırakmayacağından da kesinlikle emin olabiliriz. Ama tatsız düşünceler doğuracak olsa da kendimizi bir parça cesaretle tartına yetisine sahipsek, şansımız da büyük ölçüde artar.</p>

  <p>Eleştirel yöntemine başvurmaksızın bilimin yalnızca bulgularını ve ürünlerini -yararlı ve esinleyici olsun olmasın- sergileyecek olursak, ortalama bir kişi, bilimi sahte bilimden nasıl ayırt edebilir? Bu durumda her ikisi de asılsız önermeler konumuna düşer. Rusya ve Çin'de durum daha basitti. Otorite tarafından "resmi" bilim öğretiliyordu. Bilim ve sahte bilim arasındaki fark sizin için ve sizin yerinize tanımlanıyordu. İnsanlar içinden çıkması zor, akıl karıştırıcı savlarla boğuşmak zorunda değildi. Ancak, ciddi siyasi değişimler baş gösterip özgür düşünce üzerindeki baskılar hafiflediğinde, özellikle bize duymak istediklerimizi söyleyen, kendinden emin ve karizmatik kişiler, bir anda peşlerinden kitleleri sürüklemeye başladılar. Gerçeklikte yeri olmasa bile her kavram roplumda kendine yer edindi.</p>

  <p>Bilimi yaygınlaştırma yolunda çabalayanlar için en büyük güçlük, hem göz kamaştırıcı keşifler hem de yanılgılarla dolu, kimi zaman da bilim adamlarının kendi inatçı tutumlarından zarar görmüş karmaşık bilim tarihini olduğu gibi sergileyebilinecektir. Geleceğin bilim adamlarının öğretiminde kaynak olarak kullanılan ders kitaplarının çoğu, hatta pek çoğu bu konuya pek değinmez. İnsanın, doğayı yüzyıllar boyu sabırla sorgulaması sürecinden damıtılmış bilgeliği cazip bir anlatımla sunabilmek, o karmaşık damıtım aletinin kendisini ayrıntılarıyla betimlemekten kuşkusuz çok daha kolaydır. Can sıkıcı ve sevimsiz görünse de bilimsel yöntemin önemi, bilimsel bulgulardan çok daha büyüktür.</p>
</body>
</html>
