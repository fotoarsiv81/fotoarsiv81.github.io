<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p>&nbsp;</p>

  <p>Ubi dubium ibi libertas:</p>

  <p>Kuşkunun olduğu yerde, özgürlük vardır.</p>

  <p>&nbsp;</p>

  <p>LATİN ÖZDEYİŞİ</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <h1 id="sigil_toc_id_21">BÖLÜM 24 : BİLİM VE CADILIK *</h1>

  <p>&nbsp;</p>

  <p>Brooldyn'in en karanlık köşelerinden gelen küçük bir ziyaretçi olarak beni öylesine etkilemiş olan 1939 New York Dünya Fuarı, "Yarının Dünyası" konuluydu. Sırf böyle bir motif benimsemiş olmakla bile, yarın bir dünya olacağını vaat ediyor ve o dünyanın 1939'unküıden daha iyi olacağını da ilk bakışta sezdiriyordu. O zaman henüz bu nüansın farkında olmasam da birçok insan, tarihinin en zalimane ve yıkıcı savaşının arifesinde böylesi bir teminatın özlemini çekiyordu. Bense en azından gelecekte büyüyecek olduğumu biliyordum. Fuar'ın tasvir ettiği parlak ve temiz "yarın" çekici ve umut doluydu. Bilim adında bir şey de o geleceği gerçekleştirmenin tek yoluydu.</p>

  <p>&nbsp;</p>

  <p>Olaylar biraz daha farklı gelişseydi, Fuar bana çok daha fazlasını verebilirdi. Perdenin ardında acımasız bir savaşım veriliyordu. Sunulan tablo, Fuar'ın başkanı ve sözcüsü Grover Whalen'ın özyansımaşıydı. Eski şir-</p>

  <p>&nbsp;</p>

  <div class="calibre6">
    <div>
      *&nbsp;<sub class="text117">B</sub><sub class="calibre3">u</sub> <sub class="text120">bölü</sub><sub class="calibre3">m</sub> <sub class="text145">An</sub><sub class="calibre3">n</sub> <sub class="text117">Dmya</sub><sub class="calibre3">n</sub> <sub class="text117">il</sub><sub class="calibre3">e</sub> <sub class="text122">birlikl</sub><sub class="calibre3">e</sub> <sub class="text115">yazılmıştır</sub><sub class="calibre3">.</sub> <sub class="text120">Önümüzdek</sub><sub class="calibre3">i</sub> <sub class="text249">ik</sub><sub class="calibre3">i</sub> <sub class="text188">bölüm</sub><sub class="calibre3">,</sub> <sub class="text184">öncek</sub><sub class="calibre3">i</sub> <sub class="calibre3">herhangi</sub> <sub class="text188">bi</sub><sub class="calibre3">r</sub> <sub class="text120">bölümde</sub><sub class="calibre3">n</sub> <sub class="text188">dah</sub><sub class="calibre3">a</sub> <sub class="text249">fazl</sub><sub class="calibre3">a</sub> <sub class="text330">siyasa</sub><sub class="calibre3">l</sub> <sub class="text184">içeri</sub><sub class="calibre3">k</sub> <sub class="text115">(aşıyor</sub><sub class="calibre3">.</sub> <sub class="text145">Bilim</sub><sub class="calibre3">i</sub> <sub class="text115">v</sub><sub class="calibre3">e</sub> <sub class="text184">kuşkuculuğ</sub><sub class="calibre3">u</sub> <sub class="text122">savunmanın</sub><sub class="calibre3">,</sub> <sub class="text117">vardığı</sub><sub class="calibre3">m</sub> <sub class="text122">tü</sub><sub class="calibre3">m</sub> <sub class="text330">siyasa</sub><sub class="calibre3">l</sub> <sub class="text115">y</sub><sub class="calibre3">a</sub> <sub class="text117">d</sub><sub class="calibre3">a</sub> <sub class="text122">toplum</sub><sub class="text249">sa</sub><sub class="calibre3">l</sub> <sub class="text120">sonuçlar</sub><sub class="calibre3">a</sub> <sub class="text122">mutlak</sub><sub class="calibre3">a</sub> <sub class="calibre3">götürdüğünü</sub> <sub class="text122">iler</sub><sub class="calibre3">i</sub> <sub class="text188">sürme</sub><sub class="calibre3">k</sub> <sub class="text122">istemiyorum</sub><sub class="calibre3">.</sub> <sub class="text120">Bununl</sub><sub class="calibre3">a</sub> <sub class="text188">birlikte</sub><sub class="calibre3">,</sub> <sub class="text188">"politika</sub><sub class="calibre3">"</sub> <sub class="text117">bili</sub><sub class="calibre3">m</sub> <sub class="text249">ol</sub><sub class="text188">mamasın</sub><sub class="calibre3">a</sub> <sub class="text184">karşın</sub><sub class="calibre3">,</sub> <sub class="text115">siyasett</sub><sub class="calibre3">e</sub> <sub class="text117">kuşkuc</sub><sub class="calibre3">u</sub> <sub class="calibre3">düşünme</sub> <sub class="calibre3">paha</sub> <sub class="text184">biçilme</sub><sub class="calibre3">z</sub> <sub class="calibre3">değerdedir.</sub>
    </div>
  </div>

  <p>&nbsp;</p>

  <p>ket müdürü Whalen, polisin görülmemiş derecede acımasız eylemler yürüttüğü bir dönemde New York kenti polis şefi ve halkla ilişkiler yetkilisiydi. Sergi binalarının her şeyden önce sanayiye ve tüketici ürünlerine yönelik ticari yerler olmasını isteyen ve Stalin ile Mussolini'yi Fuar'da yüksek maliyetli, gereğinden fazla süslü ulusal pavyonlar kurmaya ikna eden Whalen, sonradan nedense, faşistlere ne denli sık boyun eğme durumunda bırakıldığından yakınır olmuştu. Tasarımcılardan birinin dediği gibi, sergi, on iki yaşında bir çocuğun zihnini derinden etkileyecek türdendi.</p>

  <p>&nbsp;</p>

  <p>Öte yandan, Amerikan Üniversitesi'nden tarihçi Peter Kuznick'in anımsadığı gibi, aralarında Harold Urey ve Albert Einstein'ın da yer aldığı bir grup parlak bilim adamı, bilimin yalnızca hünerli aletlerin yapımını sağlayan yol olarak değil, bilim adına sunulmasını; yalnız bilimin ürünleri değil, düşünme yöntemi üzerinde yoğunlaşılmasını savunmuşlardı. Bilimin popüler düzeyde geniş kitlelerce anlaşılmasının batıllığın ve yobazlığın antidotu olduğuna derinden inanmış kişilerdi onlar. Popüler bilimci Watson Davis'in de dediği gibi, "bilimin yolu demokratik yoldur". Bir bilim adamı, bilimin yöntemlerinin halk tarafından yaygın olarak anlaşılıp benimsenmesinin "aptallığın kalesini yerle bir edeceği"ni bile öne sürmüştü -kayda değer, ama büyük olasılıkla ulaşılamaz bir hedef.</p>

  <p>&nbsp;</p>

  <p>Olaylar bilimin aleyhine gelişmiş; bilim adamlarının protestolarına ve yüksek ilkelere bağlılığı dayatmalarına karşın, Fuar'ın sergileri arasına hemen hiç gerçek bilim örneği girememişti. Yine de olan kadarı bile damla damla bende iz bırakmış; çocukluğumun akışını değiştirmişti. Şirket ve tüketicinin esas alındığı bu fuarda, özgür bir toplum için siper oluşturmak şöyle dursun, bir düşünme şekli olarak bilim hakkında hemen hiçbir şey sunulmamıştı.</p>

  <p>&nbsp;</p>

  <p>&nbsp;</p>

  <p>Fuar'dan tam yarım yüzyıl sonra, Sovyetler Birliği'nin son yıllarından birinde, Ann Druyan ve ben, Komünist Parti yetkililerinin, emekli generallerin ve bazı sevilen entelektüellerin yazlık evlerinin bulunduğu, Moskova'nın dışında küçük bir köy olan Peredelkino'da bir akşam yemeğine katıldık. Ufukta görünen yeni özgürlükler ve özellikle, hükümet sevmese de düşündüklerini söyleme hakkı konulu konuşmalar nedeniyle hava gergindi. Masalsı "yükselen beklentiler" devrimi tam çiçek açmıştı.</p>

  <p>&nbsp;</p>

  <p>Ne var ki, <i class="calibre4">glasnostz.</i> karşın kuşkular yaygındı. Yönetimdekiler gerçekten kendilerine yönelik eleştirilerin yüksek sesle söylenmesine izin verecekler miydi? Konuşma, toplantı, basın ve din özgürlüğü yasallaşacak mıydı? Özgürlüğe alışkın olmayan halk bunun yükünü taşıyabilecek miydi?</p>

  <p>&nbsp;</p>

  <p>Yemekte bulunan bazı Sovyet yurttaşları, onlarca yıl boyunca ve her şeye karşın, Amerikalıların sahip olduğu özgürlükleri elde etmek için savaşım vermişlerdi. Çok kültürlü ve etnik çeşitliliğe sahip ulusların da bu özgürlükleri yitirmeksizin varlığını sürdürebileceğini ve gelişebileceğini dünyaya gösteren gerçek bir örnek olan Amerikan deneyiminden esin almışlardı. Refahın özgürlüğe bağlı olduğunu, yüksek teknoloji ve hızlı değişim çağında ikisinin birlikte doğup birlikte battığını; bilim ve demokrasinin deneyle sınanmaya elvermeleri nedeniyle yakından ilişkili düşünme şekilleri olduğunu öne sürecek kadar ileri gitmişlerdi.</p>

  <p>&nbsp;</p>

  <p>Kadehler, dünyanın bu kesiminde daima olduğu gibi, defalarca şerefe kaldırıldı. En unutulmaz olanı, dünyaca ünlü Sovyet romancının şerefe kadeh kaldırırken söylediği sözlerdi. Ayağa kalktı, bardağını eline aldı ve gözlerimizin içine bakarak "Amerikalılara. Çok az özgürlükleri var" diyerek içkisini yudumladı ve bir an duraksadıktan sonra, "Nasıl sahip çıkacaklarını da iyi biliyorlar" diye noktaladı.</p>

  <p>&nbsp;</p>

  <p>Siyasetçiler korku ve yurtseverlik isterisinden yararlanarak yıpratmanın yolunu bulduğunda Haklar Yasası'nın mürekkebi henüz kurumuştu. 1798'de, iktidardaki Federalist Parti, basılması gerekli düğmenin üzerinde etnik ve kültürel önyargılar yazılı olduğunu fark etmişti. Böylece, Federalistler, Fransa ve ABD arasındaki gerginlikten, Fransız ve İrlandalı göçmenlerin her nedense aslında Amerikalı olmaya uygun düşmedikleri yolundaki yaygın korkudan yararlanarak Yabancılar ve İsyan Yasaları adıyla anılan bir dizi yasayı meclisten geçirmeyi başardılar.</p>

  <p>Yasalardan biri, yurttaşlık için gerekli ikamet süresini beş yıldan 14 yıla çıkardı. (Fransa ve İrlanda kökenli yurttaşlar genellikle, muhalefetteki Thomas jefferson'ın Demokratik-Cumhuriyetçi Parti'sine oy veriyorlardı.) Yabancılar Yasası Başkan John Adams'a, kuşkusunu uyandıran her yabancıyı ülkeden ihraç etme yetkisini tanıyordu. Bunun üzerine Meclis üyelerinden biri, "Başkan'ın içine kurt düşürmek yeni bir suç türü oldu" yorumunu yapmıştı. Jefferson, Yabancılar Yasası'nın özellikle Fransız tarihçi ve düşünür C. F. Volney*; ünlü kimyacı ailenin lideri Pierre Samuel du Pont de Nemours; oksijeni keşfeden ve James Clerk Maxwell'in entelektüel an-</p>

  <p>&nbsp;</p>

  <div class="calibre6">
    <div>
      *&nbsp;<sub class="text184">Volney'ni</sub><sub class="calibre3">n</sub> <sub class="text330">179</sub><sub class="calibre3">1</sub> <sub class="text188">tarihli</sub><sub class="calibre3">,</sub> <sub class="text140">Ruins</sub> <sub class="text120">(Harabeler</sub><sub class="calibre3">)</sub> <sub class="text184">adl</sub><sub class="calibre3">ı</sub> <sub class="text120">kitabında</sub><sub class="calibre3">n</sub> <sub class="text188">alınm</sub><sub class="calibre3">a</sub> <sub class="text120">bi</sub><sub class="calibre3">r</sub> <sub class="text115">pasajd</sub><sub class="calibre3">a</sub> <sub class="text145">yaza</sub><sub class="calibre3">r</sub> <sub class="text330">şöyl</sub><sub class="calibre3">e</sub> <sub class="text117">diyor</sub><sub class="calibre3">:</sub>
    </div>
  </div>

  <p>&nbsp;</p>

  <p><sub class="text249">Kesi</sub><sub class="calibre3">n</sub> <sub class="text184">olmayan</sub><sub class="calibre3">,</sub> <sub class="text188">kuşkunuz</sub><sub class="calibre3">u</sub> <sub class="text120">uyandıra</sub><sub class="calibre3">n</sub> <sub class="text330">şe</sub><sub class="calibre3">y</sub> <sub class="text117">içi</sub><sub class="calibre3">n</sub> <sub class="text115">çekişiyor</sub><sub class="calibre3">,</sub> <sub class="text249">kavg</sub><sub class="calibre3">a</sub> <sub class="text122">ediyorsunuz</sub><sub class="calibre3">.</sub> <sub class="text115">Ah</sub><sub class="calibre3">,</sub> <sub class="text120">insanlar</sub><sub class="calibre3">!</sub> <sub class="text184">Budalalı</sub><sub class="calibre3">k</sub> <sub class="text122">deği</sub><sub class="calibre3">l</sub> <sub class="text122">m</sub><sub class="calibre3">i</sub> <sub class="text115">bu</sub><sub class="calibre3">?</sub> <sub class="text122">.</sub><sub class="calibre3">.</sub> <sub class="calibre3">.</sub> <sub class="text188">Doğruluğ</sub><sub class="calibre3">u</sub> <sub class="text188">kanıtlanabili</sub><sub class="calibre3">r</sub> <sub class="text184">v</sub><sub class="calibre3">e</sub> <sub class="text188">kanıtlanama</sub><sub class="calibre3">z</sub> <sub class="text188">olanla</sub><sub class="calibre3">r</sub> <sub class="text122">arasın</sub><sub class="calibre3">a</sub> <sub class="text122">bi</sub><sub class="calibre3">r</sub> <sub class="text249">çizg</sub><sub class="calibre3">i</sub> <sub class="text184">çekmel</sub><sub class="calibre3">i</sub> <sub class="text184">v</sub><sub class="calibre3">e</sub> <sub class="text330">fan</sub><sub class="text115">tez</sub><sub class="calibre3">i</sub> <sub class="text144">ürün</sub><sub class="calibre3">ü</sub> <sub class="text117">varlıkla</sub><sub class="calibre3">r</sub> <sub class="text117">il</sub><sub class="calibre3">e</sub> <sub class="text184">gerçeklikle</sub><sub class="calibre3">r</sub> <sub class="text184">dünyas</sub><sub class="calibre3">ı</sub> <sub class="text188">arasın</sub><sub class="calibre3">a</sub> <sub class="text145">yıkılma</sub><sub class="calibre3">z</sub> <sub class="text122">bi</sub><sub class="calibre3">r</sub> <sub class="text188">sını</sub><sub class="calibre3">r</sub> <sub class="text184">duvar</sub><sub class="calibre3">ı</sub> <sub class="text115">örmeliyiz</sub><sub class="calibre3">.</sub> <sub class="text117">Deme</sub><sub class="calibre3">k</sub> <sub class="text247">is</sub><sub class="text184">tiyoru</sub><sub class="calibre3">m</sub> <sub class="text117">k</sub><sub class="calibre3">i</sub> <sub class="text188">tü</sub><sub class="calibre3">m</sub> <sub class="text227">sivi</sub><sub class="calibre3">l</sub> <sub class="text117">işler</sub><sub class="calibre3">,</sub> <sub class="text122">dinbilimse</sub><sub class="calibre3">l</sub> <sub class="text117">v</sub><sub class="calibre3">e</sub> <sub class="text120">din</sub><sub class="calibre3">i</sub> <sub class="text122">görüşleri</sub><sub class="calibre3">n</sub> <sub class="text144">güdümünde</sub><sub class="calibre3">n</sub> <sub class="text188">çıkartılmalıdır</sub><sub class="calibre3">.</sub></p>

  <p>&nbsp;</p>

  <p>&nbsp;</p>

  <p>lamda öncülü olan İngiliz bilimci Joseph Priestley'yİ ülkeden ihraç edebilmek için hazırlandığına inanıyordu. Jefferson'a göre onlar, Amerika'nın tam da gereksinim duyduğu türden kişilerdi.</p>

  <p>&nbsp;</p>

  <p>İsyan Yasası, hükümet aleyhinde "yanlış ya da olumsuz" eleştiri İçeren yayınları ve hükümetin herhangi bir eylemine karşı muhalefet yapılmasına yol açmayı yasadışı kılıyordu. İki düzine İnsan tutuklanmış, on kişi hüküm giymiş, birçoğuna da sansür getirilmiş ya da sessiz kalmaları için gözdağı verilmişti. Yasa, Jefferson'ın deyimiyle, "Federalist yetkililere yada siyasetlerine eleştiri getirmeyi suç sayarak siyasi muhalefetin başını ezmeye" kalkışıyordu.</p>

  <p>&nbsp;</p>

  <p>Jefferson 1801 yılında göreve seçilir seçilmez, başkanlığının ilk haftasında İsyan Yasası kurbanlarına af getirerek, bunun Amerikan özgürlükleri ruhuna, Meclis’in altın bir dana önünde eğilip ibadet etmemizi buyurması denli ters düşen bir yasa olduğunu belirtti. 1802 yılında, Yabancılar ve İsyan Yasaları tüm kitaplardan çıkarıldı.</p>

  <p>&nbsp;</p>

  <p>İki yüzyıl öncesine dönüp baktığımızda, Fransızları ve "vahşi İrlandalılar"! en değerli özgürlüklerimizden vazgeçmeyi göze alacak kadar büyük bir tehlike gibi gösteren çılgın yaklaşımı anlamak çok güç. Fransız ve İrlandalıların kültürel zaferlerine değer vermek, onlar için eşit hakları savunmak, muhafazakâr çevrelerde fazla hassas, başka bir deyişle gerçekçi olmayan siyaset olarak yeriliyordu. Ne var ki, tarihte olaylar hep bu şekilde gelişiyor. Bu gibi tutumlar sonradan sapkınlık gibi görünse de söz konusu dönemde insanlar isterinin kontrolü altına giriyorlar.</p>

  <p>Bedeli ne olursa olsun güç peşinde olanlar toplumsal bir zayıflık, kendilerini görev makamına taşıyacak bir korku bulmaya çalışıyorlar. Kullanabildikleri kozlar arasında, geçmişte olduğu gibi etnik farklılıklar, belki de deride farklı miktarlarda bulunan melanin; farklı felsefe ya da dinler; uyuşturucu kullanımı, şiddet suçlan, ekonomik buhran, okul duası ya da bayrağa "saygısızlık" (yani kutsallığa hakaret) yer alıyor.</p>

  <p>&nbsp;</p>

  <p>Sorun ne olursa olsun, bulunan pratik çözüm de Haklar Yasası'ndan biraz özgürlük tıraşlamak oluyor. Evet, 1942'de Japonlar Haklar Yasası ile korunuyordu, ama biz onları yine de hapsettik; çünkü ortada bir savaş vardı. Evet, makul olmayan soruşturma ve alıkoymaya karşı anayasal yasaklar var, ama uyuşturucu alanında bir savaş veriyoruz ve şiddet suçları da denetimden çıkmaya başlıyor. Evet, konuşma özgürlüğü var, ama biz burada yüksek sesle yabancı ideolojileri bağıran yabancıları istemiyoruz, değil mi? Bahane yıldan yıla değişse de sonuç hep aynı: Az sayıda kişiye daha fazla güç vermek ve görüş ayrılıklarını bastırmak. Deneyimler bu tür bir doğrultunun tehlikelerini açıkça gösteriyor, ama olsun, biz yine de yapıyoruz.</p>

  <p>&nbsp;</p>

  <p>Neler yapabileceğimizi bilmezsek, bizi kendimizden korumak için alınacak önlemleri de takdir edemeyiz. Avrupa'daki cadı çılgınlığını, uzaylılarca kaçırılma bağlamında ele almıştım; umarım siyasal bağlamında incelemek üzere aynı konuya geri dönmemi bağışlarsınız. Bu konu insanın özbilgisine açılan bir penceredir. On beşinci ve on yedinci yüzyıllar arasında cadı avlarında, dini ve laik otoritelerce neyin kabul edilir kanıt ve adil mahkeme sayıldığına özellikle eğilecek olursak, on sekizinci yüzyıl ABD Anayasası ve Haklar Yasası'nın yeni ve özgün hatları kendini açıkça belli eder: Jüri mahkemesi; özsuçlamaya, zalimce ve alışılmadık türden cezalandırmaya yasak; konuşma ve basın özgürlüğü; yürürlükteki yasaları esas alma; güçler dengesi ve kilise ile devletin ayrılması bu özelliklerden bazıları.</p>

  <p>&nbsp;</p>

  <p>Friedrich von Spee, Alman kenli Würzburg'da cadılıkla suçlanan kişilerin itiraflarını işitme şanssızlığını yaşamış bir Cizvit papazıydı (bkz.7. Bölüm). Von Spee 1631'de, Kilise/Devlet'in masumlara karşı yürüttüğü bu terörist eylemin özünü ortaya koyan <i class="calibre4">Cautio</i> <i class="calibre4">Criminalis</i> (Yargıçlar İçin Önlemler) isimli bir kitap yayımladı. Cezalandırılmadan önce, hastalara hizmet veren bir mahalle papazı olarak vebadan öldü. İşte onun kitabından bir bölüm:</p>

  <p>&nbsp;</p>

  <p>&nbsp;</p>

  <ol>
    <li>Biz Almanlar ve özellikle (söylemekten utanç duysam da) Katolikler arasında popüler hurafeler, kıskançlık, iftira, arkadan çekiştirme, itham gibi cezalandırılıp reddedilmeyen, üstelik cadılık ihbarı yerine geçen davranışlar inanılmaz derecede yaygın. Artık her şeyden Tanrı ya da doğa değil, cadılar sorumlu tutulur oldu.</li>

    <li>Böylelikle herkes bir yaygara koparıp hâkimlerin, dedikodunun böylesi kalabalık bir sayıya ulaştırdığı cadıları sorgulamasını ister.</li>

    <li>Sonra prensler yargıçlara emir salar ve aracılar cadılar aleyhinde zabıt tutar.</li>

    <li>Ellerinde hiç tamı [emare] ya da kanıt olmayan yargıçlar, nereden başlayacaklarım bir türlü bilemezler.</li>

    <li>Bu arada, insanlar bu gecikmeye kuşkuyla bakmaya başlar ve prensler şu ya da bu gammazlar tarafından bu durumdan haberdar edilir.</li>

    <li>Almanya'da, bu prenslerin hatırını kırmak ciddi bir suçtur; din adamları bile, hu prensler (iyi niyetle de olsa) kim tarafından kışkırtılmış olursa olsun, onları memnun edecek her şeyi onaylar.</li>

    <li>Sonunda, yargıçlar onların isteklerine boyun eğer ve bir yolunu bulup davaya başlarlar.</li>

    <li>Bu ince işe karışmaktan korktukları için davayı hâlâ geciktiren diğer yargıçlara özel bir sorgucu gönderilir. Bu soruşturma alanında, sorgucunun işe kattığı her türlü deneyimsiz ve kibirli tavır adalet uğruna sayılır. Sorgucunun adalet sevdası, hele de yoksul v<i class="calibre4">e</i> çok çocuklu, açgözlü biriyse kâr umuduyla iyice bilenir. Zira, bu kişilere ufak telek ücretler ve yakaladıklarından zorla alma hakkına sahip oldukları ödenek dışında, yakılan cadı başına dolgun bir ödül de verilir.</li>
  </ol>

  <p>&nbsp;</p>

  <ol>
    <li value="9">Deli bir adamın abuk sabuk sözleri ya da haince ve boş bir söylenti (ki zaten kanıt aranmaz) zavallı yaşlı bir kadını hedef alıyorsa, kadının başı dertte demektir.</li>

    <li>Yine de kadının başka kanıt olmaksızın sırf söylentiye bakılarak mahkemeye çıkarılacağı görüntüsünden kurtulmak için, şu ikilem öne sürülerek belli bir suçluluk savı oluşturulur: Kadın ya kötü ve uygunsuz ya da iyi ve uygun bir yaşam sürmüştür. Eğer kötüyse, suçlu sayılmalıdır. Öte yandan iyi bir yaşamı olduysa, bu da aynı ölçüde kötüdür; çünkü cadılar gerçek yüzlerini gizleyip, özellikle erdemli görünmeye çalışır.</li>

    <li>Dolayısıyla yaşlı kadın hapsedilir. İkinci bir ikileme başvurarak yeni bir kanıt bulunur: Mahkûm korkuyordur ya da korkmuyordur. Kendisine yapılacak korkunç işkenceleri duyduğunda korkarsa, bu kesin kanıt sayılır; çünkü bilinci onu suçlamaktadır. Masumiyetine güvenerek korkmazsa, bu da kanıt sayılır; çünkü cadılar hep masummuş gibi davranıp cesurca bir tavır takınır.</li>

    <li>Tek kanıt bunlar olmasın diye sorgucu, genellikle ahlaksız ve rezil kişiler olan casuslarını, kadının tüm geçmiş yaşamını didiklemekle görevlendirir. Bu iş tabii ki kadının sözde yaptığı ya da söylediği ve böylesi kötü adamların kolayca cadılık kanıtı olarak çarpıtabilecekleri şeyler uydurmadan olmaz.</li>

    <li>Artık kadının kötülüğüne inanmış herkesin eline, ona karşı istedikleri suçlamayı getirmek için bol bol fırsat geçmiş olur; herkes kadının aleyhindeki kanıtın güçlü olduğunu söyler.</li>

    <li>Ve kadın derhal işkence masasına yatırılır; tabii eğer, çoğunlukla olduğu gibi, tutuklandığı ilk gün işkence görmeye başlamadıysa.</li>

    <li>Bu davalarda kimseye avukat tutma ya da adil savunma hakkı tanınmaz; çünkü cadılık, tüm hukuk sürecinin bir kenara konulabileceği kadar büyük bir suç sayılır ve her kim tutukluyu savunmaya kalkarsa, kendisi cadı olduğu yolunda kuşku uyandırır. Davalarda iddia makamına karşı tek bir söz söylemeye ve yargıçları dikkatli olmaya çağırmaya cesaret edenlere de derhal "cadı destekçisi" yaftası yapıştırılır. Bu nedenle herkes korkudan dilini tutar.</li>

    <li>Böylelikle kadının kendini savunma şansı var gibi gösterilerek mahkemeye getirilir, suçunu gösteren kanıtlar sunulur ve incelenir - buna inceleme denirse tabii.</li>

    <li>Bu suçları reddetse de ve her suçlamaya doyurucu yanıtlar verse de hiç dikkate alınmaz ve yanıtları kayıtlara bile geçmez. Verdiği yanıtlar ne denli kusursuz olsa da, iddianame gücünü ve geçerliğini korur. Sanık, inatçılıkta ısrar edip etmeyeceğini bir kez daha düşünmesi için tekrar hapse gönderilir. Suçunu inkâr ettiğine göre, inatçılık ediyor demektir.</li>

    <li>Ertesi gün tekrar mahkemeye getirilerek, sanki suçlamaları yalanlamamışçasına yeniden işkenceye mahkûm edilir.</li>

    <li>Ancak, işkenceden önce kadının tılsımları aranır: Tüm vücudu tıraş edilerek, kadınlık organının saklı olduğu o özel yerler bile utanmaksızın enikonu incelenir.</li>
  </ol>

  <p>&nbsp;</p>

  <ol>
    <li value="20">Bunun nesi o kadar şaşırtıcı? Rahiplere de aynı şekilde davranılır.</li>

    <li>Kadın tıraş edilip arandıktan sonra, gerçeği itiraf etmesi, yani bundan başka doğru olmayacağından ve olamayacağından, istedikleri açıklamayı yapması için işkence görür.</li>

    <li>Birinci derece, yani en hafif işkence ile işe başlanır. Aslında çok ağır bir işkence olmasına karşın, ardından gelenlerin yanında hafif kalır. Bu nedenle, itiraf ederse, kadının işkence görmeden itiraf ettiğini söylerler!</li>

    <li>Hangi prens, kendiliğinden, işkence görmeksizin itirafta bulunmuş birinin suçluluğundan kuşku duyabilir?</li>

    <li>Böylece sanık hiçbir vicdan yükü duymadan ölüme mahkûm edilir. Ancak, itiraf etmese de idam edilecektir; çünkü bir kez işkence başladı mı, işin ucunda zaten ölüm vardır: Ondan kaçamaz, ölmeye mecburdur.</li>

    <li>İtiraf etsin ya da etmesin, sonuç aynıdır. İtiraf ederse, suçu açıktır: İdam edilir. Sözünü geri alsa da boşunadır. İtiraf etmezse, işkence yinelenir -iki, üç, dört kez. İstisnai suçlarda, işkencede süre, şiddet ya da sıklık sınırı yoktur.</li>

    <li>İşkence sırasında yaşlı kadın acıyla yüzünü buruşturursa, güldüğünü söylerler; bilincini kaybederse, uyuyor ya da kendine sessiz kalma büyüsü yapıyor demektir. Ve konuşmazsa, yakın zamanlarda birkaç kez işkence görmüş olmasına karşın, soruşturmacıların istediğini söylemeyen bazıları gibi, diri diri yanmayı hak eder.</li>

    <li>Günah çıkaran papazlar ve rahipler bile kadının inatçı, tövbe etmez bir tutum içinde olduğuna; doğru yola döndürmeye ya da erkek ifritinden ayrılmaya razı olmayıp ona bağlı kaldığına inanırlar.</li>

    <li>Kadın öylesi çok işkence altında ölecek olursa, şeytan tarafından boynunun kırıldığını söylerler.</li>

    <li>Bu nedenle cesedi darağacının altına gömülür.</li>

    <li>Öte yandan, işkence altında ölmez ve aşırı titiz bir yargıç taze kanıt olmaksızın ona daha fazla işkence etmeye ya da itirafım yapmadan yakmaya çekinirse, kadın daha sıkı zincirlenerek hapse konulur ve bir yıl bile sürse, boyun eğene kadar çürümeye terk edilir.</li>

    <li>Kadın kendini asla aklayamaz. Soruşturma kurulu bir kadını beraat ettirecek olursa kendini aşağılanmış hisseder; bir kez tutuklanıp zincire vuruldu mu, adilce olsun olmasın, mutlaka suçlu bulunmalıdır.</li>

    <li>Bu arada, cahil ve dik kafalı rahipler zavallı yaratığı öylesine hırpalarlar ki gerçek olsun olmasın, kadın suçlu olduğunu söyler. Kendisine, eğer denileni yapmazsa kurtulamayacağı, şarap ekmek ayininden payım alamayacağı söylenir.</li>

    <li>Daha anlayışlı ya da eğitimli rahiplerin kadını görmesine, ona öğüt verir ya da prenslere olup biteni bildirir korkusuyla izin verilmez. Sanığın masumiyetini kanıtlayacak bir şeyin gün yüzüne çıkmasından korkulduğu kadar hiçbir şeyden korkulmaz. Bu yönde çabalayan kişiler baş belası damgası yer.</li>

    <li>Kadın hapiste tutulup işkence görürken yargıçlar, onu yüzüne karşı suçlamak için yeni suç kanıtlan uydurmaya yarayacak kurnazca araçlara başvururlar; böylece, davayı gözden geçiren üniversite fakülte üyeleri de sanığın canlı canlı yakılmasını onaylayabilir.</li>

    <li>Aşırı titiz görünmek isteyen kimi yargıçlar, kadına şeytan çıkarma ayini uygulanıp başka bir yere nakledilmesi ve konuşması için yeniden işkence görmesi isteminde bulunur. Konuşmamakta hâlâ ısrar ediyorsa, sonunda arlık yakılmayı hak eder. Şimdi Tanrı adına soruyorum, itiraf eden de etmeyen de aynı sonla karşılaştığına göre, ne denli masum olursa olsun bir tutuklu nasıl kurtulabilir? Ah, mutsuz kadın, neden aptalca umut besledin? Neden hapse ilk girdiğinde istediklerini söylemedin? Aptal ve çılgın kadın, neden bir kere ölebilecekken binlerce kez ölmeyi istedin? Öğüdümü tut ve tüm o acılan çekmeden suçlu olduğunu söyleyip öl. Kaçamazsın, çünkü o zaman Almanya küçük düşmüş olur.</li>

    <li>Acı içindeki cadı itiraf ettiğinde, hali tarifsizdir. Kendisi kaçamayacağı gibi, isimleri sorgucular ve cellatlar tarafından söyletilmiş ya da kendisinin kuşkulu olduklarını duymuş olduğu tanımadığı kişileri ele suçlamaya mecbur edilir. Yeni suçlular diğerlerini, onlar da başkalarını suçlamaya zorlanır ve böylece sonsuz bir zincir oluşturulur. Bunun sonu var mıdır?</li>
  </ol>

  <ol>
    <li value="37">Yargıçlar ya bu davalardan vazgeçmeli (ve geçerliklerini sorgulamalı) ya da kendi komşularını, kendilerini ve kalan herkesi yakmalılar; çünkü er ya da geç herkese sıra gelecek ve işkence altında her birinin suçluluğu kanıtlanabilecektir.</li>

    <li>Sonunda alevleri beslemek için sesini en çok yükseltenler kendilerini kazığa bağlı bulacaklar; çünkü kendi şualarının da geleceğini göremeyecek kadar aptalca davrandılar. Tanrı, zehirli dilleriyle böylesine çok cadı yaratıp böylesine çok masum insanı kazığa gönderenlere hak etlikleri cezayı verir...</li>
  </ol>

  <p>&nbsp;</p>

  <p>&nbsp;</p>

  <p>Von Spec uygulanan ürkünç işkence yöntemlerini açıkça belirtmiyor. İşte Rossel Hope Rpbbins'in hazırladığı <i class="calibre4">The</i> <i class="calibre4">EncydopeAia</i> o<i class="calibre4">f</i> <i class="calibre4">Witchcraft</i> <i class="calibre4">and Demonology</i> (Cadılık ve İblisbilim Ansiklopedisi, 1959) isimli değerli derlemeden küçük bir alıntı:</p>

  <p>&nbsp;</p>

  <p>Bamberg'deki özel işkenceler arasında sanığa zorla tuzlu ringa balığı yedirilip ardından susuz bırakılması ve aynı anda içine kireç katılmış kaynar suya batırılması gibi gelişmiş yöntemler yer alıyor. Cadılara uygulanan diğer işkencelerde kullanılanlar arasında tahta at, sıcak demir iskemle, bacak mengeneleri [İspanyol potinleri], çeşitli işkence aletleri ve sanığın ayağına giydirilip içine kaynar su ya da erimiş kurşun dökülen geniş deri ya da metal potinler de sayılabilir. Question de. Ve.au, yani su işkencesinde sanığın gırtlağından içeri, boğulmasını sağlamak için yumuşak bir bez parçasıyla birlikte su dökülür. Hemen ardından bez hızla çekilerek yutağının yırtılması sağlanır. Parmak vidaları [gresillons] el ya da ayak başparmaklarını kökünden sıkıştırıp parmağın yarılmasıyla sanığa dayanılmaz acı vermek üzere tasarlanmış mengenelerdir.</p>

  <p>&nbsp;</p>

  <p>Yukarıda sayılanlardan başka, daha sık uygulanan ipe çekip yere salma ve sıkıştırma yöntemleri ile betimlemekten çekindiğim çok daha korkunç işkenceler de vardı. İşkenceden sonra işkence aletleri gözünün önüne konularak kurbandan bir ifadeye imza atması isteniyordu. İmzayı alabilirlerse, belgeye, sanığın "özgür iradesiyle" yaptığı itiraf deniyordu.</p>

  <p>&nbsp;</p>

  <p>Von Spee kendini büyük riske atarak cadı çılgınlığına meydan okudu. Genellikle Katolik ve Protestan din adamları olan, bu suçlara tanıklık etmiş az sayıdaki diğer kişiler de bu çılgınlığı protesto ettiler (aralarında, on altıncı yüzyılda İtalya'dan Gianfrancesco Ponzinibio, Almanya'dan Cornelhıs Loos ve Britanya'dan Reginald Scot; on yedinci yüzyılda Almanya'dan Johann Mayfruth ["Dinleyin beni, sizi paragöz yargıçlar ve kana susamış savcılar, Şeytan öykülerinin hepsi yalan"] ve İspanya'dan Alonzo Salazar de Frias sayılabilir). Von Spee ve birçok diğer Protestan gibi, onlar da türümüzün kahramanlarından. Peki neden onları daha iyi tanımıyoruz?</p>

  <p>&nbsp;</p>

  <p><i class="calibre4">A</i> <i class="calibre4">Candkinlhe Dark'ta</i> (Karanlıkta Bir Mum),(1656), Thoınas Ady anahtar bir soru yöneltiyor:</p>

  <p>&nbsp;</p>

  <p>Bazıları yine karşı çıkıp diyecekler ki cadılar öldüremiyor ve cadılık ile birçok garip şey yapamıyorsa, neden onca çok insan kendilerine atfedilen cinayetleri ve diğer garip işleri itiraf ediyor?</p>

  <p>&nbsp;</p>

  <p>Buna vereceğim yanıt, öylesine masum Adem ve Havva kolayca baltan çıkarak günah işleyip, cennetten kovulduktan bunca zaman sonra, ikna, vaat ve tehdit altında, uykudan mahrum bırakılıp sürekli işkenceye tabi tutulan zavallı yaratıklar sonunda yanlış ve olanaksız olan, bir Hıristiyanın inancına ters düşen şeyleri nasıl itiraf etmezler?</p>

  <p>&nbsp;</p>

  <p>Cadılara yapılan zulümde sanrıların oynadığı rol ancak on sekizinci yüzyılda ciddi olarak göz önüne alındı; Piskopos Francis Hutchinson, <i class="calibre4">Hystorical Eısay</i> <i class="calibre4">Concerning</i> <i class="calibre4">Vfitchcrnft</i> (Cadılığa İlişkin Tarihi Deneme'de, 1718) şöyle yazıyor:</p>

  <p>&nbsp;</p>

  <p>Birçok insan güzünün önünde gerçek bir ruh gördüğüne tümüyle inandı, oysa ki gördüğü kendi beyninde oynaşan içsel bir imgeydi.</p>

  <p>&nbsp;</p>

  <p>Muhaliflerin cadılığa karşı durmada gösterdiği cesaret, çılgınlığın ayrıcalıklı sınıflara kadar uzanması, gelişmekte olan kapitalizm kurumuna yönelik tehlikesi ve özellikle Avrupa Aydınlanma Çağı'nın görüşlerinin yayılmasıyla cadı yakma geleneği sonunda yok oldu. Aydınlanma'nın beşiği Hollanda'da son cadı 1610'da; İngiltere'de 1684'te; Amerika'da 1692'de; Fransa'da 1745'te; Almanya'da 1775'te; ve Polonya'da 1793'te yakıldı. İtalya'da Engizisyon, insanları ölüme mahkûm etmeyi on sekizinci yüzyılın sonuna ve Katolik Kilisesi adına işkenceyi 1816'ya kadar sürdürdü. Cadılığın gerçekliği ve cezanın gerekliliği yönünde destek veren son kale Hıristiyan kiliseleri oldu.</p>

  <p>&nbsp;</p>

  <p>Cadı çılgınlığı utanç verici bir dönemdi. Böyle bir şeyi nasıl yapabildik? Kendimiz ve zayıflıklarımız konusunda nasıl böylesine cahil olabildik? Bu suç nasıl olup da o sıralarda dünyanın en "ileri" ve en "uygar" uluslarında işlenebildi? Muhafazakârlar, monarşistler ve kökten dincilerce neden azimle desteklendi? Neden liberaller, Protestanlar ve Aydınlanma yanlıları bu suça karşı durdu? Kendi inançlarımızın doğru, diğerlerininkinin yanlış; geleneksel öğretilere başkaldırıp araştırıcı sorular sormanın günah; asıl işimizin inanmak ve boyun eğmek olduğundan kesinlikle eminsek ve evrenin Kralı'nın farklı inançlara bağlı olanlarla değil, bizimle konuştuğu; bizim iyi, diğerlerinin kötü güçlerce güdüldüğü konusunda kuşkumuz yoksa, o halde cadı çılgınlığı dünyada son bir insan kalana kadar çeşitli şekillerde kendini gösterecek demektir. Friedrich von Spee'nin kitabındaki ilk maddeye ve halk batıl inanışlar ile kuşkuculuk konusunda gelişkin bir anlayışa sahip olsaydı, onca insan boş yere ölmeden soruna çözüm bulunmuş olabileceği imasına özellikle dikkat etmeliyiz. Bunun son dönemde nasıl işe yaradığını anlamazsak, bir dahaki sefere baş gösterdiğinde de farkına varamayız.</p>

  <p>&nbsp;</p>

  <p>Nazi propaganda bakanı Josef Goebbels, "Kamuoyunun şekillenmesini denetlemek devletin mutlak hakkıdır" demişti. George Orvell'in 1984 isimli romanındaki "Büyük Birader" devleti, tek görevi geçmişe ilişkin kayıtları o sırada gücü elinde bulunduranların çıkarlarına uygun düşürecek şekilde değiştirmek olan bir bürokratlar ordusuyla ayakta duruyordu. 1984 yalnızca siyasal bir fantezi değildi; tarihi yeniden yazmanın kurumsallaştırıldığı Stalinci Sovyetler Birliği'ni esas alıyordu. Stalin göreve geldikten hemen sonra 1905 ve 1917 devrimlerinin anıtsal bir kişiliği olan rakibi Lev Troçki'nin resimleri tek tek ortadan kalktı. Onların yerini Stalin ve Lenin'i birlikte Bolşevik Devrimi'ni yönetirken gösteren sahte kahramanlık resimleri almaya başladı; Kızıl Ordu'nun kurucusu Troçki'den ise eser bile yoktu. Bu görüntüler devletin sembolleri haline geldi. Her işhanında, kimileri on kat yüksekliğindeki reklam panolarında, müzelerde ve posta pullarında bu resimler vardı.</p>

  <p>&nbsp;</p>

  <p>Yeni kuşaklar tarihlerinin bu olduğuna inanarak yetişti. Eski kuşaklar bir tür hatalı siyasal bellek sendromuna kapılarak gördükleri türden şeyler anımsadıklarını hissetmeye başladılar. Gerçek anıları ile liderlerin inanmalarını istedikleri arasında kalanlar, Orwell'in deyimiyle "çifte bellek" rahatsızlığından muzdaripti. Devrimde Stalin'in tehlikeli rolünü ve Troçki'nin oynadığı başrolü anımsayan eski Bolşevikler ise vatan haini, burjuva fosili, "Troçkist" ya da "Troçki-faşist" damgası yiyerek tutuklanmış, işkence görmüş, ihanetlerini halk içinde itiraf etmeye zorlanmış ve sonra da idam edilmişlerdi. Basın ve polis örgütü üzerinde mutlak denetiminiz varsa, yüz milyonlarca insanın anılarını yeniden yazmak olasıdır. Bu iş hemen her zaman, güçlülerin iktidardaki gücünü artırmak; ulusal liderlerin kendini beğenmişliklerine, büyüklük sabuklamalarına, paranoyalarına hizmet etmek için yapılır. Böylelikle hata düzeltme mekanizmasına taş konulmuş, halkın büyük siyasi hatalara ilişkin anıları silinmiş ve bu hataların yinelenmesi garanti edilmiş olur.</p>

  <p>&nbsp;</p>

  <p>Günümüzde, fotoğraf üretme tekniğinin, sinema gösteriminin, teknolojik olarak erişimi kolay video kasetlerin, her evde televizyonun yaygınlaşması ve eleştirel düşünmenin gitgide değer kaybına uğramasıyla, toplumsal belleği yeniden yapılandırmak, gizli polis örgütüne bile fazlaca gerek olmaksızın mümkün görünüyor. Demek istediğim, her birimizin, devletin atadığı ruh hekimlerinin uyguladığı özel terapi seanslarıyla yerleştirilmiş anı bellekleri olduğu değil, az sayıda insanın haber öyküleri, tarih kitapları ve derinden etkileyici imgeler üzerinde toplumsal tavırda önemli değişiklikler yaratabilecek kadar çok güç sahibi olabileceği.</p>

  <p>&nbsp;</p>

  <p>1990-1991 yıllarında bugün olabileceklerin silik bir benzerini, Irak'ın -ticari mal, yüksek teknoloji, silah ve hatta uydu haber alma verisi yardımı gören- diktatörü Saddam Hüseyin'in gizliden gizliye Amerikan yandaşı tutumunu nasıl dünyaya zehir saçan buyurgan bir canavarlığa dönüştürdüğünde gördük. Kişisel olarak, Hüseyin'e hayranlığı olan biri değilim; ne var ki adını neredeyse hiçbir Amerikalının duymadığı biriyken aniden insan şeklinde bir şeytana dönüşüvermesi oldukça çarpıcıydı. Bugünlerde infial yaratma düzeneği her yerde durmaksızın işliyor. Kamuoyunu yönlendirme ve belirleme gücünün daima sorumluluk sahibi ellerde kalacağından ne kadar eminiz?</p>

  <p>&nbsp;</p>

  <p>Günümüzden bir başka örnek de hükümet ve cömert fonlarla desteklenen sivil grupların yan etkiler (özellikle marihuana) konusunda bilimsel kanıtları sistematik olarak çarpıttıkları, hatta olmayan kanıtlar uydurdukları ve kamu görevlilerinin konuyu tartışmaya açmalarının bile yasak olduğu uyuşturucu "savaşı".</p>

  <p>&nbsp;</p>

  <p>Ne var ki önemli tarihsel gerçekleri sonsuza değin sandıkta kilitli tutmak güçtür. Daha az ideolog olan yeni bir tarihçi kuşağı yetişiyor. 1980 sonlarında ve öncesinde, Ann Druyan ile birlikte Troçki'nin <i class="calibre4">History</i> o<i class="calibre4">f</i> <i class="calibre4">the</i> <i class="calibre4">Russian Revolution</i> (Rus Devrim Tarihi) isimli eserini gizlice SSCB'ye sokarak, Rus meslektaşlarımızın kendi siyaset tarihleri konusunda bilgi edinebilmelerine katkıda bulunmaya çalışırdık. Troçki'nin ellinci ölüm yıldönümü nedeniyle (Stalin'in kiralık suikastçısı, Troçki'nin kafasını bir çekiç İle parçalayarak öldürmüştü) <i class="calibre4">İzvestia</i> Troçki'yi "büyük ve kusursuz devrimci"* sözleriyle göklere çıkarmış; hatta bir Alman komünist yayın, onu şöyle tasvir edecek kadar ileri gitmişti:</p>

  <p>&nbsp;</p>

  <p>&nbsp;</p>

  <p>Troçki insan uygarlığını seven, bu uygarlığı milliyeti olarak benimsemiş olan bizler için savaştı. Katili ... onu öldürmekle bu uygarlığı da öldürmeyi denedi... Kafatasının içinde, bir çekicin parçalayabileceği en değerli ve en iyi düzenlenmeye sahip beyni taşıyan bir adamdı o.</p>

  <p>&nbsp;</p>

  <p>Çok sınırlı çeşitlilikte tavırları, anılan ve görüşleri aşılamak yolunda (kendini pek hissettirmeden de olsa) işleyen çarklar, başlıca televizyon kanalı ve gazetelerin aynı güdümle çalışan az sayıda özel ve tüzel kişi tarafından kontrol edilmesini, birçok kentte iddialı gazetelerin kaldırılmasını, siyasi kampanyalarda yapılan tartışmaları içi boş sözlere dönüştürmeyi ve güçlerin ayrımı ilkesinin gitgide yıpratılmasını gerektiriyor. Amerikan medya uzmanı Ben Bagdikian'ın yaptığı tahminlere göre, "gazete, dergi, televizyon, kitap ve sinema alanında küresel İş hacminin" yarıdan fazlasını İki düzineden az şirket elinde bulunduruyor. Kablolu televizyon kanallarının, ucuz uluslararası telefon konuşmalarının, faks makinelerinin, bilgisayar bülten panolarının ve ağlarının, bilgisayarla ucuza mal olan kişisel yayınların yaygınlaşması ve sosyal bilimler üniversite müfredatının sağlam kalabilmiş kısımlarının korunması ise tersi yönde işleyebilecek çarklar oluşturuyor.</p>

  <p>&nbsp;</p>

  <p>Durumun nasıl değişeceğini söylemek güç.</p>

  <p>&nbsp;</p>

  <p>Kuşkuculuk tehlike demektir. Kuşkuculuk yerleşmiş kurumlara meydan okur. Ortaöğretim çocukları da dahil olmak üzere herkese kuşkucu düşünme alışkanlıklarını benimsetirsek, İnsanlar büyük olasılıkla kuşkuculuklarını UFO'lar, aspirin reklamları ve 35 000 yaşındaki medyumlarla sınırlamayacak; belki de ekonomik, toplumsal, siyasal ya da dinsel kurumları zorlayıcı sorular sormaya başlayacaklardır. Belki güç sahiplerinin görüşlerini değiştirmeyi de başarabilirler. O zaman uygarlığı ne kadar ileri taşımış olacağız dersiniz?</p>

  <p>&nbsp;</p>

  <p>&nbsp;</p>
</body>
</html>
