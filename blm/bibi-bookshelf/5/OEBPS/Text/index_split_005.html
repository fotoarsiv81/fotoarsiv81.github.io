<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p>&nbsp;</p>

  <p>"Doğrusu ya, bu kürede yaşayan hiçbir canlı olmadığına inandıran beni,</p>

  <p>aklı başında hiçbir varlığın</p>

  <p>burada yaşamayacak olduğunu düşünmemdir. "Demek öyle!" dedi Mikromegas,&nbsp;&nbsp;&nbsp;&nbsp;&nbsp;&nbsp;"Belki de</p>

  <p>orada yaşayanlar aklı başında canlılar değildir. "</p>

  <p>&nbsp;</p>

  <p>&nbsp;</p>

  <p>VOLTAIRE’in Mikromegas:</p>

  <p>Felsefi Bir Tarih (1752) adlı eserinden, Dünya’ya yaklaşmakta olan iki uzaylı arasında geçen bir diyalog.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <h1 id="sigil_toc_id_3">BÖLÜM 4 : UZAYLILAR</h1>

  <p>Dışarısı hâlâ karanlık. Gözleriniz açık yatakta yalı yorsun uz. Birdenbire her yanınızın uyuştuğunu hissediyorsunuz. Odada birileri var, biliyorsunuz. Bağırmaya çalışıyor, ama yapamıyorsunuz. Boyları bir metreden biraz uzun birkaç gri yaratık, ayakucunuzda durmuş size bakıyor. Başlan armut biçimli, saçsız ve gövdelerine göre büyük. Gözleri kocaman, İfadesiz, yüzleri birbirinin aynı. Üzerlerinde uzun giysiler ve ayaklarında botlar var. Bunun bir düş olmasını diliyorsunuz.. Ama görünüşe göre gerçek. Yaratıklar sizi yerinizden kaldırır kaldırma?, beraberce yatak odanızın duvarlarından dışarı sızıyor; daire şeklinde, metalik renkli bir uzay aracına doğru havada süzülerek yol alıyorsunuz.. İçeri girer girmez de sizi tıbbi İnceleme bölmesine götürüyorlar. Diğerlerinin aynı, fakat biraz daha irice bir yaratık -belli ki bir tür doktor- görevi devralıyor. Sonrası daha da korkunç.</p>

  <p>&nbsp;</p>

  <p>Vücudunuz, özellikle de üreme organlarınız, çeşitli alet ve makinelerle incelemeye tabi tutuluyor. Erkekseniz sperm örneklerinizi alıyor; kadınsanız yumurta ya da cenininizi çıkarıyor, hana içinize sperm yerleştiriyorlar. Kendileriyle cinsel ilişki kurmaya zorlandığınız da oluyor. Sonra başka bir odaya götürülüyor, orada yarı insan yan uzaylı melez ceninlerle karşılaşıyorsunuz. Türünüzün kötü davranışları, çevreye verdiği zarar ya da AİDS salgını konularında uyarılıyor; gelecekte başınıza gelebilecek felaketleri inceleyen tablolar görüyorsunuz. Hepsi butikten sonra bu suratsız gri casuslar sizi gemiden dışarı çıkarıyor ve tekrar duvarlardan sızdırarak yatağınıza gen götürüyorlar. Siz kıpırdayıp konuşabilecek hale geldiğinizde bir bakıyorsunuz ki... O da ne? Gitmişler bile!</p>

  <p>&nbsp;</p>

  <p>Başınıza gelenleri hemen anımsamayabilir; arada nasıl geçtiğini bilmediğiniz kısa bir zaman dilimi olduğunu fark edip ne olup bittiğini düşünmeye başlayabilirsiniz. Tüm bunlar oldukça garip olduğundan, aklınızdan şüphe edebilirsiniz. Her şeye karşın biliyorsunuz ki, bunları ayıklamak zorundasınız. Üstelik yaşadığın 17 deneyim öylesine rahatsız edici ki, anlatmadan sıkıntısından kurtulmanız olanaksız. Benzer bir deneyimi duyduğunuz, terapistinizin uyguladığı bir hipnoz seansı sırasında ya da popüler magazinlerden, kitaplardan UFO'larla ilgili "özel" televizyon programlarından birinde bir "uzaylı'" resmi gördüğünüz anda diliniz çözülüverir. Kimi insanlar, çocukluklarından bu yana benzeri deneyimler yaşadıklarını söylüyorlar. Dediklerine göre simdi de kendi çocukları Uzaylılarca kaçırılıyormuş. Ailelerinde hemen herkes, insanın üreme özelliğini geliştirmeye yönelik bir tür gen ıslahı programının kurbanı oluyormuş. Belki de uzaylılar bunu hep yapmıştır. Belki de, kimilerinin dediği gibi, insanlık bu yöntemle türetilmiştir.</p>

  <p>&nbsp;</p>

  <p>Sürekli tekrarlanan kamuoyu anketlerinin de gösterdiği gibi, birçok Amerikalı, UFO'larla gelen dünya dışı varlıklarca ziyaret edildiğimize inanıyor. 1992'de, çoğunu uzaylılarca kaçırılma öykülerine sadece okuduklarını ve duyduklarını esas alarak inananların oluşturduğu 6000 Amerikalı yetişkine uygulanan bir Roper anketinin sonuçlarına göre, ankete katılanların yüzde 18'i gece her tarafları uyuşmuş olarak uyanıp, odada bir ya da daha fazla sayıda garip yaratık gördükleri deneyimler yaşadıklarını bildirmiş. Yüzde 13'ü ne olduğunu anımsayamadıkları garip zaman süreçleri yaşadıklarını, yüzde 10'u da herhangi bir düzenek olmaksızın havada uçtuklarını iddia etmiş. Çıkan sonuçlara göre Amerikalıların yüzde ikisi, çoğunluğu sürekli olmak üzere, başka dünyalardan gelen varlıklarca kaçırılıyormuş. Katılanların uzaylılarca kaçırılma deneyimi yaşayıp yaşamadıkları gibi bir soru ise ankette doğrudan yer almıyor.</p>

  <p>&nbsp;</p>

  <p>Anketi hazırlayıp sonuçları yorumlayanların çizdiği tabloyu dikkate alır ve uzaylıların sadece Amerikalılarla ilgilenmediklerini varsayarsak, dünyada yüz milyondan fazla insan, uzaylılarca kaçırıldığına inanıyor olmalı. Demek ki geçtiğimiz yirmi-otuz yıl içerisinde, her birkaç saniyede bir kaçırma olayı yaşanmış. Olaya tanıklık eden daha fazla sayıda komşu olmaması ilginç doğrusu.</p>

  <p>&nbsp;</p>

  <p>Şimdi şöyle bir durup neler olduğunu düşünelim. Kendi başlarından geçen kaçırılma deneyimlerini anlatın kişilerle konuştuğunuzda, çoğunun, güçlü duyguların etkisiyle de olsa çok içlen olduğunu görüyorsunuz. Onları inceleyen ruh hekimleri ise, hepimizdekinden daha yüksek dozda bir ruhsal dengesizliğe rastlamadıklarını belirtiyorlar. Peki biri gerçek olmadığı halde uzaylı yaratıklarca kaçırıldığını neden iddia etsin? Tüm bu insanlar yanılıyor, yalan söylüyor ya da aynı (veya benzeri) öykülerle ilgili sanrılar görüyor olabilirler mi? Yoksa birçoğunun iyi niyetini sorgulamak bile ayıp mı olur?</p>

  <p>&nbsp;</p>

  <p>Öte yandan, gerçekten büyük bir uzaylı istilası söz konusu olabilir mi? Milyonlarca masum erkek, kadın ve çocuk üzerinde iğrenç tıbbi uygulamalar gerçekleştiriliyor, insanlar onlarca yıldır uzaylıların soy ıslahında denek olarak mı kullanılıyor? Hem de sorumlu basın organlarının, doktorların, bilim adamlarının ve yurttaşlarının yaşamlarım korumaya, iyiliği için çalışmaya yemin etmiş hükümetlerin hiç dikkatini çekmeksizin! Yoksa birçoklarının öne sürdüğü gibi, hükümet gerçeği yurttaşlarından gizlemek için söz birliği mi etmiş?</p>

  <p>&nbsp;</p>

  <p>Peki fizik ve mühendislikte yıldızlar arası uzun mesafeleri aşabilecek, duvarlardan sızabilecek denli ileri varlıklar, biyolojide neden öylesine geri olsunlar? işlerini gizlice yürütmeye çalışıyorlarsa kaçırdıkları kişilerin belleğinden o kısımları neden silmiyorlar? Bunu yapmaları çok mu zor? Kullandıkları aletler neden öylesine büyük ve üstelik sokağın başındaki tip kliniğindekilerle hemen hemen aynı türden? Neden insanlarla cinsel ilişkiye girmek zahmetine defalarca kez katlanıyorlar? Neden birkaç sperm ve yumurta çalıp genetik şifresini okuduktan sonra canlarının çektiği değişiklikleri yapıp istedikleri kadar kopya üretmiyorlar? Yıldızlar arası yolculuklar yapamayan, duvarlardan sızamayan biz insanlar bile hücre kopyalama becerisine sahibim. Aktif genlerimizin yüzde 99,6'sı şempanzelerinkiyle aynı olduğu halde, nasıl oluyor da uzaylılarca uygulanan bir soy ıslahı programının ürünleri oluyoruz? İnsan şempanzeye, sıçanın fareye olduğundan daha yakın. Özellikle, cinselliğe olan ilgiye karsın, koşullan belirleyen toplumsal baskılar düşünül düğünde ve doğru olsun ya da olmasın, çocuklukta cinsel tacize ilişkin çok sayıda ürkünç kaydın olduğu bir çağda yaşadığımız göz önüne alındığında, uzaylı öykülerindeki üremeyle ilgili ayrıntıların fazlalığı, toplumsal bir yaraya işaret ediyor.</p>

  <p>&nbsp;</p>

  <p>Birçok basın raporunun aksine*, Roper anketini hazırlayanlar ve "resmi" raporu yazanlar, deneklerine uzaylılarca kaçırılıp kaçırılmadıklarını doğrudan hiç sormadılar. Sonuca yaptıkları çıkarımdan yola çıkarak vardılar: Uyandığında çevresinde garip varlıklar gören, tuhaf bir şekilde aniden uçmaya başlayan ve benzeri deneyimler geçiren kişiler, dolayısıyla uzaylılarca kaçırılmış kabul edildi. Anketçiler, garip yaratıklar görmenin ya da uçmanın</p>

  <p>&nbsp;</p>

  <p><sub class="calibre3">Örneğin Publishers Weekly'nin 4 Eylül 1904 sayısını ele alalım: "Bir Gallup anketine göre [metinden aynen alınmıştır] üç milyondan fazla Amerikalı uzaylılarca kaçırıldığına inanıyor.''</sub></p>

  <p>&nbsp;</p>

  <p>aynı olay sırasında mı yaşandığını, yoksa farklı deneyimler mi olduğunu bile kontrol etmediler. Bu durumda, milyonlarca Amerikalının uzaylılarca kaçırılmış olduğu şeklindeki sonuçları da özensiz bir deneysel tasarıma dayanan, geçersiz bir sonuçtur.</p>

  <p>&nbsp;</p>

  <p>Yine de, Uzaylılarca kaçırıldığını iddia eden yüzlerce belki de binlerce insan terapistlere ya da destek gördükleri gruplara koşuyor. Benzeri şikâyetleri olan fakat alaya alınmaktan ya da akıl hastası sanılmaktan korkarak konuşmaktan, yardım istemekten kaçınan kişiler de olabilir.</p>

  <p>&nbsp;</p>

  <p>Kimi kurbanların, kendilerine kötü davranılması ya da kuşkucularca reddedilme korkusuyla konuşmaktan kaçındığı söyleniyor. (Oysa birçoğu kendi istekleriyle radyo ya da TV programlarına konuk oluyor.) Uzaylılarca kaçırılmaya İnanan izleyicilerin bazıları da aynı tereddüdü yaşayabilir. Bu çekingenliğin başka bir nedeni vardır belki de: Bu kişilerin kendileri de -en azından İlk başta, en azından öykülerini defalarca kez anlatmadan önce- yaşadıklarının dışsal bir olay mı yoksa zihinsel bir durum mu olduğu konusunda emin değiller mi dersiniz?</p>

  <p>&nbsp;</p>

  <p>"Doğruluk tutkusunun su götürmez tek göstergesi' diyor John Locke 1690'da, "herhangi bir önermeye, dayandığı kanıtların telkin etliğinden daha büyük bir güvenle kucak açmamaktır". UFO konusunda elimizdeki kanıtlar ne denli güçlü?</p>

  <p>&nbsp;</p>

  <p>"Uçan daire" tamlaması, ortaokula başladığım sıralarda ortaya çıkmıştı. Gazeteler uzaklardan gelerek göklerimizi istila etmeye başlamış gemilerle ilgili öykülerle doluydu. Olup bitenler benim için de son derece inandırıcıydı. Öyle ya, en azından bir kısmı olasılıkla bizimki gibi gezegen sistemlerine sahip bir sürü yıldız vardı. Birçok yıldız Güneş yaşında, hatta daha yaşlıydı; o süre içinde üzerlerinde zeki yaşam oluşabilirdi pekâlâ. Kaliforniya. Teknoloji Enstitüsü'nün Jet İtiş Laboratuvarı, iki aşamalı bir roketi henüz fırlatmıştı. Belli ki Ay'a ve diğer gezegenlere ulaşmak üzere yola çıkmıştık artık. Bizden daha yaşlı, daha zeki canlılar da kendi yıldızlarından kalkıp bize gelmiş olamazlar mıydı? Neden olmasındı?</p>

  <p>&nbsp;</p>

  <p>Hiroşima ve Nagazaki bombalanalı henüz birkaç yıl oluyordu. Belki de bilini için endişelenen başka dünyalılar UFO'larına atlayarak bize yardım etmek üzere yola koyulmuşlardı. Ya da belki bizden ve nükleer silahlarımızın kendilerine zarar vermesinden çekinerek denetime gelmişlerdi. Aralarında nüfuzlu kişilerin, polis memurlarının, ticari uçak pilotlarının ve askeri personelin de bulunduğu birçok insan uçan daireler görmekteydi. Alaylı iğnelemeler dışında, iddialarına karşı geliştirilmiş savlar da yoktu. Tüm bu tanıklar yanılıyor olamazdı ya! Üstelik, daireler radarlarla da saptanmış, hatta resimleri bile çekilmişti. Gazeteler ve dergiler uçan daire fotoğraflarıyla doluydu. Uçan dairelerin çarpıştığı ve kusursuz diş yapısına sahip küçük uzaylı cesetlerin güneybatıdaki Hava Üssü dondurucularına kaldırıldığı yolunda haberler bile vardı.</p>

  <p>&nbsp;</p>

  <p>Olup bitenleri, birkaç yıl sonra Life dergisi şöyle özeniyordu:</p>

  <p>&nbsp;</p>

  <p>"Mevcut bilimsel veriler ışığında, bu cisimlerin doğal yapılar olmadığı, yüksek zekâya sahip bir uygarlıkça üretilip işletilmiş yapay araçlar olduğu anlaşılıyor." "Dünya’da bilinen doğal ya da yapay hiçbir madde ve süreç, söz konusu araçların içerdiği özelliklere sahip değil."</p>

  <p>&nbsp;</p>

  <p>Ne var ki tanıdığım bir tek yetişkinin bile UFO'ları düşündüğü yoktu. Bu konuya neden İlgisiz kaldıklarını anlayamıyordum. Tek düşündükleri Komünist Çin, nükleer silahlar, McCarthycilik ve kiraydı. Nelerin öncelikli olduğuna karar verirken iyi düşünüp düşünmediklerini merak ediyordum doğrusu.</p>

  <p>&nbsp;</p>

  <p>1950'li yılların başlarında üniversiteye giderken, bilimin nasıl islediği, büyük başarısının sırlan, bir savın doğruluğuna inanabilmek için kanıt ölçütlerinin nasıl zorlu olmasının gerektiği ve siyasi, dini, akademik zümrelerce tutulup desteklenen inanç sistemlerinin çoğu kez biraz hatalı olmakla kalmayıp nasıl korkunç derecede yanlış çıkabildiği konularında yavaş yavaş bilgi edinmeye başlamıştım.</p>

  <p>&nbsp;</p>

  <p>Çalışmalarım sırasında, 1841 yılında Charles Mackay tarafından yazılmış ve hâlâ basılmakta olan Extranrdinay Popular Ddusions and the Madness of Cnnvdi (Sıradışı Popüler Gerçekten Kopmalar ve Kitlelerin Çılgınlığı) isimli bir kitap geçti elime. Kitapta, Mississippi ve Güney Denizi "Köpükleri", Hollanda lalelerine harcanan inanılmaz paralar; birçok ülkeden varlıklı kişilere oynanan oyunlar gibi, ortalığı kasıp kavurmuş ekonomik çılgınlıklar; aralarında Bay Kelly ve Dr. Dee'nin (ve bir kristalin içine bakarak ruhlar dünyası ile iletişim kuran babasının umutsuz durumundan etkilenmiş, Dee'nin sekiz yaşındaki oğlu Arthur'un) ilginç öyküsünün de bulunduğu simyacılarla ilgili öyküler; kâhinlik, falcılık ve gaipten haber vermeyle ilgili trajikomik öyküler; cadılara yapılan işkenceler; perili evler; "hayranlık uyandıran büyük hırsızlar" ve daha birçok ilginç konu vardı. En eğlenceli olanı da ölümsüz değilse bile yüzyıllar yaşında olduğu söylenen St. Gerınıain Kontıfnun öyküsü. (Yemekte Aslan Yürekli Rişar'a bir anısını anlatırken konuklardan bazıları söylediklerine inanmayınca, Kont erkek hizmetkârına dönerek "Öyle değil mi?" diye sorar. "Unutmayınız efendim" der hizmetkâr, "'Ben sizin hizmetinize gireli yalnızca beş yüzyıl oluyor." "Ah, tabii ya" diye karşılık verir Kont da "bu dediğim sen gelmeden biraz daha önceydi")</p>

  <p>&nbsp;</p>

  <p>Haçlı Seferleri üzerine yazılmış, hayranlık uyandırıcı bir bölüm ise şöyle başlıyordu:</p>

  <p>&nbsp;</p>

  <p>Her çağın kendine özgü bir budalalığı, kazanç sevdası, heyecan merakı veya sırf taklit hevesiyle kendini kaptırdığı bir plan, proje ya da fantezisi vardır. Bunların ötesinde, siyasetin, dinin ya da ikisinin birleşiminin yarattığı bir çılgınlık da görülür.</p>

  <p>&nbsp;</p>

  <p>Kitabın edindiğim ilk baskısında, Markay'ı okumanın kendisine milyonlar kazandırdığını söyleyen, başkanlara danışmanlık ve mali uzmanlık yapmış Bernard M. Baruch'tan bir alıntı da yer alıyordu.</p>

  <p>&nbsp;</p>

  <p>Manyetizmanın hastalıkları iyileştirebildiği çok eskilerden bu yana öne sürülen dayanaksız bir savdır. Örneğin, Paraeelsus, hastalıkları insan vücudundan emip yerin dibine göndermek için bir mıknatıs kullanırmış. Fakat bu alanda asıl sözünü etmeye değer kişi, Franz Mesıner'dir. "Mesmerize etmek" teriminin hipnotize etmek gibi bir anlam içerdiğini az çok bilirdim; ancak Mesmer hakkında gerçek anlamda bilgi edinmem, Mackay'i okumamla oldu. Viyanalı doktor Mesıner, gezegenlerin konumlarının insan sağlığını etkilediğine karar vermiş; elektrik ve manyetizmanın harikalarına tutulmuş; bulduklarını da, Devrim'in arifesinde gücü gitgide azalmakta olan Fransız soylularıyla paylaşmıştı. Müşterileri karanlık bir odada toplanıyor, altın renkli çiçeklerle bezeli ipek giysisinin içinde, elinde fildişi asasıyla oturmuş Mesmer'in maskotlarını, içi seyreltilmiş sülfürik asit dolu bir fıçının çevresine yerleştirmesini izliyorlardı. Manyetizmacı ve genç erkek yardımcıları hastaların gözlerinin içine bakıyor ve vücutlarını ovuyor; hastalar da çözeltinin içine batırılmış demir çubukları ya da birbirlerinin ellerini tutuyorlardı. Elden ele birbirlerine deva aktardıkları bu çılgın seanslarla, aristokratlar -özellikle genç kadınlar- hastalıklarından kurtuluyorlardı.</p>

  <p>&nbsp;</p>

  <p>Mesmer büyük sansasyon yaratmıştı. Yöntemine "hayvan manyetizması" adını veriyordu. Ne var ki geleneksel yöntemleri tercih eden doktorlara göre, Mesmer'in yaptığı, iş ahlakına uygun değildi. Sonunda Fransız doktorlar, kral XVI. Louis'ye Mesmer'in işinden men edilmesi için baskı yaptılar. Onlara göre Mesmer, halk sağlığına yönelik bir felaketti, bunun üzerine Fransız Bilimler Akademisi, zamanın ünlü kimyacısı Autoine Lavoisier ile Amerikalı diplomat ve elektrik alanında uzman Benjamin Franklin'in de aralarında bulunduğu bir kurul atadı. Kurul, Mesmer'in yönteminin geçerliğini denemek üzere bir kontrol deneyi hazırladı: Manyetizmanın etkileri hastanın bilgisi dışında denendiğinde hiçbir sonuç alınamıyordu. Kurul, söz konusu herhangi bir iyileşmenin, bütünüyle hastanın zihninde yaratıldığı sonucuna vardı. Mesmer ve yöntemini destekleyenler ise bildiklerinden şaşmamakta kararlıydılar. İçlerinden biri, daha sonra, yöntemden iyi sonuç almak için şöyle bir mantıksal yaklaşımı salık veriyordu:</p>

  <p>&nbsp;</p>

  <p>Bir süre için fiziğe ilişkin tüm bildiklerinizi unutun… Aklınızın itirazlarına kulaklarınızı tıkayın… Altı hafta boyunca hiçbir sonuca varmaya, akıl yürütmeye çalışmayın… Geçmiş deneyimlerinizin hepsini bir kenara bırakarak sabırla inanmayı sürdürün ve aklınızı dinlemeyin.</p>

  <p>&nbsp;</p>

  <p>Ve tabii, "Yaptığınızı sorgulamaya çalışan kişilerin önünde manyetizmayı asla denemeyin."</p>

  <p>&nbsp;</p>

  <p>Martin Gardner'ın yazdığı Fads and I-'allaeies in the Name oj Sdence. (Bilim Adına Türemiş Akımlar ve Yanılgılar) adlı kitap da yanılgılara, aldatmacalara göz açıyordu. Kitapta, insan orgazmının enerjisinde gökadaların yapısını keşfeden Wilhelm Reich’a; tuzlardan elektrikle mikroskopik böcekler türeten Andrew Crosse'ye; Nazilerin siperinde, Samanyolu'nun yıldızlardan değil, kar toplarından yapılı olduğunu açıklayan Hans Hörbiger'e; Büyük Gize Piramiti'nin boyutlarından, Yaradılış'tan İsa’nın Dünya'ya ikinci gelişine değin her şeyi içeren bir tarih cetveli bulan Charles Piazzi Smyth'e; okuyanları çılgına çeviren bir elyazması hazırlamış (bu kanıtlanmış mıydı acaba, merak ediyorum) L. Ron Hubbard'a; milyonları yeniden doğuşa dair ciddi kanıt olduğuna inandıran Bridev Murphey olayına; Joseph Rhine’ın duyu ötesi algı "gösterileri"ne; apandisitin kalın bağırsağa soğuk su şırıngası, bakteriyel hastalıkların pirine silindirler, bel soğukluğunun yeşil ışık ile tedavisine ve -kendini aldatma ya da şarlatanlıkları anlatan bölümlerden birinde de UFO'lara değinilmişti.</p>

  <p>&nbsp;</p>

  <p>Sahte inançlara ilişkin olayları peş peşe sıralayan kitaplar yazmış olmakla Mackay ve Gardner okuyucuda, az da olsa, burnu büyük, hınzır kişilermiş gibi bir izlenim uyandırıyorlardı kuşkusuz. Kabul ellikleri hiçbir şey yok muydu? Tutkuyla savunulan onca iddianın sonunda nasıl "fos" çıktığını okumak sersemletiyordu insanı. O kitapları okuduktan sonra anladım ki, insan sık sık yanılgıya düşebildiğine göre, uçan dairelerin de başka bir açıklaması olabilirdi.</p>

  <p>&nbsp;</p>

  <p>Dünya dışı yaşam konusuna ilgim çocukluğuma, uçan daireleri duymamdan da öncesine dayanıyor. Her şeyin ancak kanıtla doğrulanabilir olduğunu söyleyen acımasız bilimsel yöntemi daha iyi anlayıp UFO'lara olan hevesim geçtikten sonra da dünya dışı yaşam konusunda araştırmayı sürdürdüm. Biliyordum ki. böylesine önemli bir konuda başvurulacak kanıt da çok. ama çok güçlü olmalıydı. Umduğumuzun doğru olmasını islediğimiz ölçüde dikkatli olmalıydık. Bir tanığın demesine bakılarak yargıya varılamayacağını öğretiyordu bilimsel yöntem. İnsanlar hata yapabilir, keyif için yutturmacalar deneyebilir, hatta para ya da ün için gerçeği saptırabilirlerdi. Kimi kez gördüklerini yanlış anlayabilir, zaman zaman olmayan şeyler bile görebilirlerdi.</p>

  <p>&nbsp;</p>

  <p>Aslına bakılırsa, tüm UFO görme iddiaları, masaldan, yanılgıdan başka bir şey değildi. UFO'lar hızlı devinen ya da havada asılı duran disk, top ya da puro şekilli; sessiz ya da gürültülü; alt kısmından ateş çıkan ya da çıkmayan, yanıp sönen ışıkları olan, gümüş renkli parlak ya da her yanından ışık saçan cisimler gibi çeşitli şekillerde betimleniyordu. Gözlemlerdeki çeşitlilik, ortak bir kökene dayanmadıklarını gösteriyor; UFO ya da "uçan daire" gibi terimlerin ise birbiriyle ilgisiz birtakım olayları genel bir grup altında toplayarak konunun iyice karışmasına yol açtığı anlaşılıyordu.</p>

  <p>&nbsp;</p>

  <p>"Uçan daire" teriminin ortaya çıkışı da oldukça ilginçti. Bu bölümü yazarken CMS'in ünlü habercisi Edward R. Murrow'un 7 Nisan 1950’de Kenneth Arnold adlı sivil bir pilotla yaptığı röportajın metninden de yararlandım. 24 Haziran 1947 günü Rainier Dağı yakınlarında garip birtakım cisimler gören ve uçan daire teriminin türemesine yol açan Arnold, yayımlanan gazete haberleri konusunda şunları söylemiş:</p>

  <p>&nbsp;</p>

  <p>Gazeteler dediklerimi doğru aktarmadı… Gördüklerimi basına anlattığımda söylediklerimi yanlış ilettiler ve kapıldıkları heyecanın etkisiyle olsa gerek, bir iki gazete öyle çetrefilli bir anlatım kullandı ki, neden bahsettiklerini kimse tam olarak anlayamadı… Gördüğüm cisimler azgın sulardaki tekneler gibi çırpınıyor, sağa sola savruluyor gibiydi... Nasıl uçtuklarını betimlerken de, daire şekilli bir cismi alıp suyun üzerinden fırlatırcasına uçtuklarını söyledim. Gazetelerin çoğu bunu da yanlış anladı ve yanlış aktardı. Cisimlerin daire şeklinde olduğunu söylediğimi yazdılar: oysa ben cisimlerin dairesel tabaklar gibi devindiğini söylemiştim.</p>

  <p>&nbsp;</p>

  <p>Arnold, içlerinden biri "müthiş mavi ışıklar" saçan, peş peşe dokuz cisim gördüğünü düşünüyordu. Gördüklerinin yeni bir tür uçak olduğu sanısına varmıştı. Murrov, yaptığı röportajı şöyle özetliyordu:</p>

  <p>&nbsp;</p>

  <p>"Bu tarihi bir hataydı. Ray Arnold'un yaptığı asıl açıklama unutulurken, 'uçan daire' de günlük yaşamda kullanılan terimler arasına girdi."</p>

  <p>&nbsp;</p>

  <p>Kenneth Arnold'un uçan daireleri, birkaç yıl sonra kamuoyunun terimle özdeşleştirdiği, çok büyük ve manevra yeteneği çok yüksek frizbilerden hem görünüş hem de devinim açısından çok farklıydı.</p>

  <p>&nbsp;</p>

  <p>Birçok insanın tek yaptığı gördüklerini dürüstçe aktarmaktı; ancak gözlemledikleri, alışılmadık türden de olsa, doğal olaylardı. UFO olarak tanımlanan bazı cisimlerin, yeni tür uçak, aydınlatması farklı eski tür uçak, yüksek İrtifada seyreden balon, ışıklı böcekler, farklı atmosfer koşulları nedeniyle normalden farklı görünen gezegenler, göz yanılgıları, merceksi bulutlar, yıldırımlar meteorlar, yapay uydular veya atmosfere giren roketler olduğu anlaşıldı*. Kimi cisimlerin de atmosfere girerken yok olan küçük kuyrukluyıldızlar olduğu düşünülebilir. En azından bazı radar raporları, atmosferdeki sıcaklık terselmelerine bağlı olarak kavisli yollar izleyen radyo dalgaları kaynaklıydı. Bunlara, varmış gibi görünen fakat aslında olmayan cisimler anlamında radar "melekleri" de deniyor. Söz konusu yerde hiçbir şey olmaksızın, aynı anda hem gözle hem de radarla saptanabilir görüntüler kaydetmek olası.</p>

  <p>&nbsp;</p>

  <p>Gökyüzünde olağandışı bir şeyler fark ettiğimizde kimilerimiz, gördüğünü iyice ölçüp tartmayan, hemen heyecana kapılan kötü tanıklara dönüşüyoruz. Bu gibi öykülere meraklı düzenbaz ve şarlatan kişiler de var kuşkusuz. Birçok UFO fotoğrafının, ince ipliklerle yukarıdan sallandırılmış ve çoğunlukla üst üste koyma tekniğiyle çekilmiş sahte görüntüler olduğu ortaya çıktı. Bir futbol maçı sırasında binlerce insan tarafından görülen UFO'nun, bir üniversite öğrenci kulübünün saka amacıyla tasarladığı karton, mum ve kuru temizleme torbasından yapılmış ilkel bir sıcak hava balonu olduğu anlaşılmıştı.</p>

  <p>&nbsp;</p>

  <p>Bulunduğu söylenen uçan daire enkazının (içinde kusursuz diş yapısına sahip küçük uzaylı cesetlerinin bulunduğu) ise düpedüz bir aldatmaca olduğu ortaya çıkmıştı. Variety dergisinin yazarlarından Frank Scully, petrolcü bir arkadaşının kendisine anlattığını söylediği bir öyküyü dergide yayımladı. Scully'nin 1950'da yayımlanan ve en iyi satan kitaplar listesine giren liehitıd ihe l-lying Saurers (Uçan Dairelerin Ardında) isimli kitabının belkemiğini de hu öykü oluşturuyordu. Öyküye göre üç uçan daire enkazından birinde, her biri bir metre boylarında on altı Venüslünün cesedi bulunmuştu. Ordu olayı gizliyordu. Oysa her şey çok açıktı.</p>

  <p>&nbsp;</p>

  <p>Öyküyü kurgulayan düzenbazlar, altın ve petrol bulmak için radyo dalgalarını kullandığım söyleyen Silas Newton ve sonradan Bay GeBauer olduğu anlaşılan gizemli bir "Dr. Gee" idi. Newton, UFO aracına ait olduğunu söylediği bir dişli yapmış ve yakın mesafeden çekilmiş uçan daire resimleri üretmişti. Ne var ki kanıtlarının ciddi anlamda incelenmesine izin vermiyordu. Sonunda, konuya İlgili biri el çabukluğuyla dişliyi ele geçirmeyi başardığında, yapılan laboratuvar incelemelerinde UFO dişlisinin tencerelerde kullanılan alüminyumdan yapılma olduğu çıktı ortaya.</p>

  <p>&nbsp;</p>

  <p>Uçan daire enkazı, Newton ve GeBauer'in değersiz petrol yatakları satmak ve sahte düzenekler üretmekle geçen çeyrek yüzyıllık dolandırıcılık tarihlerinde küçük bir bölümü oluş! ur uy ordu. İkili, 1952 yılında FRI tarafından tutuklandı ve ertesi yıl da düzenbazlık suçundan hüküm giydi. Tarihçi Curtis Peebles'in yazıya döktüğü bu aldatmaca-öykü, UFO meraklılarını 1950'li yıllarda geçen Güneybatı Amerika kökenli uçan daire enkazı öyküleri konusunda temkinli davranmaya zorlamış olmalıydı. Ama ne gezer.</p>

  <p>&nbsp;</p>

  <p><sub class="calibre3">* Yörüngede sık sık ilginç görüntüler oluşturan çok sayıda yapay uydu var. Her gün birkaçı Dünya atmosferinde yanarak düşerken çıplak gözle izlenebiliyor.</sub></p>

  <p>&nbsp;</p>
</body>
</html>
