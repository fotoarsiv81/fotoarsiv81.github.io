<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <div class="calibre6">
    <div>
      *&nbsp;<sub class="text145">SET</sub><sub class="calibre3">İ</sub> <sub class="calibre3">programı</sub> <sub class="calibre3">özel</sub> <sub class="text122">katkıla</sub><sub class="calibre3">r</sub> <sub class="text188">kullanılara</sub><sub class="calibre3">k</sub> <sub class="calibre3">1995</sub> <sub class="text117">yılınd</sub><sub class="calibre3">a</sub> <sub class="text122">Plıtıeni</sub><sub class="calibre3">x</sub> <sub class="text120">Projc</sub><sub class="calibre3">â</sub> <sub class="text115">adıyl</sub><sub class="calibre3">a</sub> <sub class="text249">kıs</sub><sub class="calibre3">a</sub> <sub class="text122">bi</sub><sub class="calibre3">r</sub> <sub class="text120">sür</sub><sub class="calibre3">e</sub> <sub class="text122">içi</sub><sub class="calibre3">n</sub> <sub class="text122">tekrar</sub> <sub class="text115">yaşam</sub><sub class="calibre3">a</sub> <sub class="text115">geçirildi</sub><sub class="calibre3">-</sub>
    </div>
  </div>

  <p>&nbsp;</p>

  <p>&nbsp;</p>

  <p>Ekonomimizi güçlendirip yaşamlarımızı güvence altına alacak keşiflere yönelme zekiliğini çok ender gösteriyoruz. Sık sık temel araştırmayı bırakıyor, doğayı kapsamlı olarak sorgulamaya ve düşünü bile göremeyeceğimiz uygulamalar gerçekleştirmeye girişiyoruz. Her zaman değil kuşkusuz. Ama yeterince sık.</p>

  <p>&nbsp;</p>

  <p>Maxwell gibi birine para vermek, sırf "merak güdümlü" bilimin desteklendiği en olmadık girişim, yararcı meclis üyelerinin alacağı en tedbirsiz karar gibi görünebilirdi. Para verelim de abuk sabuk anlaşılmaz laflar edip duran inek bilim adamları hobilerine mi harcasın? Üstelik de acil ulusal gereksinimler dururken! Bu açıdan bakıldığında, bilimin yalnızca bir başka lobi; parayı kapıp bilim adamlarını her gün mesai doldurmaktan ya da maaşla geçinmeye çalışmaktan kurtarmaya çalışan bir başka baskı grubu olarak gösteren iddiayı anlamak güç değil.</p>

  <p>&nbsp;</p>

  <p>Maxwell temel elektromanyetizma denklemlerine ilk ulaştığında radyo, radar ya da televizyonu düşünüyor değildi; Newton Ay'ın devinim ilkesini ilk kavradığında uzayda uçmayı ya da iletişim uydularını hayal bile etmiyordu; Roentgen "X-ışınları" adını verecek denli gizemli bulduğu, maddeye nüfuz edebilen ışınımı incelerken tıbbi tanı aracı geliştirmek niyetinde değildi; Curie tonlarca uranyum oksidin içinden özenle küçük miktarlarda radyum çıkarmayı başardığında kanser tedavisi geliştirmek gibi bir amacı yoktu; Fleming küf mantarının çevresinde bakterilerin bulunmadığı bir daire olduğunu fark ettiğinde antibiyotikle milyonlarca insanın yaşamını kurtarmayı planlamıyordu; Watson ve Crick DNA'nın X-ışını kırınım ölçümü üzerinde çalışırlarken genetik hastalıklara tedavi geliştirme düşü görmüyorlardı; Rowland ve Molina halojenlerin stratosfer fotokimyasındaki rolünü araştırmaya başladıklarında ozonun azalmasında KFK'ların rol oynadığını henüz bilmiyorlardı.</p>

  <p>&nbsp;</p>

  <p>Meclis üyeleri ve diğer siyasi liderler, parasal destek istemiyle hükümete sunulan, görünüşte meçhul bilimsel araştırma önerileriyle dalga geçmekten kendilerini alamıyorlar bazen. Harvard mezunu William Proxmire gibi parlak bir senatör bile sözde yararsız bilimsel projelere layık görülen "Altın Post" ödüllerinden birini SETI'ye vermişti. Eski hükümetlerde de aynı ruhu görebiliyorum: Bay Fleming kokuşmuş peynirlerdeki mikroplar üzerine çalışmak istiyor; Polonyalı bir kadın tonlarca Orta Afrika maden filizini eleyip karanlıkta parlayacağını söylediği birkaç gram madde bulmak istiyor; Bay Kepler gezegenlerin söylediği türküyü işitmek istiyor.</p>

  <p>Çağımızı kutsamış ve kişilik kazandırmış, bazıları yaşamımızı kurtarmış bu keşifler ve birçok diğeri, meslektaşlarının denetimi eşliğinde tahminlerini keşfetme fırsatı verilmiş bilim adamlarının doğaya sordukları temel soruların eseridir. Japonya'nın son yirmi yıldır çok ileri götürdüğü sanayi alanındaki uygulamalar harika. Ama neyin uygulamaları? Temel araştırma, doğanın özüne yönelik araştırma, sonuçta uygulamaya koyacağımız yeni bilgiyi edinmenin yoludur.</p>

  <p>&nbsp;</p>

  <p>Bilim adamları, özellikle de büyük miktarda para isteminde bulunduklarında, peşinde olduklarını açıklık ve dürüstlükle anlatmakla yükümlüdür. Üstüniletken üstünçarpıştırıcısı (SSC) maddenin ince yapısını ve evrenin erken yaşlarının doğasını inceleyecek en üstün araç olacaktı. Fiyat etiketi 10 ile 15 milyar dolar arasıydı. 2 milyar dolar harcama yapıldıktan sonra 1993'te Meclis tarafından iptal edildi ve böylelikle olası en kötü şekilde zarar edildi. Ancak, kanımca b<i class="calibre4">u</i> çekişme, bilimin desteklenmesinin getirdiği çıkarlarda azalma olması konusunda değildi. Meclis'in çok az üyesi modern yüksek enerji hızlandırıcılarının ne işe yaradığını anlıyordu. Silahlar için, işe yarar uygulamalar için değillerdi. Birçok kişi için can sıkıcı bir anlam ifade eden "her şeyin kuramı" diye bir şeyi araştırmaya yarıyorlardı. Kuark, tılsım, öz, renk gibi kavramları içeren açıklamalar fizikçileri şirin olmaya çalışırmış gibi gösteriyor. En azından konuştuğum bazı Meclis üyelerinin gözünde, tüm olup bitenler "çıldırmış ineklerin" işi. Merak temelli bilimi eleştirmenin daha acımasız bir yolu olamazdı sanırım. Kendilerinden para istenen kişilerden hiçbirinin Higgs bozonunun ne olduğu konusunda en ufak fikri yoktu. SSC'nin gerekliliğini savunan yazılardan bazılarını okudum. Birkaçı fena değildi, ama hiçbiri projenin ne olduğunu fizikçi olmayan fakat kuşkucu parlak insanların anlayabileceği bir tarzda açıklamıyordu. Fizikçiler uygulama değeri olmayan 10-15 milyar dolar tutarında bir makine yapma isteminde bulunuyorlarsa, İngilizceyi olası en iyi şekilde kullanmak ve etkileyici grafikler, benzetmeler sunmak yoluyla en azından önerilerini haklı göstermek için son derece ciddi bir çaba sarf etmeleri gerekirdi. Paranın kötü kullanılması ve bütçe kısıtlamaları dışında, SSC'nin sonuçsuz kalmasının başlıca nedeninin bu çabanın eksikliği olduğu kanısındayım.</p>

  <p>&nbsp;</p>

  <p>Bilgi konusunda, temel araştırmanın hükümet desteği olmaksızın toplumdaki diğer kurumlar ve hak sahiplerince yürütülebileceği bir serbest pazar modeli öngörülüyor. Hükümetten yüz bulamayıp çağlarının serbest pazar ekonomisinde rekabete girişmek zorunda kalsalardı, adını saydığım bilim adamlarından hiçbiri çığır açan o araştırmaları gerçekleştiremezdi. Üstelik temel araştırmanın maliyeti, hem kuramsal hem de deneysel olarak, Maxwell'in zamanında olduğundan çok daha yüksek.</p>

  <p>Öte yandan, serbest pazar güçleri temel araştırmayı desteklemekte yeterli olacak mı? Tıp alanında kayda değer araştırma projelerinin bugün yalnız yüzde 10'u parasal destek görüyor. Sahte ilaçlara harcanan para, genel anlamda tıbbi araştırmalara harcanandan daha fazla. Hükümet tıbbi araştırmalardan yardım elini çekseydi nasıl olurdu dersiniz?</p>

  <p>&nbsp;</p>

  <p>Temel araştırmaların en önemli özelliklerinden biri uygulamalarının geleceğe, kimi zaman yüzyıllar sonrasına yönelik olmasıdır. Üstelik hiç kimse temel araştırmanın hangi yalılarının uygulama değeri olup, hangilerinin olmayacağını bilemez. Bilim adamları bile bu tür tahminlerde bulunamıyorken, siyasetçi ya da sanayicilerin geleceği görmesi olanaklı mı? Serbest pazar güçleri yalnızca kısa vadeli kâra* odaklanmış durumdaysa -ki şirket araştırmalarda dimdik bir inişe geçmiş Amerika'da gerçekten de öyleler- çözüm temel araştırmayı bırakmak anlamına gelmiyor mu?</p>

  <p>&nbsp;</p>

  <p>Merak güdümlü temci bilimi kesmek, mısırın tohumunu yemek demektir. Gelecek kışa da biraz tohumumuz kalabilir; ama kendimizin ve çocuklarımızın gelecek kışlara çıkabilmesi için sonra ne ekeceğiz?</p>

  <p>&nbsp;</p>

  <p>Kuşkusuz ulusumuzun ve insanlığın yüzleştiği ciddi sorunlar var. Ama bunları çözmenin yolu, temel bilimsel araştırmayı azaltmak değildir. Bilim adamları büyük bir seçmen kesimi oluşturmuyor. Etkin bir lobileri de yok. Bununla birlikte, yaptıkları herkesin yararına. Temel araştırmadan çekilmek, cesaret, düş gücü ve görünüşe göre hâlâ edinememiş olduğumuz geleceği görme yetisinin eksikliğini ifade eder. O varsayımsal uzaylı uygarlıklardan biri, kendimize bir gelecek planlamadığımızı öğrendiğinde hayrete düşebilir.</p>

  <p>&nbsp;</p>

  <p>Okuryazarlığa, eğitime, işe, yeterli tıbbi bakım ve savunmaya, çevrenin korunmasına, yaşlılığımızda güvenceye, dengeli bir bütçeye ve benzeri birçok koşula gereksinmemiz var kuşkusuz. Ama biz zengin bir toplumuz. Çağımızın Maxwellerini yetiştiremez miyiz? Sembolik bir örneğe başvuracak olursak, yıldızları dinlemek için bir saldırı helikopteri fiyatındaki mısır tohumuna paramız çıkışmaz mı gerçekten?</p>

  <p>&nbsp;</p>
</body>
</html>
