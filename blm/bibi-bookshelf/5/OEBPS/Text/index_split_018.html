<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p>Gerçeğin ne denli acımasız olduğunu bilir ve gerçekten koparak avuntu aramaya koyuluruz.</p>

  <p>&nbsp;</p>

  <p>HENRI POINCARE (1854-1912)</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <h1>BÖLÜM 22 : ANLAMKEŞLER</h1>

  <p>&nbsp;</p>

  <p>Ticari ve halka yönelik televizyon programcılığının işleyiş kurallarından ilki olarak şunu öne sürersem, kimse beni gereğinden fazla kötümser saymaz umarım: Para her şeydir. En çok izlenme saatlerinde "rating"deki bir puanlık fark, reklamcılıkta milyonlarca dolar anlamına gelir. Özellikle 1980'lerin başlarından bu yana, televizyon neredeyse tümüyle para güdümlü hale geldi. Bu gerçeği haber ve özel haber programlarındaki düşüşte ya da başlıca kanalların Federal İletişim Komisyonu'nun çocuk programcılığının düzeyinin artırılması yolundaki kararını bozmaya yönelik hastalıklı girişimlerinde görmek olanaklı. (Örneğin, Pleistosen dönemi atalarımızın teknoloji ve yaşam tarzlarını sistematik olarak hatalı sunan, dinozorları ev hayvanı gibi gösteren bir çizgi film dizisine eğitsel öğeler katılması önerilmişti.) Yazdığım sıralarda, Amerika'da kamu televizyonu hükümet desteğini kaybetme tehlikesiyle karşı karşıya ve ticari programcılığın içeriksel niteliği uzun vadeli, çarpıcı bir düşüş sürecinde.</p>

  <p>&nbsp;</p>

  <p>Bu çerçevede, televizyonda daha fazla gerçek bilim için savaşmak aptalca ve yandaşı olmayan bir çaba gibi görünüyor. Ancak, kanal sahipleri ve televizyon yapımcılarının da gelecekleri konusunda haklı kaygılar taşıdıkları çocukları ve torunları var kuşkusuz. Uluslarının geleceği için biraz sorumluluk duymalılar. Bilim programcılığının başarılı olabileceği ve halkın bu tür programların açlığını çektiği yolunda kanıt var. Er ya da geç, gerçek bilimin dünyanın başlıca televizyon kanallarında beceriyle ve cazip bir üslupla, düzenli bir şekilde sunulacağı umudunu taşıyorum.</p>

  <p>&nbsp;</p>

  <p>Beysbol ve Amerikan futbolunun kökeni Aztekli atalara dayanıyor. Futbol avcılığın yeni versiyonu; insan olmadığımız zamanlarda bile oynadığımız bir oyun. Eski bir yerli Amerikalı oyunu olan Lakros, hokeyin türevi. Ama basketbol yeni. Filmcilik tarihimiz, basketbolün keşfinden eskiye dayanıyor.</p>

  <p>&nbsp;</p>

  <p>Başlangıçta şeftali sepetine bir delik açıp topu merdivenle yukarı tırmanmaksızın almayı düşünememişlerdi. O günden bu zamana geçen kısa süre içerisinde oyun evrim geçirdi. Çoğunlukla Afrikalı-Amerikalı oyuncuların ellerinde -en iyi haliyle- sporda zekâ, kusursuzluk, cesaret, cüret, öngörü, ustalık, takım işi, seçkinlik ve zerafetin en göz kamaştırıcı sentezi oldu.</p>

  <p>&nbsp;</p>

  <p>1,60 metrelik Muggsy Bogues devler ormanında dans ediyor; Michael Jordan serbest atış çizgisinin ötesindeki bir karanlıktan süzülerek geliyor; Larry Bird dönüp bakmaksızın kusursuz paslar veriyor; Kerim Abdül-Cabbar merdivensiz göğe tırmanıyor. Basketbol futbol gibi temas esasına dayalı bir oyun değil; ince bir hüner oyunu. Tam saha baskı, ikili takımdan paslar, yakalayıp sürme, pasın kesilmesi, aniden yükselen bir forvetten gelen sayı, hepsi birlikte zekâ ve atletizmin, akıl ve vücudun uyumla kesiştiği bir çizgi oluşturuyor. Oyunun bu denli rağbet görmüş olmasına şaşmamak gerek.</p>

  <p>&nbsp;</p>

  <p>Ulusal Basketbol Birliği'nin (NBA) maçları televizyonun vazgeçilmez programlarından biri haline geldiğinden bu yana, basketbolün bilim ve matematik öğretmek için kullanılabileceğini düşünüyorum. 0,926'lık bir serbest atış averajını anlamak için, kesirli sayıları ondalık sayılara çevirmek konusunda bir şeyler biliyor olmalısınız. Bir pota arkası atışı, Newton'un ilk devinim yasasının uygulamaya konulmasıdır. Her atış topun parabolik bir kavisini, yani balistik füzenin uçuşunu, Dünya'nın Güneş çevresindeki devinimi ya da uzak bir dünya ile buluşmaya giden bir uzay aracının rotasını belirleyen aynı kütleçekimsel fiziğe dayalı eğriyi temsil eder. Çembere basan oyuncunun vücudunun kütle merkezi, kısa bir süre için Dünya'nın yörüngesindedir.</p>

  <p>&nbsp;</p>

  <p>Topu çembere sokabilmek için kesinlikle doğru hızda yükseltmeniz gerekir; yüzde birlik bir hata yaparsanız, kütleçekimi sizi zora koşar. Üç puanlık atışçılar, farkında olsalar da olmasalar da aerodinamik engele karşı durmak zorundadırlar. Topun yerde peş peşe her sekişi, Termodinamiğin İkinci Yasası nedeniyle yere daha yakın olur. Daryl Dawkins ya da Shaquille O'Neal'ın pota camını kırışı, bazı diğer bilgilerin yanında şok dalgalarının yayılışını anlatmak için iyi bir fırsattır. Alttan yükselterek potaya çarptırılan bir top, açısal momentumun korunumu nedeniyle basket olur. Çemberin üzerindeki "silindirde" topa değmek kurallara aykırıdır; şu an matematiğin anahtar görüşlerinden birini anıyoruz; (n-1) boyutlu cisimleri devindirerek <i class="calibre4">n</i> boyutlu cisimler üretmek.</p>

  <p>&nbsp;</p>

  <p>Sınıfta, gazetelerde ve televizyonda neden spor aracılığıyla bilim öğretmiyoruz?</p>

  <p>&nbsp;</p>

  <p>Çocukluğumda babam eve günlük bir gazete getirip beysbol skorlarını büyük bir hazla okurdu. Benim için hiçbir anlam ifade etmeyen kısaltmalar (W, SS, K, W-L, AB, RBI) onun için çok şey ifade ederdi. Her yerde gazetelerde bu harfleri görmek olasıydı. Sonra belki benim de anlayabileceğim kadar kolay olduklarını düşünmeye başladım. Sonunda beysbol istatistikleri dünyasında ben de kendime bir yer edinmiştim. (Bu kısaltmaların ondalık sayıları öğrenmeme yardımcı olduğunu biliyorum ve ne zaman -özellikle de beysbol sezonunun başında- birinin "bini vurduğunu" duysam, şöyle bir duraksıyorum. Ama 1,000 1000 değil ki. Şanslı oyuncu biri vurmuş demek ki.)</p>

  <p>&nbsp;</p>

  <p>Peki ya ekonomi sayfaları? Bu sayfalarda giriş bilgisi ya da açıklayıcı dipnotlar, kısaltmaların tanımları var mı? Hayır yok. Ya batarsınız ya çıkarsınız. Şu istatistik karmaşasına bir bakın! Ama insanlar kendi istekleriyle bu sayfalara dalıyorlar. Anlayabilmek yetilerinin ötesinde değil, özgüdülenmeye bağlı bir beceri onlar için. Matematik, bilim ve teknoloji konusunda neden aynısını yapamıyoruz?</p>

  <p>&nbsp;</p>

  <p>&nbsp;</p>

  <p>Her spor dalında, oyuncular inişli çıkışlı bir çizgi izler. Basketbolda buna sıcak el deniyor. Hata yapamazsınız. Bir playoff maçında, normalde iyi bir uzak mesafe atıcısı olmayan Michael Jordan'ın sahanın her yerinden peş peşe üç puanlık atışlar yapıp, sonunda kendi kendine şaşkınlıkla omuzlarını silktiğini anımsıyorum. Tersine, ısınamadığınız, hiçbir şeyin yerini bulmadığı zamanlar da vardır. Oyuncu havasında olduğu zaman sanki büyülü bir güçle donanmış, beceremediğinde de kötü talihe çatmış ya da uğursuz bir büyüye kurban gitmiş gibi görünür. Ama bu bilimsel düşünmeye değil, sihire dayalı bir yaklaşımdır.</p>

  <p>&nbsp;</p>

  <p>İniş çıkışlar, rastgele olaylarda bile beklenir türden bir seyirdir. Asıl her şeyin değişmez bir çizgide seyretmesi şaşırtıcı olurdu. Bozuk parayı on kez art arda atarsam, şu dizide yazı ve tura düşürebilirim: TTTYTYTTTT . On atışta sekiz tura ve dört kez de peş peşe! Elimdeki parayı psikokinetik güçle mi yönetiyordum? Tura düşürme havamda mıydım? Şans eseri olamayacak kadar düzenli görünüyor, öyle değil mi?</p>

  <p>&nbsp;</p>

  <p>Ama düşününce, bu tura başarısından önce ve sonra da yazı tura oynadığımı, üstelik daha uzun ve daha az ilginç bir dizi elde ettiğimi anımsıyorum: T T YT YYT T T YT YT T T TYT YYTYTYY. Bazı sonuçları dikkate alıp diğerlerini görmezden gelmeme izin verilirse, çizgimde sıradışı bir seyir olduğunu "kanıtlamaya" her zaman gücüm yeter. Bu da yutturmaca saptama takımındaki yanılgılardan biridir: Hoşa giden durumların hesaba katılması. Artı puanları anımsar, eksileri unuturuz. Saha İçi basket atış oranınız % 50 ise ve istatistiğinizi istencinize bağlı olarak değiştiremiyorsanız, basketbolda benim yazı tura atmamda olduğu gibi, bir "sıcak eliniz" olması son derece olanaklıdır. Benim on atışta sekiz tura getirdiğim kadar sıklıkla, siz de on atışta sekiz basket yapabilirsiniz.</p>

  <p>&nbsp;</p>

  <p>Cornell Üniversitesi'nde ruhbilim profesörü olan meslektaşım Tom Gilovich'in yaptığı bir araştırma, basketbol skotundaki iniş çıkışları anlayışımızın yanlış algılama olduğunu inandırıcı bir şekilde gösteriyor. Gilovich, NBA oyuncularının yaptığı atışların olasılık kurallarının ötesinde bir başarı sergileyip sergilemediğini inceledi. Bir, iki ya da üç basketten sonra oyuncuların tekrar basket atma şansı, kaçırdıkları bir atıştan sonra sayı yapmaları olasılığından yüksek değildi. Bu, hem çok iyi hem de çok iyiye yakın oyuncular, yalnızca saha içi basketler değil (yüzünüzde kimsenin elinin olmadığı) serbest atışlar için de geçerliydi. (Alış seyrinde iniş çıkışların azalması kısmen, savunmanın "sıcak elli" oyuncuya özel dikkat göstermesine de bağlanabilir kuşkusuz.) Beysbol da da sözünü ettiğimiz bu durumla ilgili, ama tersi yönde bir mit var: Averajının altında vuran biri, sayı yapmak "üzere"'dir. Bu, bir dizide birkaç tura gelmesinin, bir sonraki atışta yazı düşürme şansını yüzde 50'den yukarı çıkaracağı önermesinden daha doğru değil. İstatiksel olarak beklenenin ötesinde iniş çıkış elde etmek zordur.</p>

  <p>&nbsp;</p>

  <p>Ancak, nedense bu gerçek tatmin etmiyor. Doğruymuş gibi gelmiyor. Oyunculara, antrenörlere ya da izleyicilere sorun. Rastgele sayılarda bile anlam arıyoruz. Bizler "anlamkeşleriz". Ünlü antrenör Red Auerbach, Güovirh'in çalışmasını duyduğunda yanıtı şöyle oldu: "Kim bu adam? Çalışma yapmış öyle mi? Külahıma anlatsın." Antrenörün kendi görüşlerini tahmin etmek zor değil. Ne var ki basketboldaki iniş çıkışlar yazı tura oyununun seyrinden daha farklı bir çizgide değilse, ortada büyü sihir falan da yok demektir. Peki bu durum oyuncuları, olasılık yasalarıyla oynatılan kuklalara mı dönüştürüyor? Elbette ki hayır. Ortalama atış yüzdeleri, kişisel becerilerinin gerçek bir yansımasıdır. Bizim sözünü etliğimiz durum ise iniş çıkışların sıklığı ve süresi ile ilgili.</p>

  <p>&nbsp;</p>

  <p>Tanrıların çıkış gösteren oyuncuyu kutsamış, soğuk elli olanı da lanetlemiş olduğunu düşünmek daha eğlenceli kuşkusuz. Peki öyleyse sorun nedir? Biraz gizemcilikten ne çıkar? Sıkıcı istatistiksel analizlerden çok daha sevimli bu. Doğru, biraz gizemciliğin basketbolda, sporda bir zararı yoktur. Ama düşünme yöntemimizde alışkanlık haline gelirse, sevdiğimiz diğer oyunlarda babımızı derde sokar.</p>

  <p>&nbsp;</p>

  <p><i class="calibre4">Gilligan</i>'<i class="calibre4">s</i> <i class="calibre4">hkınd</i> (Gilligan'ın Adası) adlı eserindeki çılgın bilim adamı, kendi kötü amaçları için diğerlerinin akıllarını kontrol etmesine yarayacak elektronik aracı ayarlarken "Bilim adamı, evet; çılgın, hayır" diyerek kıkırdıyor.</p>

  <p>&nbsp;</p>

  <p>"Üzgünüm Dr. Nerdnik, ama Dünyalı insanlar yer ve enerji <i class="calibre4">kazandıracak</i> olsa da 7 cm. boyuna indirilmekten hoşlanmayacaklar… "Çizgi filmin süper kahramanı, cumartesi sabahı çocuk kuşağında sunulan tipik bilim adamına sabırla elik bir ikilemden söz ediyor.</p>

  <p>&nbsp;</p>

  <p>Bu sözde bilim adamlarının birçoğu -gördüğüm programlardan ve görmediğim ama <i class="calibre4">(Çılgı</i>n <i class="calibre4">Bili</i>m <i class="calibre4">Adamını</i>n <i class="calibre4">Çizg</i>i <i class="calibre4">Fil</i>m <i class="calibre4">Kulübü</i> gibi), haklarında duyduklarımdan yola çıkarak söylüyorum- güç arzusuyla körüklenen ya da diğerlerinin hislerine inanılmaz derecede duyarsız olan ahlak özürlü tiplemeler. Kukla durumundaki izleyiciye verilen mesaj, bilimin tehlikeli ve bilim adamlarının da fena halde tuhaf okluğu: Bilim adamları çılgın yaratıklardır.</p>

  <p>&nbsp;</p>

  <p>Bilimin uygulamaları tehlikeli olabilir kuşkusuz; vurgulamaya çalıştığım gibi, taş aletlerin icadı ve ateşin keşfi kadar eskiden başlayarak- insanlık tarihinde her önemli teknolojik ilerleme etik belirsizlik getirmiştir. Bu ilerlemeler cahil ve kötü kişilerce tehlikeli amaçlar uğruna ya da bilge ve iyi kimselerce insan türünün yararına kullanılabilir. Ne var ki, çocuklarımıza yönelik programlarda bu belirsizliğin yalnızca bir yönü sunuluyor.</p>

  <p>&nbsp;</p>

  <p>Tüm bu programlarda bilim coşkusu nerede? Evrenin nasıl oluştuğunu keşfetmenin tadına ne oldu? Peki ya derin bir konuyu anlamanın verdiği ferahlık? Neden bilim ve teknolojinin insanlığın refahı adına yaptığı önemli katkılardan, tıp ve tanın teknolojilerinin kurtardığı milyarlarca hayattan hiç söz edilmiyor? (Bu arada, <i class="calibre4">Gilligan</i> <i class="calibre4">'in</i> <i class="calibre4">Adası'ndaki</i> Profesör'ün bilimsel bilgisini toplumdan uzak kişilerin uygulama sorunlarını çözmek için sık sık kullandığını belirtme dürüstlüğünü de göstermeliyim.)</p>

  <p>&nbsp;</p>

  <p>Yüzleştiğimiz birçok sorunun, kökeni ne olursa olsun, bilim ve teknoloji alanında derin bir anlayış gerektiren çözümlerinin olduğu, karmaşık bir cağda yaşıyoruz. Bu sorunlara çözüm üretmek için modern toplum, en iyi akıllara umutsuzca gereksinim duyuyor. Özel yetenekli birçok çocuğun cumartesi sabahı kuşağını ya da Amerikan video mönüsünde sunulan diğer programları izleyerek bilim ya da mühendislik alanında bir meslek yaşamına yöneleceğini hiç sanmıyorum.</p>

  <p>&nbsp;</p>

  <p>Geçtiğimiz yıllar içinde, Duyu Ötesi Algı, Bermuda Üçgeni, UFO'lar, antik astronotlar, Büyük Ayak ve benzeri konularda eleştirel olmaktan uzak ve saçma sayısız televizyon dizisi üretildi. Yeni bir tarzın ürünü olan İ<i class="calibre4">n</i> <i class="calibre4">Search of.</i> ..(.. . Arayışında) dizisi, konuya ilişkin dengeli bir görüş sunma adına her türlü sorumluluğu reddeden bir uyarı yazısı ile başlıyor. Bu programda, bilimsel kuşkuculuktan bir zerre bile nasibini almamış bir heyecan açlığı seziyorsunuz. Herkesin kamera karşısında söylediği her şey pekâlâ doğru sayılıyor. Kanıtın ağırlığına göre yargılanacak alternatif açıklamalar olabileceği görüşüne asla yer yok. Aynısı, adından da anlaşılacağı gibi basmakalıp çözümlere kucak açan <i class="calibre4">Sightings</i> (Tanıklıklar) ve <i class="calibre4">Unsolved</i> <i class="calibre4">Mysteries</i> (Çözülmemiş Gizler) ve benzeri tüm diğer programlar için geçerli.</p>

  <p>&nbsp;</p>

  <p>... Arayışında, genellikle aslen ilginç bir konuyu alarak kanıtı sistematik olarak çarpıtıyor. Bir yanda basit bir bilimsel açıklama, diğer yanda ise en fantastik türünden doğaüstü ya da gizemli bir açıklama duruyorsa, programda hangisine yer verileceğini tahmin edersiniz sanırım. İşte rastgele bir örnek: Plüton'un ardında büyük bir gezegen bulunduğunu öne süren bir yazar sunuluyor. Kanıtı, teleskopun icadından çok önce oyulmuş, eski Sümer silindir mühürleri. Görüşlerinin profesyonel gökbilimcilerce giderek artan oranda kabul gördüğünü söylüyor yazar. Neptün, Plüton ve bu iki gezegenin ardındaki dört uzay aracının devinimlerini inceleyen gökbilimcilerin, söz konusu gezegenin izine bile rastlamadıkları konusunda tek bir söz edilmiyor.</p>

  <p>&nbsp;</p>

  <p>Seçilen grafikler bile gelişigüzel. Anlatıcı dinozorlardan söz ederken ekranda kıllı bir mamut beliriyor. Anlatıcı helikopterleri betimliyor, ama biz bir mekik kalkışı izliyoruz. Kulağımıza göllere ve sel ovalarına ilişkin bilgi çalınırken, gözlerimiz dağ zirvelerinde dolaşıyor. Onlar için hiç önemi yok. Görüntüler de gerçeğe, arkada konuşan ses kadar kayıtsız.</p>

  <p>&nbsp;</p>

  <p>Doğaüstünün kuşkucu gözle incelenmesine hiç de sıcak bakmayan <i class="calibre4">The</i> <i class="calibre4">X Files</i> (Gizli Dosyalar) isimli bir dizi, uzaylılarca kaçırılmanın gerçekliği, garip güçlerin varlığı ve hükümetin ilginç her şeyi gizleme siyaseti güttüğü yönünde çarpıtılmış olaylar sunuyor. Doğaüstücü bir iddia, asla bir düzmece, ruhsal sapma ya da doğal dünyanın yanlış anlaşılması olarak çıkmıyor karşımıza. Gerçeğe çok daha yakın ve halk için çok daha yararlı bir program (çocuk programı <i class="calibre4">Scoob</i>y <i class="calibre4">Doog),</i> doğaüstücü iddiaların sistematik olarak araştırılıp her birinin basit; açıklamaları olduğunu gösteren, yetişkinlere yönelik bir dizi olabilirdi. Böyle bir programı çekici kılan da yanılgıların ve düzmecelerin nasıl görünürde inandırıcı doğaüstü olaylara dönüşebileceğinin ortaya konulması olurdu. Belki, her seferinde düş kırıklığına uğrayarak, gelecek sefere kuşkucu yaklaşım duvarını aşabilecek su götürmez doğaüstü bir olay bulmayı uman bir araştırmacı tiplemesi de diziye canlılık katardı.</p>

  <p>&nbsp;</p>

  <p>Televizyon bilimkurgu programlarında daha başka hatalar da yapılıyor. Örneğin <i class="calibre4">Uzay</i> <i class="calibre4">Yolu,</i> çekiciliğine, uluslararası ve türler arası güçlü perspektifine karşın, en temel bilimsel gerçekleri sık sık çiğniyor. Mr. Spock'ın insanla Vulcan gezegeninde bağımsız olarak evrim geçirmiş bir yaşam türü arasında geçiş olduğu görüşü, genetik olarak insan ve enginar arasında başarılı bir geçiş olması şansından çok daha düşük olasılığa sahip. Ama bu görüş, popüler kültürde sonradan uzaylılarca kaçırılma öykülerinin değişmez bir öğesine dönüşen uzaylı insan melezleri savına örnek sağlamış oldu. Çeşitli <i class="calibre4">Uzay</i> <i class="calibre4">Yolu</i> TV dizileri ve filmlerinde düzinelerce uzaylı türü betimlenebilirdi.</p>

  <p>&nbsp;</p>

  <p>Bizim önümüze konulanlar ise, hafifçe farklı insan türevleri. Bu durumun ardında, sadece bir oyuncu ve lateks maske ile halledilebilir karakter kullanmayı gerektiren kısıtlı bütçeler olsa da sonuçta ortaya çıkanlar evrimsel sürecin olasılık kurallarına bağlı doğasını inkâr ediyor. Eğer uzaylılar varsa, kanımca hemen hepsi Klingon ve Romulanlardan fena halde daha az insansı görünecek ve son derece farklı teknolojik düzeylere sahip olacaktır. <i class="calibre4">Uzay</i> <i class="calibre4">Yolu,</i> evrimsel gerçeklerden soyutlanmış bir sunum içeriyor.</p>

  <p>Birçok TV programı ve filminde bilim rastgele haliyle bile -bilimden zaten bağımsız bir konuda yer alması gerekmeyen, metinden çıkarılabilir öğelerden söz ediyorum- yetersiz sunuluyor. Lisansüstü eğitimini yapan bir öğrenci kiralayıp bilimsel doğruluk açısından senaryoyu okutmak çok az paraya mal olur. Ne var ki asla böyle bir yönteme başvurulmuyor. Sonuçta, birçok diğer bakımdan ibret verici olan <i class="calibre4">Star</i> Wars'da (Yıldız Savaşları), uzaklık birimi olan "parsek"ten hız birimi gibi söz etme gafları yapılıyor. Bu gibi noktalara bir zerre daha özen gösterilseydi, senaryo güzelleşebileceği gibi, izleyici kitleye de biraz bilim aktarılmış olurdu.</p>

  <p>&nbsp;</p>

  <p>TV'de kolay inanırlar için bol bol sahte bilim, fena sayılmayacak oranda tıp ve teknoloji sunumu var. Ama özellikle idarecilerinin bilimsel programların rating'i ve kârı düşüreceğini düşündüğü, başka bir şeyi de umursamadığı büyük ticari kanallarda bilime rastlamak neredeyse hiç olası değil. Kanallarda "Bilim Muhabiri" sıfatıyla görev yapan kişiler ve bilime ayrıldığı söylenen haber programlan çıkıyor karşımıza zaman zaman. Ne var ki sözünü ettikleri bilim değil, tıp ve teknoloji. Tüm o kanallarda, işi her haftanın <i class="calibre4">Nature</i> <i class="calibre4">ya</i> da <i class="calibre4">Science</i> dergisini okuyup haber değeri taşıyan yeni bir keşif olup olmadığına bakmak olan tek bir görevli var mıdır merak ediyorum. Her sonbahar bilimde Nobel Ödülleri duyurulduğunda, bilim haberciliği yapmak için çok büyük fırsat çıkmış oluyor. Oysa ki, ödüllerin ne için verildiğini açıklayan bir program yerine şunun gibi bir şeyler çalmıyor kulağımıza: "... bir gün kanser için tedavi geliştirilmesini sağlayabilir. Bugün Belgrat'ta ... "</p>

  <p>&nbsp;</p>

  <p>Radyo ya da televizyon söyleşi programları veya orta yaşlı beyaz adamların karşılıklı oturup birbirleriyle hep aynı görüşte olduklarını geveleyip durdukları o içler acısı pazar sabahı programları ne kadar bilim içeriyor? ABD Başkanı'nın bilim konusunda zekice bir yorum yaptığını en son ne zaman duydunuz? Neden koskoca Amerika'da, kendini evrenin nasıl işlediğini anlamaya adamış tek bir TV dizisi kahramanı yok? Basında her gün yer alan bir cinayet davasında herkes ağzından DNA testlerini düşünmezken, neden nükleik asillere ve kalıcıma ayrılmış bir program yayımlanmıyor? Televizyonda televizyonun nasıl islediğini ayrıntılı ve anlaşılır bir şekilde anlatan bir Lane program izlediğimi anımsamıyorum.</p>

  <p>&nbsp;</p>

  <p>Günümüzde, bilime ilgiyi artırmak için en etkin araç televizyon. Ne var ki, bu çok güçlü araç bilimin coşkusunu ve yöntemlerini aktarmak için hemen hiçbir şey yapmazken, "çılgın bilim adamı" motoru gürültüyle dönmeyi sürdürüyor.</p>

  <p>&nbsp;</p>

  <p>1990 başlarında Amerika'da yapılan anketlere göre, yetişkinlerin üçte ikisi "bilgi otoyolu”nun ne olduğunu bilmiyordu; yüzde 42'si Japonya'nın yerini gösteremiyordu; yüzde 38'i de "Nazi katliamı" teriminden habersizdi. Ama Menendez, Bobbitf ve O. J. Simpson suç davalarını duymuş olanlar yüzde 90'a, şarkıcı Michael Jackson'ın bir erkek çotuğa cinsel tacizde bulunduğu iddiasından haberdar olanlar yüzde 99'a ulaşıyordu. Amerika Birleşik Devletleri, dünyada eğlence sektöründen en büyük payı almış ülke olabilir, ama karşılığında çok büyük bir bedel ödüyor.</p>

  <p>&nbsp;</p>

  <p>Aynı dönemde Kanada ve ABD’de yapılmış kamuoyu yoklamaları, televizyon izleyicilerinin daha fazla bilim programı görmeyi istediklerini ortaya koyuyor. Kuzey Amerika'da, Public Broadcasting SysLem'ın (PliS) <i class="calibre4">Nova</i> dizisinde sık sık, Canadian Broadcasting Company'nin de Discoveıyyada Lcarning kanallarında zaman zaman iyi bir bilim programı yayımlanıyor. PBS'tc küçük çocuklar için Bili Nye'ırı hazırladığı "Bay Bilim" yüksek tempolu, iyi noktaları yakalayan grafiklere sahip, bilimin birçok alanına değinen, hatta kimi zaman keşif sürecini de aydınlatan bir yapım. Ne var ki halkın bilimi anlamasının getireceği büyük kazançlar bir yana, halkın ayrıntılı ve duyarlı bir yaklaşımın ürünü bilim programlarına olan derin İlgisi, televizyon programcılığına henüz yansımamış durumda.</p>

  <p>&nbsp;</p>

  <p>&nbsp;</p>

  <p>Televizyonda nasıl daha fazla bilim sunabiliriz? İşte bazı olasılıklar:</p>

  <p>&nbsp;</p>

  <ul>
    <li>Haber ve söyleşi programlarında bilimin harikalarına ve yöntemine sürekli değinilebilir. Keşif sürecinde gerçek insan draması gizlidir.</li>
  </ul>

  <p>&nbsp;</p>

  <ul>
    <li>Adli tıp ve epidemiyolojideki ilginç vakaları da kapsamak üzere, çelimsiz spekülasyonlara akılcı çözümlerin getirildiği "Çözülmüş Gizler" adında bir dizi yapılabilir.</li>
  </ul>

  <p>&nbsp;</p>

  <ul>
    <li>"Çanlarımı Yine Çal" adlı bir programla hasının ve halkın hükümetin örgütlü yalanlarını yuttuğu durumları anabiliriz. İlk iki bölüm, Tonkin Körfezi "kazası" ve suçsuz, korunmasız Amerikan sivillerinin ve askeri personelin, 1945 sonrasında sözde "ulusal savunma" gerekçeleriyle sistemaıik olarak radyasyona maruz bırakılmalarına ayrılabilir.</li>
  </ul>

  <p>&nbsp;</p>

  <ul>
    <li>Ünlü bilim adamlarının, ulusal liderlerin ve din adamlarının temel hataları ve yanlış anlamaları konulu ayrı bir dizi hazırlanabilir.</li>
  </ul>

  <p>&nbsp;</p>

  <ul>
    <li>Zararlı sahte bilimin sürekli avlanıp gözler önüne serildiği diziler ve izleyici katılımlı "nasıl yapmalı" programları yayımlanabilir: Nasıl kaşık bükülür, düşünceler okunur, sözde gelecekten haber verilir, ruhsal ameliyat yapılır, renkten karakter okunur ve TV izleyicileri bakışlarla kontrol edilir? Nasıl kandırılıyoruz: Yaparak öğrenin.</li>
  </ul>

  <p>&nbsp;</p>

  <ul>
    <li>Birçok farklı haber içeriği için bilimsel görüntüler hazırlayacak son teknoloji ürünü bir bilgisayar grafikleri tesisi kurulabilir.</li>
  </ul>

  <p>&nbsp;</p>

  <ul>
    <li>Yapımcıların her iki taraf için bilgisayar grafikleri sağlayacağı, program hakeminin güçlü kanıt standartları arayacağı, çok çeşitli konulara değinen her biri ortalama bir saat uzunluğunda, düşük maliyetli televizyon tartışına programları yapılabilir. Bu dizilerde, Dünya'nın yuvarlaklığı gibi, bilimsel kanıtın su götürmez olduğu konulara; ölümden sonra ruhun yaşadığı savına; kürtaj, hayvan hakları ve genetik mühendislik gibi yanıtın daha belirsiz olduğu tartışmalı konulara ya da bu kitapta sözü edilmiş sahte bilim örneklerine değinilebilir.</li>
  </ul>

  <p>&nbsp;</p>

  <p>Halkın bilim konusunda daha bilgili olması yolunda dayatan ulusal bir gereksinim var. Televizyon bunu tümüyle kendi başına sağlayamaz. Ama bilimin anlaşılmasında kısa vadeli gelişmeler elde etmek istiyorsak, başlanması gereken yer televizyondur.</p>

  <p>&nbsp;</p>
</body>
</html>
