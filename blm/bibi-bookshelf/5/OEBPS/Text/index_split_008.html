<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p>&nbsp;</p>

  <p>İnsanlar bu çocukça masallara ilgi gösteriyor, çünkü eski zaman dinlerinin sözünü ettiği türden şeyler, özellikle de ölümden sonra yaşam, hatta sonsuz: yaşam vaat ediyorlar.</p>

  <p>Sonsuz yaşama benzer ama çok daha farklı bir olasılık bir zamanlar, birçok diğer keşfin yanında popülasyon genetiğinin babası, on parmağında on marifet olan İngiliz bilim adamı J. H. S Haldane tarafından ortaya atılmıştı. Haldane, yıldızların kararıp uzayan soğuk, ince bir gaz tabakasıyla kaplandığı uzak bir gelecek öngörmüştü. Yelerince uzun süre beklersek, bu gazın yoğunluğunda istatistiksel salıntılılar görülür. Çok uzun zaman dilimleri sonrasında salınımlar, bizimkine benzer bir evren oluşturmaya yeter. Evren sonsuz yaşındaysa, diyordu Haldane, bu türden sonsuz sayıda oluşum bulunmalıdır.</p>

  <p>&nbsp;</p>

  <p>Sonuç olarak, içinde sonsuz sayıda gökada, yıldız, gezegen ve yaşam olan sonsuz yaşındaki bir evrende, sizin ve sevdiklerinizin yeniden kavuşacağı, üzerinde durduğumuzu n tıpkı aynısı bir Dünya da oluşmuş olmalıdır. Anne-babamı tekrar görüp, onları hiç göremedikleri torunlarıyla tanıştırabilirim. Üstelik tüm bunlar bir kez değil, sonsuz kez yinelenebilir.</p>

  <p>&nbsp;</p>

  <p>Her nedense bu sav, dinin sunduğuna eşdeğer bir avuntu sağlamıyor. Şu zaman dilimi içerisinde neler olduğunu, okuyucu ile şu an paylaştığım zamanı hiç kimse sonradan anımsayamayacaksa, cisimsel dirilmenin doyumu, en azından benim kulaklarıma boş geliyor.</p>

  <p>&nbsp;</p>

  <p>Ancak, bu çerçeve içerisinde sonsuzluğun anlamını hafife aldım. Haldane'in çizdiği tabloda, beyinlerimizin önceki turlara ilişkin tüm anılara sahip olacağı sonsuz sayıda evren yer alıyor. Doyum zaten kendiliğinden geliyor -tüm o diğer evi enlerin bu turda yaşadıklarımı solda sıfır bırakan trajedi ve ürkülerle birlikte yeniden (bir kez değil, sonsuz kez) var olacağı düşüncesi işi biraz buruklaş iniyor tabii.</p>

  <p>&nbsp;</p>

  <p>Bununla birlikte, Haldane Avutusu'nun doğruluğu, ne tür bir evrende yaşadığımıza, belki sonuçta evrenin genişlemesini daralmaya dönüştürmeye yetecek madde olup olmadığı gizemine ve havasız ortam salınımlarının özelliklerine bağlı. Öyle görünüyor ki ölümden sonra yaşama derin özlem duyanlar kendilerini evrenbilime, kuantum kütle çekimine, temel parçacık fiziğine ve sonlu ötesi aritmetiğe adamalılar.</p>

  <p>&nbsp;</p>

  <p>ilk kilise rahiplerinden İskenderiyeli Klemens, (190 yıllarında yazılmış) Fxhortatiuns to the Greeks (Yunanlılara Öğütler,) isimli eserinde, putperest inanışları, günümüzde kulağa biraz iğneleyici gelen sözlerle reddediyor:</p>

  <p>&nbsp;</p>

  <p>Yetişkin insanların öylesi masallar dinlemesine göz yumamayacak denli çok yol aldık. Kendi çocuklarımıza, susmaksızın ağladıklarında dahi, unları avutarak söylenceler anlatmak âdetimiz değildir.</p>

  <p>&nbsp;</p>

  <p>Bugünse standartlarımız çok daha düşük. Çocukları imza duygusal olarak hoş anlamlar taşıdıkları İçin Noel Baba, Paskalya Tavşanı ve Diş Perisi'ndcu söz ediyor, sonra da erişkinliğe ulaşmadan önce kafalarını bu söylencelerden arındırmaya çalışıyoruz. Neden böyle bir geri adım atıyoruz? Çünkü yetişkin olarak ayakla durabilmeleri, dünyayı gerçekten olduğu şekliyle tan imal arın a bağlıdır. Noel Baba'ya hâlâ inanan yetişkinler adına, haklı nedenlerle endişe duyarız.</p>

  <p>&nbsp;</p>

  <p>Öğretisel dinler konusunda, filozof David Hume şöyle diyor:</p>

  <p>&nbsp;</p>

  <p>İnsanların öyle konularda besledikleri kuşkuları kendilerine bile itiraf etmeye cesaretleri yoktur. Ölçüleri, sorgusuz inançtır ve asıl inançsızlığı, verdikleri güçlü hükümler ve yobazlıkla göstermiş olurlar.</p>

  <p>&nbsp;</p>

  <p>Bu inançsızlığın, Amerika'nın devrimci yazarlarından Tonı Paine'in 'l'fte Agf of Rp.amn (Akıl Çağı isimli eserinde ortaya koyduğu gibi, derin ahlaki sonuçları vardır:</p>

  <p>&nbsp;</p>

  <p>Sadakatsizlik inanmak ya da inanmamak demek değildir; kişinin inanmadığına inamı görünmesi sanalıdır. Bu tür bir yalancılığın, toplumda yarattığı "yaramazlığı" hesaplamak olanaksız. Kişi inanmadığı şeylere inanır görünmeyi meslek haline getirecek denli değer yitimine uğramış ve aklının saflığına tecavüz etmişse, her türlü diğer suçu işlemeye de kendini hazırlamış dernektir.</p>

  <p>&nbsp;</p>

  <p>T. H. Huxley'in aynı konudaki çözümlemesi ise şöyle:</p>

  <p>&nbsp;</p>

  <p>Ahlakın temeli... hakkında kanıt olmayan şevlere inanır görünmekten ve bilgi sınırlarının ötesindeki sorgulanamaz önermeleri yinelemekten vazgeçmeye dayanır,</p>

  <p>&nbsp;</p>

  <p>Klemens, Hume, Paine ve Huxley dinden söz ediyordu. Ancak, yazdıklarının daha genel uygulamaları da söz konusu: Örneğin, ticari uygarlığımızın dayatmacı zemini. Kimi aspirin markalarının reklamlarında, doktor rolündeki oyuncular, ürünlerinin ağrı kesiti etken maddeden yalnızca doktorların önerdiği miktarda içerdiğini dile getiriyorlar; ne var ki bu gizemli maddenin ne olduğunu söylemiyorlar. Oysa ki, bu ürün söz konusu maddeden çok daha fazla miktarda (tablet basma 1,2 ile 2 kat daha fazla) içeriyor. Buyrun, alın onların ürününü. Peki rakip markanın aspirinlerin- den iki tablet almayı düşünmez misiniz? Ya da "standart etkili" çeşitten daha çok işe yarayan diğer ağrı kesiciye ne dersiniz? Peki rakip markanın "ekstra güç" formülünü denemek ister misiniz? Bu reklamlar elbette ki bizlere her yıl Amerika Birleşik Devletleri'nde binden fazla insanın aspirin kullanımı yüzünden öldüğünü ya da yılda 5.000 kişinin, en çok satan Tylenol'de bulunan asetaminofen nedeniyle böbrek rahatsızlığına yakalandığını söylemez. (Bu nedensiz bir bağıntı durumu da olabilir.) Kahvaltıda bir tablet vitamin alabileceğimize göre, hangi mısır gevreğinde daha çok vitamin bulunmasını neden umursamalıyız? Aynı şekilde, kalsiyum besin maddesi olduğuna ve gastrit ile ilgisi bulunmadığına göre, bir asit giderici ilacın kalsiyum içerip içermemesi neden önemli sayılmalı? Ticari kültür, faturası tüketiciye çıkarılan benzeri yanlış yönlendirmeler ve eksik bilgilendirmeler ile dolu. Soru sormanız beklenmiyor. Düşünmeyin. Yalnızca satın alın yeter.</p>

  <p>&nbsp;</p>

  <p>Özellikle gerçek ya da sözde uzmanların para karşılığında ürünlere yaptığı övgüler, kesintisiz bir kandırmaca sağanağı oluşturuyor. Bu kişiler müşterilerinin zekâsını küçük görüyor, bilimsel nesnellik konusunda popüler tavırları sinsice zehirliyorlar. Bugün, kimileri epeyce hatırı sayılır bilim adamlarının, şirketlerin kurduğu tuzaklara ortak olduğu reklamlar bile var. Bize bilim adamlarının da para için yalan söyleyeceğini öğretiyorlar. Tom Paine'in dikkat çektiği gibi, yalanlara karşı hoşgörünün artması, birçok diğer kötülük için de zemin hazırlar.</p>

  <p>&nbsp;</p>

  <p>Şu an önümde, San Francisco'da yapılan yıllık Yeniçağ Yaşam Yorumları sergisinin programı bulunuyor. Bu sergiye her yıl on binlerce insan katılıyor. Uzman olarak ortaya çıkan oldukça şaibeli kişiler, oldukça şaibeli ürünlerin çığırtkanlığını yapıyorlar. İşte sunumlardan bazıları: "Yakalanmış Kan Proteinleri Nasıl Ağrı ve Acıya Yol Açar." "Kristaller Tılsım mı Yoksa Taş mı?" (Ne oldukları konusunda benim bir görüşüm var doğrusu.) Reklam şöyle sürüyor: "Bir kristal, radyo ve televizyon için ses ve ışığı odaklaması gibi -radyo ve televizyonun çalışma ilkesine ilişkin yavan bir yanlış anlama- "onu kullanan kişi için de ruhsal titreşimlerin gücünü artırabilir." İşte bir başkası: "Tanrıça'nın Dönüşü, Sunuşsal Bir Ayin." Bir diğeri: "Eşzamanlılık: Anımsama Deneyimi." Sunuşu yapan da "Charles Kardeş". Bir sonraki sayfada şöyle bir başlığa rastlıyoruz: "Siz, Saint Germain ve Mor Alev ile Tedavi." Yaşam Yorumları sergisinde sizi bekleyen -ne olduğu belirsiz ya da sahte- çeşitli "fırsatlar"ı duyuran ilanlar böylece sayfalar boyu sürüp gidiyor.</p>

  <p>&nbsp;</p>

  <p>Umutsuzca arayışa girişmiş kanser hastaları Filipinler'e giderek el çabukluğu ile avuçlarına sakladıkları tavuk ciğeri ya da keçi yüreği parçalarını, hastanın bağırsağından çekip çıkardıkları hastalıklı dokuymuşçasına gösteren "medyum cerrah "lan ziyaret ediyorlar. Batılı demokrasilerin liderleri devlet ile ilgili kararlar almadan önce yıldız falcılarına ya da kâhinlere danışıyor. Sonuca ulaşılması için kamuoyundan gelen baskının etkisiyle polisler, çözülmemiş bir cinayet ya da kayıp ceset konularında, mantıksal çıkarımlardan daha kesin sonuç veremedikleri halde, polisin sürekli kendilerine geldiğini söyleyen Duyu Ötesi Algı "uzmanlarına" danışıyor. Düşman ülkelerle aramızda gaiple haberleşme konusunda fark olduğu yolunda bir haber üzerine, Meclis'in de teşvikiyle CIA, okyanusun derinlerinde seyreden denizaltıların yoğun düşünme yoluyla saptanıp saptanamayacağını bulmak için giderleri halkın vergileriyle ödenen bir araştırmaya girişiyor. Bir "medyum", haritalar üzerine sarkaç tutmak ve elinde bir çatal değnek ile uçakta gezinti yapmak yoluyla yeni mineral kaynakları bulabildiğini öne sürüyor. Avustralyalı bir maden şirketi de kendisine, projenin başarısız olması durumunda bile geri alınmamak üzere tonlarca para ödüyor ve yeni kaynaklar bulması halinde pay teklif ediyor. Şimdiye değin hiçbir şey bulunamadı. Isa heykellerine ya da Meryem tablolarına birkaç damla su sürülüyor, öte yandan binlerce duygulu insan bir mucizeye tanıklık ettiklerine inandırılıyor.</p>

  <p>&nbsp;</p>

  <p>Tüm bu saydıklarımız kanıtlanmış ya da kanıtlanmaya aday yutturmacalardır. Kimi kez masumca ama karşılıklı işbirliği ile, kimi kez de art niyetli kurgu yoluyla bir aldatmaca çıkıyor ortaya. Kurban genellikle merak, korku, para hırsı ya da derin üzüntü gibi güçlü duyguların etkisi altında tuzağa düşüyor. Yutturmacanın çukuruna kolayca yuvarlanmak, size paraya mal olabilir; P. T. Barnum'u n "Her dakika bir enayi doğuyor" sözleriyle kastettiği de buydu. Öte yandan durum çok daha büyük tehlike taşıyor da olabilir; hükümetler ve toplumlar eleştirel düşünme yetisini yitirdiklerinde, yutturmacanın tuzağına düşenler ne denli sempati uyandırırsa uyandırsın, felakete götüren sonuçlarla yüz yüze gelmekten kurtulamayabiliriz.</p>

  <p>&nbsp;</p>

  <p>Bilimde deneysel sonuçlarla başlayan zinciri veriler, gözlemler, ölçümler ve "gerçekler" izler. Eğer olanaklıysa, zengin bir "olası açıklamalar dizini" oluşturur ve her sonucu sistematik olarak gerçeklerle karşılaştırırız. Eğitim süreçlerinde bilim adamları, yutturmaca saptama aletleriyle donatılırlar. Ne zaman değerlendirilmek üzere yeni görüşler ortaya konulsa, bu alet takımının yardımına başvurulur. Yeni görüş takımın içindeki aletlerin testinden canlı çıkabilirse, onu sıcak, ama temkini elden bırakmayan bir tavır ile kucaklarız. Siz de bu tavrı benimsemek, inandırıcı görünseler de yutturmacaların ağına düşmemek istiyorsanız, işlerliği tüketici üzerinde denenmiş, deneyle sabit bir yöntem var.</p>

  <p>&nbsp;</p>

  <p>Takımın içinde neler bulunuyor? Kuşkucu yaklaşım aletleri.</p>

  <p>&nbsp;</p>

  <p>Kuşkucu yaklaşım, özetle, akla yatkın bir savı geliştirme, anlama ve -önemle altını çizmek gerekir ki-hatalı ya da düzmece bir savı tanıma sanatıdır. Sorun, bir dizİ uslamlama yoluyla vardığımız sonucu sevip sevmediğimizi değil, sonuca varsayımımız ya da çıkış noktamız uyarınca varılıp varılmadığını ve varsayımımızın doğru olup olmadığını saptamaktır.</p>

  <p>&nbsp;</p>

  <p>Takımdaki aletler arasında şu İlkeleri sayabiliriz:</p>

  <p>&nbsp;</p>

  <ul>
    <li>Olanaklı olduğu sürece, "gerçekler" bağımsız bir şekilde onaylanmalıdır.</li>
  </ul>

  <p>&nbsp;</p>

  <ul>
    <li>Karkh görüş sahibi tüm bilgili kişilerin, kanıt üzerinde sözlü tartışmaya girmesini teşvik etmek gereklidir.</li>
  </ul>

  <p>&nbsp;</p>

  <ul>
    <li>Otoriteden gelen savlar çok az önem taşır -"yetkili makamlar" geçmişte hatalar yaptı. Gelecekle de yapacaklar. Başka bir deyişle, bilimde otoriteler yoktur; en fazla uzmanlar vardır.</li>
  </ul>

  <p>&nbsp;</p>

  <ul>
    <li>Birden fazla hipotez üzerinde durulması gereklidir. Ortada açıklanması gerekli bir şey varsa, olası tüm açıklamalar anılmalı; her bir olası açıklamanın sistematik olarak çürütülebileceği sınamalar yapılmalıdır. "İşleyen çok sayıda hipotez" arasında, bu Darwinci seçilimden canlı çıkan hipotezin doğru yanıt olma şansı, sırf hoşunuza gittiği için kapıldığınız ilk görüşünkinden çok daha yüksektir.*</li>
  </ul>

  <p>&nbsp;</p>

  <ul>
    <li>Kendinize ait olduğu gerekçesiyle bir hipoteze gereğinden fazla bağlanmamaya çalışın, bilgiye erişim yolundaki istasyonlardan biri olarak düşünün onu. Kendinize, o görüşü neden sevdiğinizi sorun. Diğer alternatiflerle adil bir şekilde karşılaştırın. Hipotezinizi reddetmek için nedenler bulup bulamayacağınıza bakın; siz hiçbir neden bulamasanız bile başkaları bulabilir.</li>
  </ul>

  <p>&nbsp;</p>

  <ul>
    <li>Niceleyin. Açıkladığınız her ne ise bir ölçüye, sayısal değere sahipse, onu rakip hipotezlerden ayırmayı çok daha kolay başarabilirsiniz. Belirsiz ve niteliksel hipotezler birçok açıklamaya açıktır. Kuşkusuz, karşılaşmak zorunda olduğumuz birçok niteliksel konuda da aranması gereken doğrular söz konusudur; ama onları bulmak daha zordur.</li>
  </ul>

  <p>&nbsp;</p>

  <ul>
    <li>Eğer bir savlar zinciri söz konusu ise, (temel sav da dahil olmak üzere) zincirin her halkası -bir kısmı ya da birçoğu değil- geçerliğini kanıtlamak zorundadır.</li>
  </ul>

  <p>&nbsp;</p>

  <ul>
    <li>Occam'ın Usturası. Bu kararlama yöntemi, veriyi aynı derecede iyi açıklayan iki hipotezle karşılaştığımızda, daha basit açıklamayı seçmemizi sağlar.</li>
  </ul>

  <p>&nbsp;</p>

  <ul>
    <li>Hipotezin en azından ilkesel olarak yani ispatlanabilir olup olmadığını sorun. Sınanamayan, yanlışlanamayan önermeler, pek fazla değer taşımaz. Evrenimizin ve içerisindeki her şeyin, daha büyük bir kozmosta, yalnızca bir temel parçacık -örneğin, bir elektron- sayılacağı yolundaki baş döndürücü görüşü düşünün. Ancak, evrenimizin dışına ilişkin bilgiyi hiçbir zaman elde edemezsek,</li>
  </ul>

  <p>&nbsp;</p>

  <p><sub class="calibre3">*</sub><sub class="calibre3">Bu, jüri davalarında da söz konusu bir sorundur. Geçmişe yönelik çalışmalar, kimi jüri üyelerinin çok erken -hatta davanın ilk aşamasında- karara vararak ilk izlenimlerini destekleyen kanıtları dikkate alıp karşıt kanıtları reddettiklerini gösteriyor Bu tür kişiler, işleyen alternatif hipotezler yöntemini kullanmaksızın karar veriyorlar.</sub></p>

  <p>&nbsp;</p>

  <p>O halde bu görüş "çürütülemez" değil midir? Önermeleri deneyebilmelisiniz. Müzmin kuşkuculara, uslamlamanızı izleme, deneylerinizi tekrarlama ve aynı sonuçları alıp almayacaklarına bakma şansını vermek zorundasınız.</p>

  <p>&nbsp;</p>

  <p>Dikkatlice tasarlanmış kontrollü deneyler, daha önce de vurgulamaya çalıştığım gibi, sonuca ulaşmada anahtar rol oynar. Aklımızda kurgulama yoluyla fazla bir şey öğrenemeyiz. Düşündüğümüz ilk aday açıklamaya bağlanmak oldukça çekicidir kuşkusuz. Bir açıklama hiç yoktan iyidir. Peki ya birkaç aday türetebiliyorsak? Aralarından nasıl seçim yaparız? Seçimi biz yapmayız; o işi deneye bırakırız. Francis Bacon, klasik mantığı kullanır:</p>

  <p>&nbsp;</p>

  <p>Savlama, kesifimin yeterli değildir; çünkü doğanın inceliği, savın inceliğini kat kat aşar.</p>

  <p>&nbsp;</p>

  <p>Kontrol deneyleri her zaman esas alınmalıdır. Örneğin, yeni bir ilacın söz konusu hastalığı yüzde 20 oranında daha çabuk iyileştirdiği öne sürülüyorsa, deneğin yeni ilaç olduğunu sandığı şeker tabletleri aldığı bir kontrol grubunda da hastalığın yüzde 20 daha hızlı iyiIeşmediğinden kesinlikle emin olmalıyız.</p>

  <p>&nbsp;</p>

  <p>Değişkenler birbirinden ayrılmalıdır. Düşününüz ki deniz tutmasından muzdaripsiniz. ve size hem bir akupunktur bileziği hem de bulantı ilacı veriliyor. Bir süre sonra rahatsızlığınızın azaldığını hissediyorsunuz. Peki işe yaramış olan hangisi -bilezik mi ilaç mı? Yanıtı bulabilmenin tek yolu, bir dahaki sefere her ikisini de ayrı ayrı denemektir. Diyelim ki, bilime deniz tutmasını göze alacak denli gönülden bağlı değilsiniz. Bu durumda değişkenleri ayırmayacak, her iki çareye birden başvuracaksınız. Uygulamada istediğiniz sonuca ulaştığınıza göre, daha fazla bilgi edinmek için zahmete; girmeye gerek olmadığını düşünebilirsiniz.</p>

  <p>&nbsp;</p>

  <p>Birçok durumda deneyin "çifte körleme” yöntemiyle yapılması gerekir; böylelikle belli bir sonuç almayı umanlar, değerlendirme yaparken sonuçları uzlaştırmak zorunda kalmaz. Örneğin, yeni bir ilacı test ederken, hangi hastaların iyileşme gösterdiğini belirlemekle yükümlü doktorların, hangi hastalara ilaç verilmiş olduğunu bilmemesini isteyebilirsiniz. Bilinçsizce de olsa, bu bilgi kararlarını etkileyebilir. Bunun yerine, İyileşme gösteren hastaların listesi ile yeni ilaçtan almış hastaların listesi karşılaştırılabilir. Listeler birbirinden bağımsız hazırlanmış olmalıdır kuşkusuz. Sonra ne tür bağıntılar olduğu saptanabilir. Şüphelilerin sıraya dizildiği ya da fotoğraftan teşhis yapılmasının gerekli olduğu bir polis soruşturmasında, görevli memurun bilinçli ya da bilinçsizce tanığı etkilememesi için, asıl şüphelinin kim olduğunu bilmemesi gereklidir.</p>

  <p>&nbsp;</p>

  <p>Herhangi bir iddiayı değerlendirmede hangi yolların izlenmesi gerektiğini öğretmenin yanı sıra, yutturmaca saptama takımı, bize ne yapmamamız gerektiğini de öğretmelidir. Bu takım, mantık ve söz sanatının en bildik ve tehlikeli yanılgılarını tanımamızı sağlar. Din ve siyasette birçok iyi örnek bulmak olanaklıdır; çünkü bu iki dalın uygulayıcıları, sık sık birbiriyle çelişen iki önermeyi doğru göstermek durumunda kalır. Bu yanılgılar arasında şunları sayabiliriz:</p>

  <p>&nbsp;</p>

  <ul>
    <li>ad hominem- "Kişiye özel" anlamına gelen ve sava değil, savı öne sürene saldıran ifade (örneğin, Dr. Smith tanınmış, köktenci bir dinbilimcidir; bu nedenle evrime karşı çıkışının ciddi&nbsp;&nbsp;&nbsp;&nbsp;&nbsp;&nbsp;olarak değerlendirilmesine gerek yoktur);</li>
  </ul>

  <p>&nbsp;</p>

  <ul>
    <li>otoriteden gelen sav (örneğin, Başkan Richard Nixon yeniden seçilmelidir, çünkü kendisinin Güneydoğu Asya'daki savaşı sona erdirmek için gizli bir planı var-ne var ki, plan gizli olduğundan seçmenin kendi ölçütleriyle bir değerlendirme yapması olanaklı değildi; savın kendisi ona güvenmek için yeterliydi; çünkü o Başkan'dı: böylelikle seçmen, sonradan hata olduğu anlaşılan bir seçim yapmış oldu);</li>
  </ul>

  <p>&nbsp;</p>

  <ul>
    <li>karşıt sonuçların ortaya koyduğu sav (örneğin, cezalandıran ve ödüllendiren bir Tanrı olmalı, çünkü eğer olmasaydı toplum çok daha başıbozuk ve tehlikeli -hatta yönetilemez- olurdu.* Ya da: Basında çok geniş yer verilmiş bir cinayet davasının sanığı suçlu bulunmalıdır; aksi halde, diğer insanlar eşlerini öldürmek için cesaretlendirilmiş olur);</li>
  </ul>

  <p>&nbsp;</p>

  <ul>
    <li>cehaleti yeğleme -yanlışlanamayan bir şeyin doğru, doğrulanamayanın da yanlış sayılması yolundaki iddia (örneğin, UFO'ların Dünyayı ziyaret etmediği yolunda güçlü kanıt yoktur; demek ki UFO'lar -ve evrenin başka bir yerinde zeki yaşam- vardır. Ya da: Yetmiş katrilyon başka dünya olabilir, ama hiçbiri Dünya'daki ahlaki düzeye erişememiştir, bu nedenle biz hâlâ evrenin merkeziyiz.) Belirsizlik konusunda böylesine sabırsız bir tavrı şöyle eleştirebiliriz: Kanıtın yokluğu, yokluğun kanıtı değildir;</li>
  </ul>

  <p>&nbsp;</p>

  <ul>
    <li>yanıltmaca; genellikle söz sanatı ile başı büyük belada olan önermeleri kurtarmak için kullanılır (örneğin, merhametli bir Tanrı, bir kadın kurallara karşı gelerek bir erkeğin bir elma yemesine yol açtığı için gelecek kuşaklan suçlu sayabilir mil Yanıltmaca: İncelikli Özgür İstenç Öğretisi'ni anlamıyorsunuz. Ya da: Aynı kişi nasıl hem tanrısal bir Baba, Oğul ve Kutsal Ruh olabiliri Yanıltmaca: Üçleme'nin tanrısal gizemini anlamıyorsunuz. Ya da: Tanrı nasıl olup da Musevi, Hıristiyan ve Müslümanların —her bir din,</li>
  </ul>

  <p>&nbsp;</p>

  <p><sub class="calibre3">* Romalı tarihçi Polybios daha da kötümser bir yaklaşım geliştirmiş:</sub></p>

  <p><sub class="calibre3">İnsan kitleleri yasak arzularla dolu, tutkulu, sonuçlardan çekinmeyen çalkantılı bünyeler oluşturduklarındandır ki, düzeni sağlamak için içlerini korkuyla doldurmak gerekir. Bu bakımdan, eskiler tanrıları ve ölümden sonra ceza inancını ortaya atmakla iyi bir iş yapmışlardır.</sub></p>

  <p>&nbsp;</p>

  <p>nezaket ve acıma erdemleri bakımından kendi yüce ölçütlerine sarılmış olmak üzere o kadar uzun zaman boyunca zalimce işler sürdürmelerine izin verdi? Yanıltmaca: Özgür istenç'i yine anlamıyorsunuz. Hem zaten Tanrı hep gizemli yollar izler.);</p>

  <p>&nbsp;</p>

  <ul>
    <li>İddiayı kanıtlanmış saymak, başka bir deyişle yanıtı oldu bittiye getirmek (örneğin, şiddet suçlarını önlemek için ölüm cezasını uygulamak zorundayız. Ancak, ölüm cezası uygulandığında, şiddet suçlarının oranında bir düşüş oluyor mu gerçekten? Ya da: Teknik bir ayarlama ve yatırımcıların kâr payı alması nedeniyle borsada dün düşüş yaşandı -peki "ayarlama" ve kâr payı almanın beklenmedik düşüşlerdeki rolü konusunda bağımsız kanıt var mı? Bu sözde açıklamadan herhangi bir bilgi elde edebildik mi?);</li>
  </ul>

  <p>&nbsp;</p>

  <ul>
    <li>gözlemsel seçilim, diğer adıyla tercih edilen koşulların dikkate alınması ya da Francis Bacon'un tanımladığı şekliyle "artıları sayıp eksilere boşvermek"* (örneğin, Bir eyalet kendi yöresinden çıkan Başkanlar ile övünür, ama yine kendi yöresinden çıkan seri cinayet suçlularının adını bile anmaz);</li>
  </ul>

  <p>&nbsp;</p>

  <ul>
    <li>küçük sayı istatistikleri -gözlemsel seçilimin yakın bir akrabası (örneğin, "Her beş kişiden biri Çinli diyorlar. Bu nasıl olabilir? Yüzlerce insan tanıyorum ve hiçbiri Çinli değil. Sevgilerimle. "Ya da: "Arka arkaya üç yedili devirdim. Bu gece kaybedemem.");</li>
  </ul>

  <p>&nbsp;</p>

  <ul>
    <li>İstatistiğin doğasını yanlış anlama (örneğin, Başkan Duıight Eisenhozver, Amerikalıların yarısının normalin altında zekâya sahip olduklarını öğrenince hem çok şaşırdı hem de alarma geçilmesi gerektiğini belirtti);</li>
  </ul>

  <p>&nbsp;</p>

  <ul>
    <li>tutarsızlık (örneğin, düşman tarafların askeri güç potansiyeli konusunda temkinli davranarak en kötü olasılığı göz önüne alınız; ancak çevresel tehlikeler konusunda bilimsel yaklaşımları "kanıtlanmadıkları" gerekçesiy-</li>
  </ul>

  <p>&nbsp;</p>

  <p><sub class="calibre3">*</sub><sub class="calibre3">Bu konuda en sevdiğim örnek, Manhattan nükleer silah projesinde görevli araştırmacılardan biri olarak II. Dünya Savaşı'nın ortasında Amerika'ya ayak bastığında, ABD sancak görevlileri ile karşılaşan İtalyan fizikçi Enrico Fermi ile ilgili olarak anlatılan öykü:</sub></p>

  <p>&nbsp;</p>

  <p><sub class="calibre3">Falanca falancanın büyük generaller olduğu söylenir fizikçiye. Büyük generalin tanımı nedir? diye sorar Fermi hemen.</sub></p>

  <p><sub class="calibre3">Art arda birçok savaş kazanan general olsa gerek, derler kendisine.</sub></p>

  <p><sub class="calibre3">Kaç savaş?</sub></p>

  <p><sub class="calibre3">Aşağı yukarı şöyle bir tarttıktan sonra beşte karar kılarlar. Amerikalı generallerin kaçta kaçı büyüktür peki?</sub></p>

  <p><sub class="calibre3">Yine aşağı yukarı hesaplamalardan sonra küçük bir kısmının büyük olduğuna karar verilir.</sub></p>

  <p>&nbsp;</p>

  <p><sub class="calibre3">Bunun üzerine Fermi sert bir çıkış yaparak, düşününüz ki büyük general diye bir şey yok; tüm ordular aynı güce sahip ve savaş kazanmak tümüyle bir şans oyunu der. Bu durumda bir savaşı kazanma olasılığı ikide bir yani 1/2; iki savaş kazanmanın 1/4, üç savaşınki 1/8, dört savaşın 1/16 ve beş ardıl savaşı kazanmanınki de 1/32: yani yüzde 3'tür. Amerikalı generallerin küçük bir kısmının beş ardıl savaşı -tümüyle şans eseri olarak- kazanmasını zaten beklersiniz. Peki arka arkaya on savaş kazanan general var mı, siz onu söyleyin... ?</sub></p>

  <p>&nbsp;</p>

  <p>&nbsp;</p>

  <p>le gönlü ferah bir şekilde reddediniz. Ya da: Eski Sovyetler Birliği'nde ortalama ömürdeki azalmayı komünizmin yıllar önceki başarısızlıklarına bağlayın, ama Amerika Birleşik Devleti'ndeki (şu an başlıca sanayi toplumları arasında birinci sırada yer alan) yüksek çocuk ölümü oranını kapitalizmin başarısızlıklarıyla asla ilintilendirmeyin. Ya da: Evrenin kalan ömrünün sonsuz olduğunu düşünmeyi akla yatkın bulun, ancak geçmişinin de sonsuza uzandığı görüşünü absürd olarak değerlendirin);</p>

  <p>&nbsp;</p>

  <ul>
    <li>non sequitur-Latince "mantıksız sonuç" anlamına gelen ifade (örneğin, ulusumuz varlığını sonsuza değin sürdürecektir, çünkü Tanrı büyüktür. Ne var ki, hemen her ulus, kendisi için aynı kanıda; Almanlar şöyle diyordu: "Got! mil uns"). Mantıksız sonuç yanılgısına düşenler, genellikle alternatif olasılıkları göz ardı etmiş kesimler oluyor;</li>
  </ul>

  <p>&nbsp;</p>

  <ul>
    <li>poslhoc, ergopropler lun -l-Mincede "Bundan sonra oldu, o nedenle bundan dolayı" anlamındaki ifade (örneğin, Manila Başpiskoposu Jaime Kardinal Sin şöyle diyor: "26 yaşında olduğu halde kullandığı doğum kontrol hapları yüzünden 60 yaşında gösteren birini tanıyorum. "Ya da: Kadınlar oy hakkı elde etmeden önce nükleer silahlar yoktu);</li>
  </ul>

  <p>&nbsp;</p>

  <ul>
    <li>anlamsız soru (örneğin, karşı konulmaz bir güç, kıpırdatılamaz bir nesne ile karşılaştığında ne olur? Ancak karşı konulamaz güç diye bir şey varsa, kıpırdatılamaz nesne diye bir şey de olamaz; tersi de doğrudur);</li>
  </ul>

  <p>&nbsp;</p>

  <ul>
    <li>hesaba katılmayan ana nokta ya da yanlış yöne sapma -orta noktada yer alan olasılıklardansa yalnızca iki tane noktayı dikkate alma (örneğin, "Tabii, sen de onun tarafını tut; eşim hep kusursuzdur, bense hep haksızımda: "Ya da: "Ülkeni ya sever ya da nefret edersin. "Ya da: "Çözümün parçası değilsen, sorunun bir parçasısındır. ");</li>
  </ul>

  <p>&nbsp;</p>

  <ul>
    <li>kısa dönem/uzun dönem çatışması -hesaba katılmayan orta noktanın bir alt dalı; ancak çok önemli olduğu için ayrıca dikkat çekmek istedim (örneğin, yetersiz beslenen çocuklara gıda sağlama ve okulöncesi çocukları eğitme programlarına para ayıramayız, hiç zaman kaybetmeksizin sokaktaki suç konusuyla ilgilenmeliyiz. Ya da: Böylesine büyük bir bütçe açığımız varken neden uzayı keşfetmekle ya da temel bilimlerle uğraşalım?);</li>
  </ul>

  <p>&nbsp;</p>

  <ul>
    <li>yine hesaba katılmayan ana nokta ile ilgili olarak, kaygan yokuş (örneğin, gebeliğin ilk haftalarında kürtaja izin verirsek, gelişim evresini tamamlamış bir bebeğin öldürülmesini engellemeyi asla başaramayız. Ya da tersine: Devlet dokuzuncu ayda bile kürtaja yasak getirecek olursa, pek yakında bizlere gebe kalma şuasında vücudumuza neler yapmamız gerektiğini de söylemeye kalkışacaktır.);</li>
  </ul>

  <p>&nbsp;</p>

  <ul>
    <li>Bağıntının karıştırılması ve neden gösterme (örneğin, bir kamuoyu araştırması, eşcinsellik oranının üniversite mezunları arasında, daha az eğitimlilerden daha yüksek olduğunu gösteriyor; demek ki eğilim insanları eşcinselliğe itiyor. Ya da: And depremleri, Uranüs gezegenine yakınlaşmalar ile bağıntılıdır; dolayısıyla -daha yakınımızda bulunan ve daha büyük külteye sahip Jüpiter gezegeni ile öyle bir bağıntı bulunamamış olmasına karşın-depremlere yol açan Uranüs gezegenidir*);</li>
  </ul>

  <p>&nbsp;</p>

  <ul>
    <li>çöpten adam -bir konumu karikatürize ederek saldırıyı kolaylaştırmak (örneğin, bilim adamları, (canlıların şans eseri ortaya çıktıkları kanısında -Darwin'in doğanın, işe yararları ayırıp yaramayanları yok ettiği yolundaki bakış açısını bilinçli olarak göz ardı eden bir yaklaşım. Ya da -bu da bir kısa dönem/uzun dönem yanılgısıdır -çevreciler, salyangozlar ve benekli baykuşlar konusunda, insanlar için olduklarından çok daha fazla endişeliler);</li>
  </ul>

  <p>&nbsp;</p>

  <ul>
    <li>saklı kanıt ya da yarı doğrular (örneğin, Başkan Reagan'a yapılan suikast girişimi konusunda, her yerde geniş yer verilmiş olan inanılmaz derecede dakik bir "kehanet" televizyonda da yayımlandı; peki ama -önemli bir ayrıntı- televizyon kaydı olaydan önceye mi sonraya mı ait? Ya da: Yumurta kırmadan omlet yapılmaz; hükümetin bu yolsuzluklarından kurtulmak için bir devrim gerekti. Evet, ama bunun önceki rejimde olduğundan çok daha fazla insanın ölümüyle sonuçlanan bir devrim olması gerekli mi? Diğer devrimlerden alınan dersler neler öğretiyor? Tüm devrimler baskıcı rejimlere karşı ve insanların yararına mıdır?);</li>
  </ul>

  <p>&nbsp;</p>

  <ul>
    <li>aldatıcı sözler (örneğin, ABD Anayasası'nın öngördüğü güçlerin ayrımı ilkesi uyarınca, Meclis ilan etmediği sürece Amerika Birleşik Devletleri bir savaşa giremez. Öte yandan, başkanlara dış politikanın kontrolü ve savaşın idaresi yetkileri verilmiştir ve bunlar adayı yeniden seçtirmek için potansiyel güce sahip araçlardır. Her iki siyasi partiden çıkan Başkanlar da bir yandan bayrağı sallayıp bir yandan da savaşlara başka isimler takarak -"güvenliği korumaya yönelik etkinlikler", "silahlı erkinlikler", "koruyucu tepki atılımları", "ortalığı yatıştırma", "Amerikan çıkarlarını koruma" ve "Tatbikat Gerektiren Neden" gibi çeşitli "tatbikatlara" -savaşlara kalkışabiliyorlar. Savaşa övgüler, siyasi amaçlarla dilin yeniden biçimlendirildiği geniş bir saha oluşturuyor. Talleyrand şöyle demiş: "Siyasetçiler için önemli bir sanat dalı da eski isimleriyle topluma iğrenç gelen kurumlara yeni isimler bulmaktır").</li>
  </ul>

  <p>&nbsp;</p>

  <p>Bu türden mantıksal ve güzel sözlerle ifade edilen yanıltmacaların varlığından haberdar olmak yoluyla alet takımınım tamamlamış oluruz. Tüm</p>

  <p>&nbsp;</p>

  <p><sub class="calibre3">Ya da: Şiddet içeren TV programlarını izleyen çocuklar yetişkinliklerinde şiddete daha eğilimli oluyorlar. Ancak, TV mi şiddete yol açıyor, yoksa şiddet eğilimli çocuklar şiddet içeren programlar izlemeyi mi tercih ediyor? Büyük olasılıkla her ikisi de doğru. Ticari çıkarlar nedeniyle TV şiddetini savunanlar herkesin televizyon ile gerçeği ayırt edebileceğini öne sürüyor. Ne var ki cumartesi sabahı çocuk programları saatte ortalama 25 şiddet gösterimi içeriyor</sub><sub class="calibre3">.</sub> <sub class="calibre3">Bu durum, en azından, küçük çocukların saldırganlık ve rastgele zalimliğe karşı duyarsızlaşmalarına yol açıyor. Kolay etki altında kalan yetişkinlerin beyinlerine sahte anılar yerleştirilebiliyorsa, daha ilkokuldan mezun olmadan ünce ortalama 1 (XI 000 şiddet gösterimine maruz bıraktığımız çocuklarımızın beyinlerine biz neler yerleştirmiş oluyoruz der siniz?</sub></p>

  <p>&nbsp;</p>

  <p>&nbsp;</p>

  <p>aletler gibi, yutturmaca saptama takımı da kötüye kullanılabilir, bağlam dışı uygulamaya konulabilir, hatta düşünmeye alternatif bir kör değneği haline getirilebilir. Ancak yerinde ve adil kullanıldığında, kendi savlarımızı başkalarına sunmadan önce değerlendirmek de dahil olmak üzere, her türlü ayrımı yapma amacına hizmet eder.</p>

  <p>&nbsp;</p>

  <p>Amerikan tütün sanayii, her yıl 50 milyar dolar kazanç sağlıyor. Sigara kullanımı ve kanser arasında istatistiksel bir bağıntı olduğunu tütün sanayii de kabul ediyor; ancak bu bağıntının nedensel olmadığını öne sürüyor. Onlara göre, bir mantık hatası yapılıyor. Bu ne anlama gelebilir? Kansere kalıtsal eğilimi olan kişilerin, bağımlılık yapan ilaçları kullanmaya da kalıtsal eğilimi olabilir -yani sigara kullanımı ve kanser bağıntılı olabilir, ama kansere sigara neden olmaz. Bu türden, son derece zorlama başka ilişkiler de kurulabilir. İşte bilimin kontrol deneylerinde ısrarlı olmasının nedenlerinden biri de budur.</p>

  <p>&nbsp;</p>

  <p>Diyelim ki çok sayıda farenin sırtına sigara katranı sürdünüz ve aynı özelliklere sahip ancak sırtına katran sürülmemiş bir diğer grup farenin sağlık durumunu gözetim altında bulundurmaktasınız. İlk grup kansere yakalandığı halde ikinci grupta kanser görülmezse, bağıntının nedensel olduğundan kesinlikle emin olabilirsiniz. Tütün dumanı solunduğunda, kansere yakalanma olasılığı artar; solunmadığında ise doğal düzeyde kalır. Anfizem, bronşit ve kalp-damar hastalıkları için de aynısı geçerlidir.</p>

  <p>&nbsp;</p>

  <p>Sigara dumanındaki maddelerin kemirgenlerin sırtına sürüldüğünde hastalığa yol açtığı sonucuna varan ilk çalışma 1953 yılında bilimsel yazında yayımlandığında, başlıca altı tütün şirketinin yanıtı, Sloan Kettering Vakfı'nca desteklenen araştırmaya ilişkin kuşku uyandırmak amacıyla bir halkla ilişkiler kampanyası başlatmak olmuştu. Freon ürünlerinin koruyucu ozon tabakasına zarar verdiği yolunda ilk çalışma yayımlandığında, Du Pont Corporation da benzer tepki göstermişti. Daha birçok örnek verilebilir.</p>

  <p>&nbsp;</p>

  <p>Hoşlarına gitmeyen araştırma sonuçlarını reddetmeden önce, hatırı sayılır şirketlerin üretim öncesinde ürünlerinin güvenliğini denemek için büyük kaynaklar harcayacaklarını düşünebilirsiniz. Gözden kaçırdıkları bir nokta varsa, bağımsız bilim adamları bir tehlike olduğunu söylüyorsa, şirketler neden buna karşı çıksın ki? Kâr kaybına uğramaktansa insanları öldürmeyi mi yeğleyecekler? Belirsiz bir dünyada bir hata yapıldıysa, sonrasında tüketicileri ve halkı korumaya yönelik bir tutum izlenmesi gerekmez mi? Sırası gelmişken, tüm bunlar hür girişimlerin kendilerini denetleme yetisi konusunda ne söylüyor bize? Bunlar, halkın yararı uğruna hükümetin en azından bir ölçüde müdahale etmesi gerekli durumlar değil mi?</p>

  <p>&nbsp;</p>

  <p>Brown and Williamson Tütün Ortaklığı'nın 1971 tarihli dahili raporu, ortak hedeflerden biri olarak şunu belirtmiş: "Milyonlarca insanın zihninde yer etmiş, sigara kullanımının akciğer kanserine neden olduğu yolundaki yanlış yargıyı bertaraf etmek; zira bu yargı, bağnaz varsayımlar, safsatalı söylentiler, adını duyurmaya çalışan fırsatçıların desteksiz iddiaları, bilimsel olmayan ifadeleri ve zanları üzerine temellendirilmiştir." Şikayetleri arasında şu da yer alıyor:</p>

  <p>&nbsp;</p>

  <p>Hür teşebbüs tarihinde herhangi bir ürüne karşı girişilmiş en büyük iftira ve karalama hareketi; eşi görülmemiş, inanılmaz derecede art niyetli bir saldırıdır bu. Öylesine etkili anlamlar içeren öylesine büyük bir iftira ki bu, nasıl oluyor da böyle bir karalama kampanyası anayasa ile bağdaştırılıyor, nasıl oluyor da yasalar böyle görmezden geliniyor ya da çiğnenebiliyor anlamak zor doğrusu [metinden aynen alınmıştır].</p>

  <p>&nbsp;</p>

  <p>Bu söz-sanatsal söylem, tütün sanayiinin tüketiciye yönelik reklamlarında kullandığından bir parça daha hummalı o kadar.</p>

  <p>&nbsp;</p>

  <p>Düşük "katran" (sigara başına 10 miligram ya da daha az) içerdiği yolunda reklam yapan birçok sigara markası var. Bu nede n bir erdem sayılıyor? Çünkü, çok halkalı aromatik hidrokarbonların ve bazı diğer kanserojenlerin yoğunlaştığı yer, ateşe dayanıklı katranlı kısım. Düşük katranlı sigara reklamları, sigaranın gerçekten de kansere neden olduğu yolunda tütün şirketlerinin sessiz bir itirafı değil mi sizce?</p>

  <p>&nbsp;</p>

  <p>Healthy Buildings International (Uluslararası Sağlıklı Binalar), tütün şirketlerinden milyonlarca dolarlık gelir sağlayan kâr amaçlı bir örgüt. İşi pasif sigara içimi konusunda araştırma yaparak tütün şirketleri adına ifade vermek. 1994 yılında bu örgütte görevli üç teknisyen, kıdemli idarecilerin havadaki solunabilir sigara parçacıkları konusundaki veriyi bilinçli olarak çarpıttıkları yolunda suç duyurusunda bulundu. Her durumda, uydurulan ya da "düzeltilen" veriler, tütün dumanını teknisyenlerin ölçümlediğinden daha güvenli göstermeyi beceriyordu. işbirliğine dahil araştırma birimlerinin ya da anlaşmalı araştırma kurumlarının, bir ürünü tütün ortaklıklarının kamuoyuna duyurduğundan daha zararlı bulduğu oluyor mu hiç? Öyle bir sonuca varacak olsalar, ortaklıkları sürer mi dersiniz?</p>

  <p>&nbsp;</p>

  <p>Tütün, birçok bakımdan, eroin ve kokaine göre bile daha yüksek bağımlılığa yol açan bir maddedir. 1940'lara ait bir reklamın dediği gibi insanların "bir Camel uğruna iki kilometre yürümeleri" için bir neden vardı. Tütün yüzünden ölen insanların sayısı II. Dünya Savaşı kurbanlarından daha fazla. Dünya Sağlık Örgütü'ne göre, her yıl dünya çapında üç milyon insan sigara kullanımı nedeniyle ölüyor. Sigara kullanımını gelişmekle olan dünyada genç kadınlar için modern ve moda bir davranış olarak tasvir eden kapsamlı reklam kampanyası da nedenlerden biri olmak üzere, 2020 yılında bu oranın yıllık on milyon ölüm vakasına yükseleceği tahmin ediliyor. Tütün sanayii, bu bağımlılık yapıcı zebir karışımlarının kullanımını günlük yaşamın bir parçası yapmaktaki başarısını kısmen, yutturmaca saptama alanındaki yaygın bilgisizliğe, eleştirel düşünce ve bilimsel yöntem kullanımı eksikliğine borçlu. Kolay inanırlık öldürüyor.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Bir gemi sahibi, denize bir göçmen gemisi göndermek üzereydi.</p>

  <p>&nbsp;</p>

  <p>Gemisinin eski, yapımında kötü olduğunu, çok kereler denize açılıp çok yerler gördüğünü, sık sık onarım gerektirdiğini biliyordu. Kimi kişiler kendisine, o geminin denize açılamayacak kadar eski ve bakımsız olduğu yolunda kuşku bellediklerini söylüyorlardı. Bu kuşkular aklını kuşatmaya, onu mutsuz etmeye başlamıştı. Belki de diye düşünüyordu, gemiyi kızağa çektirip ne denli çok para tutarsa tutsun iyice bir elden geçirtmeliyim. Ne var ki gemi denize açılmazdan az önce, bu karamsar düşüncelerden kurtulmayı başarmıştı. Kimdi kendisine, geminin birçok kötü hava koşuluna dayandığını ve birçok yolculuğu güvenle tamamladığını ve bu yolculuktan da sağ salim dönmeyeceğini düşünmenin anlamsız olduğunu söyleyip duruyordu. Yurtlarını bırakıp şanslarını başka yerde denemeye çıkan bu mutsuz aileleri koruyacağı kuşkusuz olan Tanrı'ya güvenmeliydi.</p>

  <p>&nbsp;</p>

  <p>Yapımcı ve müteahhitlerin dürüstlüğü konusunda beynini kemiren bu yersiz kuşkuları bir kenara atacaktı. Böylelikle, geminin tümüyle güvenli, sefere hazır olduğuna içtenlikle inanılırdı kendini. Limandan ayrılışını gönlü ferah, içi yolcuların yeni evlerinde huzur bulmaları yolunda iyi dileklerle dolu olarak izledi; gemi okyanusun ortasında battığında da sigortadan parasını aldı.</p>

  <p>&nbsp;</p>

  <p>Ne söyleyebiliriz bu adam için? Elbette ki, onca insanın ölümünden sorumlu olduğunu. Gemisinin sağlamlığına içtenlikle inanmış olduğu doğru; ne var ki inancının içtenliği onu hiçbir şekilde haklı çıkaramaz; çünkü öylesi bir kanıta inanmaya hiçbir hakkı yoktu. İnancını sabırla araştırmak yoluyla dürüstçe edinmemiş, kuşkularını baskılamakla yetinmişti...</p>

  <p>&nbsp;</p>

  <p>WILLIAM CLIFFORD</p>

  <p>İnanç Ahlakı (1874)</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <h1 id="sigil_toc_id_12">BÖLÜM 13 : GERÇEKLİK SAPLANTISI</h1>

  <p>Bilimin sınırlarında -kimileri bilim öncesi düşünüşten kalma- çekici ya da en azından kafa karıştırıcı, ama kendilerini ortaya atanlarca bile bir yutturmaca saptama takımıyla vicdanlı olarak denetlenmemiş bazı görüşler kol gezer: Dünya yüzeyinin bir kürenin dışında değil içinde yer aldığı, kendinizi meditasyon yoluyla yerden yükseltebileceğiniz ve bale sanatçılarının, basketbolcuların da yerden yükselmek için meditasyona başvurdukları gibi iddialar; içimizde ruh denen, madde ya da enerjiden değil, varlığına hiçbir kanıt gösterilemeyen başka bir şeyden oluşan bir yapı olduğu ve biz öldükten sonra dünyaya tekrar inek ya da solucan şeklinde gelebileceği türünden önermelerdir bunlar.</p>

  <p>&nbsp;</p>

  <p>Sahte bilim ve batıl inanışların en bilinen ürünleri -belirtmek isterim ki bunlar listenin tamamı değil, yalnızca birkaç örnek arasında yıldız falı; Bermuda Şeytan Üçgeni; "Büyük Ayak" ve Loch Ness canavarı; hayaletler; "kemgöz"; herkesin başının çevresinde yer aldığı söylenen, kişiliğe göre farklı renklerde olan çok renkli hale benzeri "ışık halkaları"; telepati, önsezi, telekinezi ve uzak yerlerin "uzaktan görünmesi" gibi duyu ötesi algılar (DÖA); 13 rakamının "uğursuz" olduğu saplantısı (bu nedenle Amerika'da birçok iş merkezi ve otelde 12. kattan hemen sonra 14. kat geliyor- öyle ya, işi şansa bırakamazlar); kanayan heykeller; yanınızda kurutulmuş tavşan ayağı taşımanın iyi şans getirdiği inancı; gaipten haber veren değnekler, çatalla su arama, suyla büyü yapma; otizmde "kolaylaştırılmış iletişim"; küçük karton piramitlerin içinde saklandığında jiletlerin daha keskin kaldığı söylentisi ve "piramitbilim"in diğer marifetleri; ölülerden hiçbiri ödemeli olmamak üzere gelen telefonlar; Nostradamus'un kehanetleri; eğitimsiz solucanların daha iyi eğitimli diğer solucanların kalıntılarını yiyerek bir işi öğrenebildikleri yolundaki sözde keşif; dolunay zamanı suç oranında artış olduğu görüşü; el falı; numeroloji; yalan makineleri; (eski zamanların modası bağırsak, alev, gölge ve dışkı falı; guruldayan mideleri dinleme ve kısa sürmüş bir moda akımı olsa da logaritma tablolarını incelemeye ek olarak) kuyrukluyıldızları, çay yapraklarını ve "canavar bebek" doğumlarını geleceğe yönelik işaretler sayma; İsa'nın çarmıha gerilmesi gibi geçmiş olayların "fotoğrafçılığı"; akıcı bir dille konuşan Rus fili; gözleri üstünkörü bir şekilde bağlandığında parmak uçlarıyla kitap okuyabilen "duyarlı kişiler"; ("kayıp" kıta Atlantis'in 1960'lı yıllarda "su yüzüne çıkacağını" söylemiş olan) Edgar Cayce ve uyanık ya da baygın diğer "kâhinler"in sözleri; zayıflama diyeti şarlatanlığı; dış dünyada gerçek olaylar olarak yorumlanan vücutdışı (örneğin, ölüme yakın) deneyimler; geleceği görme sahtekârlığı; alfabeli, ibreli tahtalar; sardunyaların bir "yalan detektörü"nün cesurca kullanımıyla kendini ele veren duygusal yaşamları; içinde hangi moleküllerin çözündüğünü anımsayan su; yüz hatlarından ya da baştaki yumrulardan karakter okuma; "yüzüncü maymun" ve doğru olmasını istediğimiz herhangi bir şeyin gerçekten doğru olduğu iddiaları; aniden alev alıp yanarak kendilerinden geriye küçücük kömür parçaları kalan insanlar; 3 döngülü biyoritmler; sınırsız enerji kaynağı vaat eden (ama her nedense bilim adamlarının incelemesine sunulmayan) devridaim makineleri; Jeane Dixon'un bir türlü tutmayan kehanetleri (kendisi, 1953'te Sovyetler'in İran'ı işgal edeceği, 1965'te SSCB'nin ABD'yi alt ederek Ay'a ilk insanı göndereceği "kehanetinde bulunmuştu*") ve diğer profesyonel "medyumlar"; Yehova Şahitleri'nin dünyanın 1917'de yok olacağı şeklindeki kehanetleri ve benzeri diğer öngörüler; doğum öncesi ruhsal tedavi ve Bilim Mezhebi; Carlos Castaneda ve Nuh'un Gemisi'ni bulma yollu "büyücülük" iddiaları; "Amityville Dehşeti" ve diğer peri öyküleri ve günümüzde Kongo Cumhuriyeti sınırları içinde yer alan yağmur ormanlarında küçük bir brontosaurusun gezinmekte olduğu söylentileri yer alıyor. [Benzeri türden iddialara ilişkin kapsamlı tartışmaları Encydopedia of the ParanormaFda (Normalüstü Olaylar Ansiklopedisi), (Gordon Stein, ed., Buffalo: Prometheus Books, 1996) bulabilirsiniz.]</p>

  <p>Bu öğretilerin birçoğu, İncil öyle buyurduğu için köktenci Hıristiyan ve Musevilerce anında reddediliyor. Deuteronomy (Tesniye) (18:10,11) şöyle diyor (Kral James'in çeviri versiyonundan):</p>

  <p>&nbsp;</p>

  <p>Aranızdan hiçbiriniz oğlunu ya da kızını ateşten geçirmek; kâhine, bakıcıya, büyücüye ya da cadıya gitmek gafletinde bulunmasın. Ne de sihirbaza, ruh çağmaya, tılsımcıya, muskacıya başvursun.</p>

  <p>&nbsp;</p>

  <p>Yıldız falı, temas kurma, alfabeli ibreli tahtalar, gelecek konusunda kehanetlerde bulunma ve benzeri birçok eylem dini yasaklar listesindeydi. Deuteronomy'nin yazarı, bu eylemlerin vaat ettikleri sonuca ulaşmada başarısız olduklarını öne sürmüyor. Kitapta altı çizilen nokta, bu işlerin "kâfirlik" olduğu ve başka uluslarca uygulanabilse bile, Tanrı'ya inananlar için uygun olmadığı. Birçok diğer konuda sorgusuz sualsiz yargıya varabilen Havari Paul bile bizlere "her konuda kanıt aramayı" salık veriyor.</p>

  <p>&nbsp;</p>

  <p>On ikinci yüzyıl Musevi düşünürü İbn Meymun, Deuteronomy'den de ileri giderek bu tür sahte bilimsel uygulamaların kesinlikle işe yaramayacağını öne sürüyor:</p>

  <p>&nbsp;</p>

  <p>Yıldız falcılığına başvurmak, ruh çağırmak, büyülü sözler fısıldamak yasaktır... Bu uygulamalar, eski putperestlerce insanları aldatmak ve yoldan çıkarmak için kullanılmış düzmece ve yalanlardan başka bir şey değildir... Bilge ve zeki kişiler çok daha iyisini bilir.[Mishneh Torah, Avodah Zara,Bölüm11'den.]</p>

  <p>&nbsp;</p>

  <p>&nbsp;</p>

  <p><sub class="calibre3">*</sub><sub class="calibre3">Bu medyumlar, Thomas Ady'nin 1656 tarihli "Oraclers and Wizards (Kâhinler ve Büyücüler)" adlı eserinde yer alan "Kuşkulu konularda kuşkulu yanıtlar verirler ... Daha belirgin olasılıklarsa</sub> <sub class="calibre3">söz konusu olan, yanıtlan da daha belirgin olur" şeklindeki kuralları da çiğnemiş oluyorlar.</sub></p>

  <p>&nbsp;</p>

  <p>Kimi iddiaları sınamak oldukça zordur; örneğin, bir hayaleti ya da bronlosaurusu bulmaya yönelik bir araştırma gezisinden eli bos dönülmesi, bu yaratıkların var olmadığı anlamına gelmez. Kanılın yokluğu, yokluğun kanıtı değildir. Kimi iddialar ise daha kolay araştırılır; örneğin, solucanın yamyamlık yoluyla bilgi edinip edinemediği ya da ağar kutusunda bir antibiyotik ile karşılaştırılan bakteri kolonilerinin iyiliği için dua edildiğinde (duadan yoksun bırakılan kontrol bakterilerine göre) daha iyi gelişip gelişmedikleri saptanabilir. Devridaim makinesi gibi bazı iddialar ise, temel fizik yasaları gereği, daha basından elenmiş olur. Bu saydıklarımız dışında kalanların doğruluğunu ise, kanıtı incelemeden önce bilemeyiz; bilimin kapsamına her geçen gün yeni ve garip kavramlar ekleniyor.</p>

  <p>&nbsp;</p>

  <p>Daima sorulması gereken soru, kanıtın ne denli iyi olduğudur. Kanın bulma zorunluluğu da kuşkusuz, İddia sahiplerine düşüyor. Altını çizmek gerekir ki kimi iddia sahipleri, kuşkuculuğun bir sigorta, gerçek bilimin kuşkuculuk olmaksızın soruşturma olduğu kanısında. Bu kişileri işin yarısını başarmış sayabiliriz. Ama yarıya kadar gelmek, sonucu garantilemez.</p>

  <p>&nbsp;</p>

  <p>Parapsikolog Susan Blackmore, "doğaüstü güçler"e karşı daha kuşkucu bir tutum geliştirme sürecindeki adımlarından birini şöyle betimliyor:</p>

  <p>&nbsp;</p>

  <p>İskoçyalı bir anne ile kızı, birbirlerinin aklına girerek düşünce alışverişinde bulunabildiklerini öne sürdüler. Bunu göstermek için de evde kullandıklarını söyledikleri bir yöntemi, oyun kâğıtlarıyla deneme yapmayı yeğlediler. Sınanacakları odayı seçmelerini sağladım ve "alıcı”nın kartları görmesi için hiçbir normal yol olmadığına dair güvence verdim. Başaramadılar. Doğru tahminleri, olasılığın elverdiğinden daha fazla değildi. Anne-kız kütü bir düş kırıklığına uğramıştı. Başarabileceklerine içtenlikle inanıyorlardı; böylelikle kendi istek ve inancımızın bizleri ne denli kolay yanıltabileceğini gördüm.</p>

  <p>&nbsp;</p>

  <p>Birkaç su arayıcı, cisimleri psikokinetik ile kıpırdatabileceklerini iddia eden çocuklar ve telepatik güçleri olduğunu öne süren kişilerle benzer deneyimlerim oldu. Hepsi de başarısızlıkla sonuçlandı. Bugün hâlâ evimin mutlağında beş basamaklı bir sayı ile bir sözcük ve küçük bir cisim bulunuyor. Bunlar, vücudundan çıkarak dolaşırken onları "görmeyi" tasarlayan genç bir adamın isteği üzerine konuldu oraya. Üç yıldır orada duruyor ve düzenli olarak değiştiriliyorlar; henüz hiçbirini doğru tahmin edebilmiş değil.</p>

  <p>&nbsp;</p>

  <p>Telepatinin sözcük anlamı uzaktan hissetmek. "telefon"un uzaktan duymak, "televizyon"un uzaktan görmek anlamına gelmesi gibi. Sözcük, düşüncelerin değil, İlişlerin, duyguların iletişimi anlamına geliyor. Amerikalıların dörtte biri telepati benzeri bir yaşantı geçirdiğini öne sürüyor. Birbirini çok iyi tanıyan, birlikte yaşayan, birbirlerinin duygu tonları, çağrışımları, düşünce tarzları konusunda deneyimi olan kişiler, karşılarındakinin ne söyleyeceğini sık sık doğru tahmin edebiliyorlar. Bu deneyim, beş duyuya ek olarak insanın empati kurma yetisi, duyarlığı ve pratik zekâsının bir sonucu. Duyu ötesi gibi gelse de, aslında "telepati" sözcüğüne yüklenen anlam türünden bir deneyim değil. Böylesi bir yeti inandırıcı bir şekilde gösterilebilmiş olsaydı, sanıyorum ki ardında yalan belirgin fiziksel nedenler de -beyindeki elektrik akımları gibi- gösterilebilirdi. İster doğru İster yanlış adlandırılmış olsun, sahte bilim, tanımı gereği "doğanın dışında" anlamına gelen doğaüstü ile aynı şey demek değildir.</p>

  <p>&nbsp;</p>

  <p>Sözü edilen normalüstü deneyimlerden birkaçının, bir gün somut bilimsel veri ile kanıtlanması olasılığı çok düşük olsa da var. Ancak, yeterli kanıt olmaksızın herhangi birini doğru kabul etmek aptalca olur. Garaj ejderleri türünden olaylarda, tersi kanıtlanamamış ama yeterli bir açıklama da getirilememiş iddiaların bizi sabırsızlandırması, belirsizliğe karşı hoşgörümüzü anırması ve destekleyici ya da çürütücü kanıt beklemeye -dalla da iyisi aramaya- isteklendirmesi çok daha yararlıdır.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>Güney Denizleri'nin uzak bir ülkesinde dertlere derman, bilge bir adam, iman kılığında kutsal bir ruh yaşadığı söylentileri yayılmaya başladı. Bir zamandan başka bir zamana seslenebildiği söyleniyordu. Efendilerin Efendisi idi o. Geliyor,diyorlardı. Geliyor...</p>

  <p>&nbsp;</p>

  <p>1988 yılında, Avustralya gazeteleri, dergileri ve televizyon istasyonları, video kasetler ve benzeri araçlar yoluyla İyi haberleri yaymaya başladılar. Bir manşet şöyleydi:</p>

  <p>&nbsp;</p>

  <p>CARLOS</p>

  <p>AVUSTRALYA'YA VARMAK ÜZERE</p>

  <p>&nbsp;</p>

  <p>Görenler asla unutmayacak. Onlarla konuşan genç ve parlak sanatçı, birdenbire sendelemeye başlıyor, nabzı yavaşlıyor ve kalbi ölü bir adamınki gibi duruyor! Durumu sürekli gözetim altında bulundurmakla görevli tıp görevlisi, alarmı çalıştırmak üzere harekete geçiyor.</p>

  <p>&nbsp;</p>

  <p>Fakat o da ne? Akıllara durgunluk veren bir şiddette nabız tekrar atmaya başlıyor; hem de eskisinden bile daha hızlı ve güçlü. Belli ki yaşam gücü vücuda geri dönüyor; ne var ki o vücudun içindeki ruh, eşsiz seramik boyamaları Amerika'da en zengin evleri süsleyen 19 yaşındaki Jose Luis Alvarez'e ait değil. Artık vücut, öğretileri hem şaşırtacak hem de esinleyecek olan eski bir ruha, Carlos'a ait. Bir varlık ölümü yaşarken, diğer bir varlığı yaşama getirmiş oluyor: Jose Luis Alvarez'in vücudunda yasanı bulan Carlos'u, Yeniçağ bilincinin bu yeni önemli kişiliğini aramıza getiren işte bu süreç. New York'lu, kuşkucu eleştirmenlerden birinin de dediği gibi: "İnsan fizyolojisinde gizemli bir değişime ilişkin elle tutulur, fiziksel kanıt sunan ilk ve tek vaka bu."</p>

  <p>&nbsp;</p>

  <p>Bu türden 170 ölüm ve dönüşüm süreci yaşamış olan Jose, özel bir esinlemeye mekân olacak -Efendi'nin sözleriyle "eski yeni kara'ya- Avustralya'ya gitmek üzere Carlos'tan talimat almıştı. Carlos, 1988'de dünyada felaketlerin görüleceğini, iki önemli dünya liderinin öleceğini, Avustralyalıların dünyanın geleceğini derinden etkileyecek büyük bir yıldızın yükselişini ilk görenlerden olacağım bildiriyor.</p>

  <p>&nbsp;</p>

  <p>AYIN 21’İ PAZAR GÜNÜ</p>

  <p>-SAAT 15.00-</p>

  <p>OPERA BİNASI</p>

  <p>DRAMA TİYATROSU</p>

  <p>&nbsp;</p>

  <p>&nbsp;</p>

  <p>Basın açıklamasına göre Jose Alvarez, 1986 yılında, 17 yaşındayken geçirdiği bir motosiklet kazasında, hafif bir beyin sarsıntısı geçirmişti. İyileştikten sonra, onu tanıyanlar, Jose'nin değiştiğini söylüyorlardı. Kimi zaman çok farklı bir ses tonu ile konuştuğu oluyordu. Şaşkınlığa düşen Alvarez, çoğul kişilik bozuklukları üzerinde uzman bir terapistin yardımına başvurmuştu. Ruh hekiminin bulguları şöyleydi: "Jose, vücudunda, Carlos diye bilinen ikinci bir varlığı barındırmakta. Bu varlık, vücudunun yaşam gücü yeterli derecede zayıfladığında, Alvarez'in cismini ele geçirmekte." Carlos, sonradan anlaşıldığı üzere, insan vücuduna en son 1900'de, Venezuela, Karakas'ta bürünmüş, cismi olmayan bir hayalet, iki bin yaşında bedensiz bir ruhtu. Ne yazık ki önceki vücudu 12 yaşında attan düşerek ölmüştü. Carlos'un, Alvarez'in vücuduna motosiklet kazasını takiben girmiş olmasının nedeninin bu olabileceğini belirtiyordu terapist. Alvarez kendinden geçtiğinde, büyük ve ender bir kristalle odaklanan Carlos'un ruhu vücuduna girerek çağların bilgeliğini fısıldıyordu ona.</p>

  <p>&nbsp;</p>

  <p>Basın açıklamasında, Amerikan kentlerine yapılacak turların tarihleri, Alvarez/Carlos'un bir Broadway tiyatrosunda debdebeli bir resepsiyonla karşılanmasını gösteren video kaset, New York radyo istasyonu WOOP ile yaptığı söyleşinin metni ve Amerika'da yeni ve heybetli bir Yeniçağ olayının yaşanmakta olduğunu gösteren diğer malzemeler yer alıyordu. İşte bazı ayrıntılar: Güney Florida gazetelerinin birinde yayımlanmış makalede şöyle deniyor: "TİYATRO NOTU: CARLOS'un üç gün olarak planlanan kalışı, ... halktan gelen yoğun istek üzerine, Savaş Anıları Oditoryumu'nda sürmek üzere uzatıldı." Bir televizyon dergisinde ise "VARLIK CARLOS" konulu özel bir program duyuruluyordu: "Bu derinlemesine çalışma, günümüzün en popüler ve tartışmalı kişiliklerinden biri olan Carlos'un ardındaki gerçekleri ortaya koyuyor."</p>

  <p>&nbsp;</p>

  <p>Böylece Alvarez ve menajeri, Qantas'in birinci sınıf mevkiinde, Sydney'e ayak bastı. Her yere göz kamaştırıcı bir limuzinle gidiyorlardı. Kentin en lüks otellerinden birinin Başkan Süiti verilmişti kendilerine. Alvarez şık, uzun beyaz giysisinin içinde, göğsünde altın madalyonuyla gazetelerde boy gösteriyordu. İlk basın toplantısında Carlos da hemen çıkagelmişti. Varlık güçlü, eğitimli ve buyurgandı. Avustralya televizyon programları Alvarez, menajeri ve (nabzını ölçerek Carlos'un geldiğini bildiren) hemşiresini görüntüleyebilmek için sıraya girmişlerdi.</p>

  <p>&nbsp;</p>

  <p>Ekip, Avustralya'nın Today Shoıu isimli programında, George Negus'un konuğu oldu. Negus kendilerine birkaç mantıklı ve kuşkucu soru yönelttiğinde, Yeniçağcılar, birdenbire öfkeye kapıldılar. Carlos programcıyı lanetlerken, menajeri de adamcağızın üzerine bir bardak suyu boca etti ve sonra da seti terk ettiler. Magazin basınında sansasyon yaratan olayın ardından, Avustralya televizyonları bu sahneyi temcit pilavına döndürdü. 16 Şubat 1988 tarihli Daily Mirror'un baş sayfa manşeti şöyleydi: "TV'de Taşkınlık: Negus'un Suratına Su Atıldı." Televizyon istasyonlarına telefon yağıyordu. Sydney sakinlerinden biri Negus'a yönelik laneti ciddiye almak gerektiğini söylüyordu: Şeytan'ın ordusu Birleşmiş Milletler'in kontrolünü henüz ele geçirmişti; sırada Avustralya olabilirdi.</p>

  <p>&nbsp;</p>

  <p>Olaydan sonra Carlos'un konuk olduğu ilk program, A Current Affair (Güncel Bir Olay) oldu. Programa, bilekteki nabzın kısa süre için durdurulmasını sağlayan sihirbaz numarasından söz eden kuşkucu bir eleştirmen de davetliydi. Koltuk altınıza lastik bir top koyup sıktığınızda, nabzınız duruyordu. Ne var ki gerçekliğinin sorgulanmakta olduğunu gören Carlos öfkelenmiş: "Bu söyleşi sona ermiştir!" diye gürleyerek ayağa fırlamıştı.</p>

  <p>&nbsp;</p>

  <p>Gösterinin yapılacağı gün, Sydney Opera Binası Drama Tiyatrosu neredeyse tümüyle doluydu. Genci yaşlısıyla heyecanlı bir kalabalık merak içinde kaynaşıyordu. Giriş ücretsizdi -böylelikle olup bitenlerin bir tür dolandırıcılık olabileceğinden kuşku duyanlara güven verilmiş oluyordu. Alvarez, alçak bir koltuğun üzerinde sahnede belirdiğinde kalabalık derhal sustu. Nabzı kontrol ediliyordu. Birdenbire atışlar durdu. Görünüşe göre, genç adam neredeyse ölüydü. Derin hırıltılar, mırıltılar çıkarıyordu. İzleyiciler merak ve hayranlık içinde soluklarını tutmuşlardı. Birdenbire, Alvarez'in gövdesi sarsıldı ve doğruldu. Duruşu kendine son derece güvenli, buyurgandı. Ağzından gür, babacan, insanın ruhuna işleyen bir ses dökülmeye başlamıştı. Carlos gelmişti! Gösteriden sonra kendileriyle söyleşilen izleyiciler, ne denli etkilendiklerini ve haz duyduklarını anlatıyorlardı.</p>

  <p>&nbsp;</p>

  <p>Bir sonraki Pazar günü, Avustralya'nın -Amerika'daki karşılığı Sixty Minutes (Altmış Dakika) ile aynı adlı- en popüler TV programında Carlos olayının baştan sona bir düzmece olduğu açıklandı. Yapımcılar, kamuoyunu ve basını kafesleyecek bir kâhin ya da ruhani liderin ne denli kolay yaratılacağını göstermenin öğretiri olduğunu düşünmüşlerdi. Doğal olarak da kamuoyunu aldatma konusunda dünyanın (siyasetçileri saymazsanız) başta gelen uzmanlarından biriyle, sihirbaz James Randi ile temasa geçmişlerdi.</p>

  <p>&nbsp;</p>

  <p>&nbsp;</p>

  <p>•'Kendi kendini tedavi eden öylesine çok başıbozukluk, insanoğlunda kendini ve birbirini aldatma yollu öylesine güçlü bir eğilim var ki" diye yazıyor Benjamin Franklin 1784'te;</p>

  <p>&nbsp;</p>

  <p>... yaşadığım uzun yıllar boyunca, sık sık her derde deva diye duyurulup hiçbir işe yaramayan yöntemler, ilaçlar gördüm. Öyle ki, hastalıkları tedavide geliştirilen yeni yöntemden umulan şifanın, yine bir yanılgı olması korkusunu içimden alamıyorum. Ancak, kimi durumlarda bu yanılgının tedavi edici özelliği olabilir.</p>

  <p>&nbsp;</p>

  <p>Franklin bu alıntıda Mesmercilik'ten söz ediyor. Ama "her çağın kendine özgü bir aldatmacası var".</p>

  <p>&nbsp;</p>

  <p>Franklin'den farklı olarak, bilim adamlarının çoğu, güçlü özyanılgılar şöyle dursun, sahte bilimsel düzmeceleri halka göstermenin kendi görevleri olmadığı kanısında. Zaten bu konuda pek iyi oldukları da söylenemez. Bilim adamları, sırlarını güç de olsa ele veren, ama adil dövüşen doğa ile savaşmaya alışmışlardır. Genellikle de "doğaüstü" ile uğraşan ve farklı kurallarla dövüşen sahtekârlarla karşılaşmaya hazırlıksızdırlar. Sihirbazlar ise bizzat aldatmaca işinin ustasıdırlar. Saf bir gözlemcinin, yalan söylemenin yüce bir amaç uğruna yapıldığında toplumsal bir erdem sayıldığına inanabileceği birçok meslek -oyunculuk, reklamcılık, bürokratik din ve siyaset- konusunda bilgilidirler. Birçok sihirbaz aldatmaca kullanmadığı; gizemli güçlerden, son dönemde de uzaylılardan yardım aldığı iddiası udayken, aralarından bazıları da bilgilerini kullanarak şarlatanların ipliğini pazara çıkarabiliyor. Hırsız, hırsızı yakalıyor.</p>

  <p>&nbsp;</p>

  <p>Bu yutturmacalar a James "Muhteşem" Randi kadar şiddetle başkaldıran çok az kişi var ne yazık ki. Randi, kendinden sinirli bir insan olarak söz ediyor. Kızgın olduğu konu Nuh'tan kalma gizemciliğin ve batıl inanışların günümüze değin varlığını sürdürmüş olmasından başka; bunların sorgusuz kabulünün insanları dolandırmakta, küçük düşürmekte, hatta öldürmekte böylesine rahatlıkla kullanılabilmesi. Hepimiz gibi o da kusursuz değil. Kimi zaman Randi hoşgörüsüz, ve kibirli, kolay inanırlığın nedenlerinden olan zaaflar konusunda anlayışsız davranıyor. Konuşmaları ve gösterileri için kendisine sürekli para ödeniyor; ancak kazancı, numaralarının ardında ruhsal güçlerin, dünya dışı etkilerin olduğunu söylemesi halinde elde edeceği gelirin yanında devede kulak kalıyor. (Yapılan anketlere göre, dünya çapında sihirbazların çoğu, ruhsal olayların gerçekliğine inanıyor.) Bir sihirbaz olarak Randi, halkı dolandıran uzağı görücüleri, "telepatik iletişimcileri" ve şifacıları ele vermek için çok çaba gösterdi. Kaşık bükücü medyumların, hatırı sayılır kuramsal fizikçileri yeni bir fiziksel olayın yaşanmakta olduğu savına yöneltmek için kullandıkları basit hileleri ve kandırmacaları gösterdi. Bilim adamları arasında saygınlık kazanan Randi, MacArthur Vakti Bilim Kurulu Fahri Üyeliği (diğer adıyla "dâhi") unvanına da layık görüldü. Bir eleştirmen kendisini "gerçeklik saplantılı" olmakla suçladı. Benzeri bir yargıya ulusumuz ve türümüz için de varılabilmesini dilerdim.</p>

  <p>&nbsp;</p>

  <p>Randi, kârlı bir iş sahası olan şif acılık iddialarını ve yutturul atalarını göz önüne sermek için yakın geçmişte kimsenin göstermediği kadar çok çaba harcadı. En ufak kırıntıyı bile süzgeçten geçiren, her türlü söylentinin peşine düşen Randi, gezgin bir şifacıya -Tanrı'nın kutsal esininden değil, sahne arkasındaki eşi kanalıyla yolladığı 39,17 megahertz radyo frekansından- gelen "mucizevi" bilgi akışını da denetiminden yoksun etmedi.* Tekerlekli iskemlelerinden kalkıp yürümeye başlayan ve iyileştikleri söylenen özürlüler, aslında hiçbir zaman kötürüm olmamış, parayla tutulmuş kişilerdi. Randi, iddialarının geçerliğini göstermek için ciddi tıbbi kanıt sağlamalarını talep ederek şifacılara meydan okuyor. Yerel ve federal hükümet organlarını, dolandırıcılığa ve sahte tıbbi uygulamalara karşı yasaları yürürlüğe koymaya çağırıyor. Haber basınını, konudan kaçındığı için şiddetle eleştiriyor. Birçoğu Hıristiyanlık ya da Yeniçağ söylemini kullanarak insanların zaafların d arı yararlanan bilinçli şarlatanlar olan sılacıların alçak oyunlarım, hastalanılın ve civar sakinlerinin gözleri önüne seriyor. Aralarında maddi kazanç amacı gütmeyenler de olabilir kuşkusuz.</p>

  <p>&nbsp;</p>

  <p>Yoksa çok mu sert çıkıyorum? Şifacılık alanında görülen şarlatanlıkların bilim alanında görülen düzenbazlıklardan farkı nedir? Birkaç çürük elma yüzünden tüm meslek alanından kuşku duymak adil bir tutum mu? Kanımca, arada en azından iki önemli fark bulunuyor. Birincisi, zaman zaman hatalı ya da düzmece iddialar öne sürülebilse de, hiç kimse bilimin geçerliğinden kuşku duymuyor. Oysa şifonların, vücudun kendi kendini iyileştirme yetisinin ötesinde gerçekten "mucizevi" tedaviler sunup sunamadı klan her zaman yanıtı tartışılan ve merak edilen bir soru. İkinci olarak, bilimdeki düzenbazlıkları ve hataları ortaya çıkarıp açıklama getiren yalnızca ve yalnızca bilimin kendisidir. Bilim, kendi kendini denetler -yani, bilim adamları, şarlatanlık ve hata yapma potansiyelinin farkındadır.</p>

  <p>&nbsp;</p>

  <p><sub class="calibre3">Şifacının yardımcıları saf hastalarla, olaydan bir iki saat kadar önce görüşmüşlerdi. Tanrı'nın yardımı olmadan vaiz, nasıl olur da hepsinin hastalık belirlilerini, ev adreslerini bilebilirdi? Köktenci Hıristiyan şifacı Peter Popof’un Randi Tarafından orta ya çıkarılan bu sahtekarlığı 1993 yapımı Sapı;) Leap of Faith (İnançtan Sapış) adlı filme de konu olmuştu.</sub></p>

  <p>&nbsp;</p>

  <p>Ne var ki şifacılıktaki düzenbazlıkları ve hataları ortaya çıkaran, hiçbir zaman diğer şifacılar değildir. İşin ilginç yanı ise, kilise ve sinagogların, gözlerinin önünde sürüp giden aldatmacaları teşhir etmek ve yalanlamak konusunda böylesine zoraki bir tutum içinde olmaları.</p>

  <p>&nbsp;</p>

  <p>Geleneksel tıp başarısız olduğunda, acı ve ölümle yüzleşmek zorunda kaldığımızda, diğer umut kapılarına yöneliyoruz kuşkusuz. Üstelik, kimi hastalıkların ruhsal kökenli olduğu da biliniyor. Birçoğunun iyileşmesi, iyimser bir bakış açısı ve yüksek moral ile olanaklı olabiliyor. Plasebolar, işlevsiz haplar, çoğunlukla da şeker tabletleridir. İlaç şirketleri, ilaçlarının etkinliğini sürekli olarak, aynı hastalıktan şikâyetçi ve plasebo ile gerçeği arasındaki farktan habersiz kişilerin bir kısmına gerçek ilacı, kontrol grubuna da şeker tabletlerini vermek yoluyla ölçüyor. Plasebolar, soğuk algınlığı, sinir bozukluğu, depresyon, ağrı ve zihnin kendi ürettiği gerçek olmayan semptomları gidermede şaşırtıcı derecede etkin olabiliyor. Morfin benzeri etkileri olan küçük beyin proteinleri olan endorfinler, inanç yoluyla harekete geçirilebiliyor. Aynı şekilde plasebo da hastanın onun etkin bir ilaç olduğuna inanmasıyla işe yarar hale geliyor. Kesin sınırlar içinde kalmak kaydıyla, öyle görünüyor ki umut, biyokimyasal uygulamaya dönüştürülebiliyor.</p>

  <p>&nbsp;</p>

  <p>Tipik bir örnek olarak, kanser ve AİDS hastalarına uygulanan kemoterapinin yan etkisi mide bulantısı ve kusmayı ele alalım. Bulantı ve kusma, korkuda olduğu gibi, ruhsal bir yaşantıya da eşlik edebilir. Ondansetron hidroklorit içeren ilaç, bu semptomları önemli ölçüde durduruyor; ama iyileşmeyi sağlayan ilaç mı yoksa iyileşme beklentisi mi? Çifte körleme bir çalışmada, hastaların yüzde 96'sı, ilacın etkin olduğu yolunda sonuç verdi. Görünümü gerçeğininkiyle aynı bir plasebo alan yüzde 10'luk kısımda da aynı şekilde iyileşme görüldü.</p>

  <p>&nbsp;</p>

  <p>Gözlemsel seçilimin yanılabilirliğine bir örnek olarak, yanıtsız kalan duaların unutulması ya da göz ardı edilmesini gösterebiliriz. Gerçek bir çalışma şu sonuçları veriyor: İnanç yoluyla iyileşme gösteremeyen kimi hastalar, olumsuz sonuçtan dolayı kendilerini yeteri kadar inanç göstermemek ve benzeri hatalarla suçluyorlar. Kendilerine haklı olarak, kuşkuculuğun, hem inanç hem de plasebo tedavisinin önünü kestiği söyleniyor.</p>

  <p>&nbsp;</p>

  <p>Amerikalıların neredeyse yarısı, ruhsal ya da doğaüstü tedavi diye bir şey olduğuna inanıyor. İnsanlık tarihi boyunca, gerçek ya da düş ürünü şifacılara atfedilmiş sayısız mucizevi tedavi yöntemi var. İngiltere'de "Kralın Şerri" adıyla anılan, bir tür verem hastalığı olan 'sıraca’nın yalnızca Kralın dokunuşuyla etkisini yitireceğine inanılıyordu. Hastalar sabırla sırada dokunulmayı bekliyordu. Hükümdarlığın yükümlerine boyun eğmiş kral -uygulama hiç kimseyi gerçekten iyileştirmiyor olsa da- bu uygulamayı yüzyıllar boyu sürdürmek zorunda kalmıştı.</p>

  <p>&nbsp;</p>

  <p>On yedinci yüzyılın ünlü İrlandalı şifacılarından biri Valentine Greatraks idi. Hastalık tedavi gücü olduğunu hayretle keşfeden Greatraks, soğuk algınlığı, ülser, "kırgınlık hissi" ve sara gibi rahatsızlıkları giderebildiğini öne sürüyordu. Öylesine çok rağbet görür hale gelmişti ki, başka hiçbir şeye vakti kalmıyordu. Şifacı olmaya zorlanmış olmaktan yakınıyordu. Yönteminin esası, hastalıktan sorumlu iblisleri vücuttan kovmaktı. Tüm hastalıklara, birçoğunu tanıyıp adıyla çağırdığı kötü ruhların yol açtığını söylüyordu. Mackay'in yer verdiği, çağdaşı bir tarihçi şöyle yazıyor:</p>

  <p>&nbsp;</p>

  <p>İblislerin entrikaları konusunda, insan yaşantısı alanında olduğundan çok daha bilgili olmakla böbürleniyordu... Kendisine güveni öylesine büyüktü ki, körler görmedikleri ışığı gördüklerini, sağırlar duymadıklarını duyduklarını, kötürümler aksamadan yürüdüklerini, felçliler de kol ve bacaklarının yeniden kıpırdamaya başladığını sanıyorlardı. Sağlık fikri, hastalara hastalıklarını bir süre için unutturuyordu; sırf meraktan gelenler de, hastalarda olduğu kadar kendilerinde de etkili olan düş gücünün etkisiyle olmayanı görüyor, hastaların iyileşme isteğiyle gerçek sandığı iyileşmelere tanıklık ediyorlardı.</p>

  <p>&nbsp;</p>

  <p>Dünya keşif ve antropoloji yazınında, yalnızca şifacıdaki inanç ile iyileştirilen hastalıklar değil, bir büyücünün laneti nedeniyle eriyip biten ve sonuçta ölen insanlara ilişkin de sayısız kayıt yer alıyor. Aşağı yukarı benzer özellikler taşıyan bir örnek, birkaç yoldaşı ile birlikte ve 1528-1536 yılları arasında çok kötü koşullarda karada ve denizde, Florida-Texas-Meksika arasında dolaşan Alvar Nunez Cabeza de Vaca tarafından kaydedilmiş. Karşılaştığı farklı yerli Amerika toplumlarının birçoğu, soluk benizli, kara sakallı bu garip yabancıların ve Faslı yoldaşları kara derili Estebanico'nun doğaüstü tedavi güçleri olduğuna inanmak için yanıp tutuşuyormuş. Sonuçta civardaki tüm köylerden insanlar kendilerini görmeye gelerek tüm malvarlıklarını İspanyolların önüne koyup tedavi için yakarmaya başlamışlar. İspanyollar önce istemeye istemeye başlamışlar bu işe:</p>

  <p>&nbsp;</p>

  <p>Kim olduğumuzu sormadan, bize hekim gibi davranmaya başladılar; zaten kendileri de hastalıkları hasta kişiye üfleyerek iyileştiriyorlardı... bize de aynısını yaparak tedavi etmemizi buyurdular... Tedavi yöntemimiz üzerlerine doğru haç işareti yapıp Pater Noster ve Ave Maria'dan parçalar söylemekti... Üzerlerine haç işaretini yapar yapmaz, kendileri için dua ettiğimiz tüm insanlar diğerlerine iyi ve sağlıklı hissetmeye başladıklarını söylediler...</p>

  <p>&nbsp;</p>

  <p>Çok geçmeden kötürümleri iyileştirmeye başlamışlardı. Cabeza de Vaca, bir adamı ölümden kaldırdığından söz ediyor. Bunun ardından, peşimizden gelen insan kalabalığından fena halde bunalmıştık... gelip bize dokunmak için öylesine istekli ve öylesine aşırı derecede ısrarcıydılar ki, kimi zaman aradan üç saat geçmesine karşın bizi rahat bırakmaları için ikna edemediğimiz oluyordu onları.</p>

  <p>&nbsp;</p>

  <p>Bir kabile, İspanyollara kendilerini bırakmamaları için yalvardığında, Cabeza de Vara ve yoldaşları öfkelenmişler. O zaman, garip bir şey oldu... Birçoğu hastalandı ve eri esi gün sekiz adanı öldü. Tüm ülkede, bu olayın duyulduğu yerlerde biz.den öylesine korkmuşlardı ki, yalnızca bizi görmeleri bile onları korkudan öldürmeye yetiyordu.</p>

  <p>&nbsp;</p>

  <p>Kızmamamız daha fazla sayıda insanın ölmesini dilemememiz için bize ya karıyorlardı; hepsi de yalnızca öyle olmasını dileyerek onları öldürdüğümüze inanıyordu.</p>

  <p>&nbsp;</p>

  <p>1858 yılında, Fransa’da, Lourdes'te Meryem Ana'nın hayaletinin görüldüğü bildirilmişti; Tanrı'nın Annesi, dört yıl önce Papa IX. Pius tarafından ilan edilen, Meryem'in günahsız doğmuş olduğu öğretisinin doğruluğunu onaylamaya gelmişti. O günden bu yana, çoğu, günün tıbbının çare bulamadığı hastalıklardan rahatsız yüz milyonlarca insan deva umuduyla Lourdes’e gitmekte. Roma Katolik Kilisesi, iddia edilen mucizevi iyileşmelerin gerçekliğini reddederek, bir buçuk yüzyılda yalnızca 65 mucizevi vaka görüldüğünü belirtiyor (söz.ü geçen iyileşme vakaları alasında eksik bir uzvun yeniden çıkması ya da felçli omurganın düzelmesi değil; tümör, verem, inipcligo, bronşit, felç ve benzeri hastalıklar yer alıyor). 65 vakada, kadınların sayısı erkekleri onda bir oranında aşıyor. Bu durumda, Lourdes'te mucizevi bir deva bulunması olasılığı, kabaca milyonda bir; yani Lourdes'ten iyileşmiş olarak dönme şansınız piyango kazanmak ya da herhangi bir uçak seterinde -sizi Lourdes'e götüren uçuş da dahi! olmak üzere- kaza sonucu ölme olasılığınız ile aynı.</p>

  <p>&nbsp;</p>

  <p>Tüm kanserlerin rastgele iyileşme oranının on binde bir ile yüz binde bir arası bir değere karşılık geldiği tahmin ediliyor. Lourdes'e gelenler arasında ziyaret amacı kanserden kurtulmak olanların, toplamın yüzde 5'inden fazlasını oluşturmadığı varsayılırsa, sadece kanserin "mucizevi" iyileşme sayısının 0 İle 500 arasında olması gerekir. Doğruluğu Kilise taralından onaylanan 65 vakadan yalnızca üçü kanser hastası olduğuna göre, Lourdes'e gelen hastalar arasında evlerinde kalan kanser hastalarına kıyasla daha düşük oranda rastgele iyileşme görülmüş demektir. O 65 kişiden biri de sizseniz, hastalığınızın iyileşme nedeninin Lourdes'e yaptığınız ziyaret olmadığına inandırmak çok zor olacak sizi kuşkusuz. .. Post hoc, ergo propter hoc (Bundan sonra oldu, o nedenle bundan dolayı). Şıracılar için de yaklaşık aynı durum geçerli.</p>

  <p>&nbsp;</p>

  <p>Sözde şifacılık konusunda hastalarından bir sürü öykü dinleyen William Nolen isimli Minnesota'lı doktor, en çarpıcı vakaları saplayabilmek amacıyla bir buçuk yıl boyunca uğraşmış. Hastalığın "tedavi edilmeden" önce gerçeklenir olduğunu gösteren açık tıbbi kanıt var mıydı? Var idiyse, hastalık tedaviden sonra gerçekten iyileşti mi, yoksa şifacı ya da hasta mı öyle olduğunu söylüyor? Nolen, Amerika'da ortaya çıkarılan ilk "ruhsal ameliyat" da dahil olmak üzere, birçok düzenbazlık saptadı. Ne var ki, ciddi organik (ruhsal değil) bir hastalığın iyileş tir ildiği tek bir vakaya bile rastlayamadı. Bırakınız kanser ya da kalp-damar hastalıklarını, safra taşı ya da romatizmal artritin giderildiği bir vaka bile yoktu. Çocuğunuz göbek fıtığı olduğunda, diyor Nolen, basit bir ameliyat yaptırın, rahatsızlığından tümüyle kurtulsun. Ama eğer onu bir şifacıya götürmeyi yeğlerseniz, ertesi gün çocuğunuzu yitirebilirsiniz. Dr, Nolen'ın vardığı sonuç şu:</p>

  <p>&nbsp;</p>

  <p>Şifacılar ciddi organik hastalıkları tedaviye kalkıştıklarında, çok büyük acı ve mutsuzluklara yol açıyorlar... Şifacı, celladınız oluveriyor.</p>

  <p>&nbsp;</p>

  <p>Duanın hastalık tedavisindeki yararlarını savunan bir kitap bile [Larry Dosscy, Heuling Words (Şifalı Sözcükler)] kimi hastalıkların diğerlerine göre daha kolay iyileşmesi ya da hafiflemesi gerçeğinden yakınıyor. Dua işe yarıyorsa, Tanrı neden kanseri tedavi edemiyor ya da yitirilmiş bir uzvun yerine yerlisini çıkarmıyor? Tanrının hemen iyileştirebileceği rahatsızlıklardan dolayı neden bu kadar çok acıya katlanıyoruz? Hatta neden O'na bunun için dua etmemiz gerekiyor? Hangi tedavilerin gerekli olduğunu O zaten bilmiyor mu? Dossey, kitabına ("dünya çapında kullanılan tıp dışındaki çeşitli tedavi yöntemleri konusunda en yetkin araştırmacılardan biri" olarak tanıtılan) tıp doktoru Stanley Krippner'dan bir alıntı ile başlamış:</p>

  <p>&nbsp;</p>

  <p>Farklı, duaya dayalı tedavi yöntemleri konusunda veriler umul vaat edici olmakla birlikte, kesin bir sonuca varmaya elvermeyecek denli yetersiz.</p>

  <p>&nbsp;</p>

  <p>Bin yıldan fazladır kullanılagelen trilyonlarca duanın tedavi değeri ancak bu kadar olabiliyor.</p>

  <p>&nbsp;</p>

  <p>Cabeza de Vaca'nın deneyiminden de çıkarılabileceği gibi, akıl belli hastalıklara, batta ölümcül olanlara bile neden olabiliyor. Çifte körleme deneylerinde hastalar kendilerine, zehirli sarmaşık ya da zehirli meşe gibi bir yaprakla dokunulduğuna inandırıldığında, söz konusu bölgede kızartılar ortaya çıkabiliyor. Şifacılığın çare olabileceği rahatsızlıklar zihinde yaratılmış ya da plasebo hastalıklar: Kimi sırt ve diz ağrıları, baş ağrıları, kekemelik, ülser, gerginlik, saman nezlesi, astım, isterik felç ve körlük, yalancı gebelik (adet kanamalarının kesilip karnın şiştiği durumlar gibi). Bu saydıklarımız, zihinsel durumun anahtar rol oynayabileceği hastalıklardandır. Ortaçağın sonlarında, Meryem Ana hayaletiyle ilintilendirilen iyileşmeler, ruhsal kökenli olması son derece akla yatkın, ani, kısa süreli, genel ya da kısmi felçlerdi. Üstelik, yalnızca güçlü inançlara sahip dindar kişilerin bu şekilde devalar bulabileceğine inanılıyordu. İnanç diye adlandırılan ve hastalık belirtilerini ortadan kaldırabilen bir zihinsel duruma, kısmen de olsa, çok farklı olmayan başka bir zihinsel durumun yol açması şaşırtıcı değil doğrusu.</p>

  <p>&nbsp;</p>

  <p>Ancak, eklenmesi gereken başka bir nokta daha var: Güz Ayı, Amerika'da yaşayan geleneksel Çinli toplumlar için önemli bir festival. Festivalden önceki bir hafta içerisinde, bu topluluklarda ölüm oranında yüzde 35'lik bir düşüş olduğu bulgulandı. Sonraki hafta, ölüm oranında yüzde 35'lik bir artış oluyor. Çinli olmayan kişilerden oluşturulan kontrol gruplarında ise böyle bir etkiye rastlanmadı. Durumdan intiharların sorumlu olduğunu düşünebilirsiniz; ancak yalnızca doğal kaynaklı ölümler hesaba katılmıştı. Gerginlik ya da aşırı yemeyi neden gösterebilirsiniz; ancak Güz Ayı'ndan önce ölüm oranında düşme olmasını bunlarla açıklayamazsınız. Bu etki en çok da gerginliğin önemli etkileri olduğu bilinen kalp-damar hastalarında gözleniyor. Kanser hastalarında daha küçük bir etkilenme oluyor. Yapılan daha ayrıntılı bir çalışma, ölüm oranındaki, salınımların, özellikle 75 ve üzeri yaşlardaki kadınlarda görüldüğünü ortaya çıkardı. Güz Ayı Festivali'ne, evdeki en yaşlı kadınlar başkanlık eder. Demek ki ölmek üzere olan yaşlı kadınlar, geleneksel sorumluluklarını yerine getirebilmek için ölümü bir ya da iki haftalığına başlarından savmayı başarıyorlar. Benzer etki, yaşlı erkeklerin lider rolü üstlendiği bir ayin olan Hamursuz Yortusu sıralarında Musevi erkeklerde ve dünya çapında doğum günü, mezuniyet töreni ve benzeri kutlamalar sırasında da gözleniyor.</p>

  <p>&nbsp;</p>

  <p>Daha da tartışmalı bir çalışmada, Stanford Üniversitesi ruh hekimleri, metastatik meme kanseri hastası 86 kadını iki gruba ayırdılar: Birinci grup ölüm korkularım inceleme ve kendi yaşamlarından sorumlu olma yolunda teşvik ediliyor; ikinci gruba ise belirli bir ruhsal destek sağlanmıyordu. Araştırmacıları da şaşırtan sonuç, destek gören grubun daha az acı çekmekle kalmayıp, ortalama olarak 18 ay daha uzun yaşaması oldu.</p>

  <p>&nbsp;</p>

  <p>Stanford çalışmasını yöneten David Spiegel, nedenin vücudun koruyucu bağışıklık sistemine zarar veren kortizol ve diğer "gerginlik hormonları" olabileceğini belirtiyor. Ciddi bir sarsıntı geçirmiş kişilerde, sınav dönemlerinde öğrencilerde ve yakınını yitirmiş insanlarda beyaz kan hücrelerinin azaldığı biliniyor. İleri aşamadaki kanser hastalarında duygusal desteğin fazlaca etkisi olmasa da hastalık ya da tedavi nedeniyle zaten iyice zayıf düşmüş kişide ikincil enfeksiyonlar görülmesi olasılığını azaltıyor.</p>

  <p>&nbsp;</p>

  <p>Mark Twain, neredeyse unutulmuş 1903 tarihli Christian Science (Hıristiyan Bilimi) isimli kitabında şöyle diyor:</p>

  <p>&nbsp;</p>

  <p>İnsanın vücudunu iyileştirmesini ya da hasta kılmasını sağlayan düş gücünden hepimiz payımızı almış olarak doğarız. İlk insanın sahip olduğu bu güç, son insana değin aktarılacak.</p>

  <p>&nbsp;</p>

  <p>Zaman zaman ağrı, endişe ya da daha ciddi hastalık belirtilerinin şifacılarca giderilebildiği oluyor -ne var ki bu arada hastalığın ilerlemesini durduramıyorlar. Yine de az bir yarar değildir bu. İnanç ve dua, bazı hastalık belirtilerini ve tedavisinin yol açtığı etkileri hafifletebilir, hastanın acısını dindirebilir, hatta yaşamı biraz da olsa uzatabilir. Hıristiyan Bilimi denen dini değerlendirirken Mark Twain (kendisi bu dinin en acımasız eleştirmenlerindendi) dinin, telkinin gücüyle "bütünleştirdiği" vücut ve yaşamların, tıbbi tedaviyi kestirerek işlerini duaya bırakmak yoluyla aldığı canları telafi ettiğini belirtiyordu.</p>

  <p>&nbsp;</p>

  <p>Kimi Amerikalılar, ölümünden sonra Başkan John F. Kennedy'nin hayaletiyle temas kurduklarını bildirdiler. Evlerde Kennedy'nin resminin konulduğu sunakların önünde, mucizevi iyileşmelerin olduğu rapor edilmeye başlandı. Bu doğuştan ölü dinin müritlerinden biri, Başkan'ın "Yaşamını halkına sunduğunu" söylüyordu. Encydopedia of American Religions'a. (Amerikan Dinleri Ansiklopedisi) göre, "İnananlar için, Kennedy bir Tanrı'dır." Aynı durum, Elvis Presley ve hâlâ dinmeyen "Kral yaşıyor!" çığlıkları konusunda da geçerli. Bu tür inanç sistemleri kendiliğinden doğabiliyorsa, iyi örgütlenmiş ve özellikle de vicdansız, saygısız bir kampanyanın neler yapabileceğini düşünün.</p>

  <p>&nbsp;</p>

  <p>Sorularına yanıt olarak Randi, Avustralya'nın Sixty Minutes programına, sihir ya da hitabet konusunda hiçbir eğitimi olmayan, daha önce topluluğa hiç hitap etmemiş birini kullanarak bir aldatmaca kurgulamalarım önerdi. Randi bu konuda kafa yorarken gözü, kiracısı olan genç gösteri heykeltıraşı Jose Luis Alvarez'e takılmıştı. Neden olmasın? diye yanıtlamıştı, tanıdığımda zeki, şakacı ve düşünceli biri olduğunu düşündüğüm Alvarez. Heykeltıraş, sahte TV gösterileri ve basın toplantılarının da dahil olduğu sıkı bir eğitimden geçti. Yanıtları düşünmesine gerek yoktu, çünkü ucundan Randi'nin fısıldadığı neredeyse görünmez bir radyo alıcısı takılıydı kulağına. Sixty Minutes programından gönderilen görevliler, Alvarez'in gösterisini denetlediler. Carlos kişiliği, Alvarez'in uydurmasıydı.</p>

  <p>&nbsp;</p>

  <p>Alvarez ve -yine deneyimsiz bir kişi olan- "menajeri" Sydney'e vardıklarında, kendini fark ettirmeden ortalıkta gezinen James Randi, gösteri sırasında vericiye fısıldıyordu. Olayın doğruluğunu onaylayan belgelerin hepsi sahteydi. Lanet, programcıya su atma ve diğer her şey, basının ilgisini çekmek için önceden tasarlanmıştı. Başarılı da oldular. Opera Binası'na gelenlerin çoğu, televizyon ve yazılı basında yayımlanan haberler üzerine gelmişlerdi. Bir Avustralya gazeteler zinciri, "Carlos Vakfı"ndan harfi harfine metinler bile basmıştı.</p>

  <p>&nbsp;</p>

  <p>Sixty Minutes yayımlandığında, diğer Avustralya basın organları öfkeden çılgına döndü. Kullanılmış olduklarından, kendilerine yalan söylenmiş olduğundan yakınıyorlardı. Austrilian Financal Revieuı'da yazan Peter Robinsnn, "Tıpkı provokatörleri düzen ve asayişi sağlama amaçlı kullanımı konusunda yasal standartlar olması gibi" diye güdüyordu:</p>

  <p>&nbsp;</p>

  <p>Yanlış yönlendirici bir durum planlarken, basının ne denli ileri gidebileceğini belirleyen sınırlar da olmalı... Salisen ben, yalan söylemenin gerçeği ortaya çıkartmanın kabul edilir bir yolu olduğunu söyleyemem... Yapılan her kamuoyu araştırması, genel halkın basının tüm gerçeği söylemediği, saptırdığı, abarttığı ya da taraflı tutum içinde olduğu yolunda kuşkulan olduğunu ortaya koyuyor.</p>

  <p>&nbsp;</p>

  <p>Bay Kobinson, Carlos'un bu yaygın yanılgıyı körüklemiş olmasından korkuyordu. Manşetler, "Carlos Herkesi Nasıl Budala Yerine Koydu "dan "Budalaca Bir Düzen ballıklı "ya kadar farklılık gösteriyordu. Carlos'a fazlaca ilgi göstermemiş gazeteler, ölçülü tutumlarından dolayı kendilerini kutluyorlardı. Negus Sixly Minutes konusunda, "Aklı başında insanların bile hata yapabileceğini söylüyor, aldatılmış olduğunu kabul etmiyordu. Ruhlarla temas kurduğunu söyleyen herkesin "tanım gereği sahtekâr" olduğunu belirtiyordu.</p>

  <p>&nbsp;</p>

  <p>Sixty Mitıules ve Randi, Avustralya basınının, "Carlos'un" dürüstlüğünü kontrol etmek için hiçbir çaba göstermediğini vurguluyordu. Alvarez, adı geçen kentlerin hiçbirinde bulunmamıştı aslında. New York'ta bir tiyatroda çekilmiş video film ise, orada gösteri yapmış sihirbaz Peiın ve Teller'ın bir iyiliği idi. ikili, izleyicilere yalnızca kocaman bir alkış vermelerini söylemiş, Alvarez smokini ve madalyonu ile sahneye çıkmış, izleyiciler kendilerinden istenildiği üzere alkışlamış, bu sırada Randi filmini çekmiş, Alvarez sahneden inmiş ve diğer iki sihirbaz gösterisini sürdürmüştü. Öte yandan, kısaltması WOOP olan bir New York radyo istasyonu da yoktu.</p>

  <p>&nbsp;</p>

  <p>Carlos ile ilgili yazılarda kuşku uyandıracak daha bir sürü ayrıntı da mevcutlu. Ancak, entelektüel düşünmenin değeri bu kadar düştüğü, Yeniçağ ya da Eskiçağ olsun kolay inanırlık böylesine dolu dizgin gittiği, kuşkucu düşünme böylesine ender uygulandığı için kolaylıkla inanılmayacak hiçbir parodi yok dünyada. Carlos Vakfı, (bir şey satmama konusunda son derece titiz davranarak) bir "ATLANTİS KRİSTALİMİ satışa sunmuştu:</p>

  <p>&nbsp;</p>

  <p>Efendilerin efendisi, yolculukları sırasında bu kristallerden şimdiye değin beş tane buldu. Bilim dünyasınca açıklanamamış olmakla birlikte, her bir kristal saf enerji... [ve] iyileştirici güçler sunuyor. Taşlar aslında fosilleşmiş ruhsal enerjidir ve Duma'nın Yeniçağa hazırlanmasını sağlayacak büyük lütuflardır... Efendilerin efendisi, bu Beşli'den birini korunma ve ruhsal etkinlikleri artırma amacıyla sürekli vücudunda taşıyor. İkisi, Amerika Birleşik Devletleri'nde bulunan ve efendilerin efendisinin ricalarını yerine* getirme karşılığında kristalleri almak için efendiye yakaran kişilere verilmiş durumda.</p>

  <p>&nbsp;</p>

  <p>Öte yandan "CARLOS'UN SUYU" başlığı altında şunlardan söz edilmişi i: Efendilerin efendisi zaman zaman öylesine saf sular buluyor ki, başkalarının yaratına sudan bir miktar alabilmek için. çok enerji gerektiren yoğun bir işleme girişiyor. Çok az bir miktar su alabilmek için efendilerin efendisi kendini ve matara içine konulmuş kuvars kristallerini arındırıyor. Sonra kendisini ve kristalleri, cilalı ve ılık geniş bir bakır kaba yerleştiriyor. Yirmi dört saatlik bir süreç boyunca efendilerin efendisi, suyun ruhsal kaynağına enerji aktarıyor... Ruhsal olarak kullanılabilmesi için suyun mataradan çıkarılmasına gerek yok. Yalnızca matarayı tutarak bir yarayı ya da hastalığı gidermeye yoğunlaşmak, sonuç alınması için yeterli oluyor. Bununla birlikte, sizin ya da bir yakınınızın başına ciddi bir talihsizlik gelmişse, enerji dolu bu suya hafifçe parmağınızı değdirmek, olumlu sonuç alınmasına yel erektir.</p>

  <p>&nbsp;</p>

  <p>Ya da "CARLOS'UN GÖZYAŞLARI":</p>

  <p>&nbsp;</p>

  <p>Efendilerin efendisinin gözyaşı mataralarının aldığı kırmızı renk, güçleri için yeterli kanıt olmakla birlikte, medilasyon sırasındaki etkilen [metinden aynen] bu deneyimden geçenlerce "kutsal bir Birlik" olarak betimleniyor.</p>

  <p>&nbsp;</p>

  <p>Bir de The Teachings of Carlos (Carlos'un Öğretileri,) isimli küçük bir kitap var, Şöyle başlıyor:</p>

  <p>BEN CARLOS. GEÇMİŞTE BİRÇOK İNSANIN</p>

  <p>VÜCUDUNDAYAŞAMBULDUKTAN</p>

  <p>SONRA SİZLERE GELDİM.</p>

  <p>&nbsp;</p>

  <p>SİZLERE ÖĞRETECEK ÖNEMİ ,İ BİR DERSİM VAR.</p>

  <p>DİKKATLİ DİNLEYİN.</p>

  <p>DİKKATLİ OKUYUN. DİKKATLİ DÜŞÜNÜN.</p>

  <p>&nbsp;</p>

  <p>GERÇEK İŞTE BURADA.</p>

  <p>İlk öğreti soruyor, "Neden buradayız... ?" Yanıt: "Buna kim tek bir yanıt verebilir ki? Her sorunun birçok yanıtı vardır ve tüm yanıtlar da doğru yanıtlardır, işte böyle. Anlıyor musunuz?"</p>

  <p>&nbsp;</p>

  <p>Kitap bize, okumakta olduğumuz sayfayı anlamadan bir sonraki sayfaya geçmememizi buyuruyor. Kitabı bitirmeyi zorlaştıran unsurlardan biri de bu. "Kuşku duyanlar için" diyor kitap, "yalnızca şunu söyleyebilirim: Bırakın bundan istedikleri anlamı çıkarsınlar. Sonuçta elleri boş kalacaktır, bomboş. Peki ya inanana ne olacaktır? O HER ŞEYe sahip olacaktır! Tüm yanıtlar ve her bir yanıt doğru olduğundan, tüm sorular yanıtlanmış olacaktır. Ve yanıtlar doğrudur! Sen kuşkucu, bunu düşün dur!"</p>

  <p>&nbsp;</p>

  <p>Ya da: "Her şey için bir açıklama aramayın. Özellikle Batılılar, her şeye uzun uzadıya tanımlamalar arıyorlar. Yanıt aranan çoğu şey de aslında ortada. Bu konulara derinlemesine dalarak kendinizi neden heba edesiniz?... inançla, her şey doğru olur."</p>

  <p>&nbsp;</p>

  <p>Kitabın son sayfasında, büyük harflerle yazılmış tek bir sözcük yer alıyor ve şu öğüt veriliyor: "DÜŞÜN!"</p>

  <p>The Teachings of Carlos (Carlos'un Öğretileri) isimli kitabın metninin tamamı Randi tarafından yazıldı. O ve Alvarez, metni birkaç saat içerisinde bir dizüstü bilgisayarda döktürmüşlerdi.</p>

  <p>&nbsp;</p>

  <p>Avustralya basını, kendini aralarından birince içeriden vurulmuş hissediyordu. Ülkedeki başlıca televizyon programlarından biri, yoldan çıkarak haber ve halkla ilişkilere adanmış kurumlarda gerçeği kontrol etme konusunda uygulanan düşük standartları ve yaygın kolay inanırlığı gözler önüne serme işine girişmişti. Kimi medya analizcileri, bu olayın zaten önemli bulunmadığı için denetlenmediğini; önemli olsaydı kontrol edeceklerini söyleyerek kendilerini haklı göstermeye çalışıyordu. Yalnızca birkaç kurum, suçu kabullenerek özür dilemişti. Olaya karışan hiç kimse, bir sonraki Pazar günü Sixty Minutes programında "Carlos Olayı"nı değerlendirme konulu bölüme katılmak istemiyordu.</p>

  <p>&nbsp;</p>

  <p>Kuşkusuz, tüm bu olup bitenlerde Avustralya farklı bir tutum izlemiş değil. Alvarez, Randi ve işbirlikçileri, Dünya'da istedikleri herhangi başka bir ülkeyi seçip yine aynı sonuçlara varabilirlerdi. Carlos'u ulusal televizyon izleyicisine sunanlar bile, bazı kuşkucu sorular sorabilecek bilgiye sahiplerdi; ama böyle bir kişiliği programlarına konuk etmenin çekiciliğine dayanamamışlardı. Carlos ülkeyi terk ettikten sonra, basında her iki taraf için de yıpratıcı olan savaşım başladı. Her şeyin bir düzmece olduğunun ortaya çıkmasıyla ilgili olarak, şaşkınlık ifade eden yorumlar yazıldı. Ne demek istenmişti? Kanıtlanan neydi?</p>

  <p>&nbsp;</p>

  <p>Alvarez ve Randi, inançlarımızı yönlendirmenin ne denli kolay olduğunu, ne denli kolay yönetilebildiğimizi, insanlar yalnız ve inanmaya aç olduklarında halkı aldatmanın ne kadar kolay olduğunu kanıtladı. Carlos Avustralya'da daha uzun süre kalsa ve daha çok şifacılık üzerine yoğunlaşsaydı -dua, telkin, şişelenmiş gözyaşlarına okuyup üfleme ya da kristallerini kullanma yoluyla- hiç kuşku yok ki insanlar hastalıklarına, özellikle de ruhsal kökenli hastalıklarına deva bulduklarını bildirmeye başlayacaklardı. Carlos'un düzmece kimliği, deyişleri, yardımcı ürünleriyle kimi insanlar kendilerini daha iyi hissedeceklerdi.</p>

  <p>&nbsp;</p>

  <p>Bu durum da yine, hemen her şifacı için söz konusu olduğu gibi, plasebo etkisinden başka bir şey değil. Etkili bir ilaç aldığımıza inanıp -en azından bir süre için- acılarımızın dindiğine inanabiliyoruz. Etkili bir ruhsal tedavi gördüğümüze inandığımızda da -en azından bir süre için- hastalığımızdan kurtuluyoruz. Kimi insanlar, iyileşmedikleri halde durduk yerde iyileştiklerini belirtiyorlar. Nolen, Randive birçok diğerinin iyileştiğini söyleyen kişiler üzerinde yaptıkları ayrıntılı incelemelerin de gösterdiği gibi, -örneğin, Amerika'da şifacıların televizyondan uyguladıkları tedavilerde- ciddi organik bir hastalığı olup da bu şekilde iyileşen tek bir kişiye rastlanabilmiş değil. Hatta durumlarındaki önemli düzelme bile oldukça kuşkulu bir iddia. Lourdes deneyiminin de gösterdiği gibi, gerçekten etkileyici bir iyileşme vakası görebilmek için on bin ile bir milyon arası vakaya bakmak gerekli.</p>

  <p>&nbsp;</p>

  <p>Bir şifacı işe başlarken kafasında insanları dolandırmak gibi bir amaç olmayabilir. Ama bir de bakar ki hastaları gerçekten iyileşir görünüyor. Duyguları gerçek; kendisine duydukları minnet içten. Şifacı eleştiriye uğradığında, bu insanlar savunmasına koşuyor. Sydney Opera Binası'ndaki gösteriye katılan birkaç yaşlı konuk, Sixty Minutes'te yapılan açıklama üzerine öfkeye kapılmış; Alvarez'e "Hiç önemli değil" demişlerdi, "Biz sana inanıyoruz".</p>

  <p>&nbsp;</p>

  <p>Bu tür başarılar, birçok şarlatanı -başlangıçta ne denli kuşkucu olurlarsa olsunlar- gerçekten gizemli güçleri olduğuna inandırmaya yetebilir. Her seferinde başarılı olmayabilirler. Güçlerin gelip gittiğini söylerler kendilerine. Başarısızlıklarını örtbas etmelidirler. Arada sırada biraz aldatmacaya başvuruyorlarsa, diye düşünürler, bu daha yüce bir amaca hizmet etmek uğrunadır. Söylevleri, palavraları tüketici denetiminden geçmiştir ve işe yarar oldukları kanıtlanmıştır.</p>

  <p>&nbsp;</p>

  <p>Bu kişilerin birçoğu paranızın peşinde. Bu iyi haber. Beni asıl endişelendiren, bir gün oltasında daha büyük bir balıkla çıkagelen bir Carlos olması; çekici, buyurgan, yurtsever, lider yapıda karizmatik bir kişiliğin ortaya çıkması. Hepimiz şuankilere rakip olabilecek, kokuşmamış, karizmatik bir lider için yanıp tutuşuyoruz. Çıktığında da destek, inanç ve kendimizi iyi hissetme olanağı sunan bu fırsata balıklama atlayacağız belli ki. Hepimiz gibi bu dalgaya kapılmış sürüklenen haberciler, editörler, yapımcılar da gerçek kuşkucu yaklaşımı bir kenara bırakacaklar. Belki de bu lider size dua, kristal ya da gözyaşı satmayacak. Belki de sepetinde bir savaş, bir günah keçisi ya da Carlos'unkilerden çok daha göz boyayıcı bir inanç demeti olacak. Her ne olursa olsun, kuşkuculuğun tehlikeleri konusunda uyarılar eşliğinde geleceğine kuşku yok.</p>

  <p>&nbsp;</p>

  <p>The Wizard of Oz (Oz Büyücüsü adlı ünlü filminde, Yüce Oz adlı dev kâhin Dorothy, Korkuluk, Teneke Adam ve Korkak Aslan'ın yüreklerine korku -daha doğrusu hayranlıkla dolu ürkü-salar. Ama Dorothy'nin köpeği Toto, Oz'un ardındaki perdeye atlayıp indirerek Yüce Oz'un aslında bu garip ülkede en az diğer kahramanlar kadar sürgünde hisseden ufacık tefecik ve korkak bir adam olduğunu ortaya çıkarır.</p>

  <p>&nbsp;</p>

  <p>Kanımca James Randi perdeyi çekip durduğu için şanslıyız. Ancak, dünyadaki tüm sahte doktorları, düzen bazları, palavracıları ortaya çıkarma işini ona bırakmak, o şarlatanlara inanmak kadar tehlikeli olur. Yalanlara kapılmak istemiyorsak, bu işi kendimiz yapmalıyız.</p>

  <p>&nbsp;</p>

  <p>Tarihin en acı derslerinden biri şudur: Yeterince uzun zamandır aldatılmışsak, aldatmacayı ortaya koyan her türlü kanıtı reddederiz. Gerçeği bulmakla ilgilenmeyiz artık. Aldatmaca bizi kafeslemiştir. Tuzağa düştüğümüzü kendimize bile itiraf etmek, son derece acı vericidir çünkü. Bir kez şarlatana iplerinizi verdiniz mi, bir daha hiçbir zaman geri alamazsınız. Böylece, yenileri çıkagelene kadar eski aldatmacalar sürer gider.</p>

  <p>&nbsp;</p>

  <p>Ruh çağırma seansları, hayalet konukların en fazla loş gölgeler olarak görülebileceği karanlık odalarda yapılır. Işığı biraz artırırsak, neler olup bittiğini görme fırsatını yakalamış oluruz ve ruhlar ortadan kaybolur. Bize ruhların utangaç oldukları söylenir, kimilerimiz de buna inanırız. Yirminci yüzyıl parapsikoloji laboratuvarlarında "gözlemci etkisi'nden söz ediliyor: Tanrı'nın özel güçlerle ödüllendirdiği söylenen medyumların gücü her nedense ortamda kuşkucu araştırmacılar bulunduğunda azalıyor ve james Randi gibi usta bir sihirbazın varlığı söz konusu olduğunda tümden kayboluyor. Güçlerini geri kazanmak için tek gereksinim duydukları ise karanlık ve kolay inanırlık.</p>

  <p>&nbsp;</p>

  <p>Ünlü bir on dokuzuncu yüzyıl palavrasında -ruhların sorulan sorulara yere hızlı hızlı vurarak yanıt verdiği bir ruh çağırma saçmalığı- işbirlikçilerden biri olarak kullanılan küçük bir kız, büyüdüğünde olayın bir düzmece olduğunu itiraf etmişti. Tek yaptığı, ayak baş parmağının eklemini çıtırdatmaktı. Nasıl yaptığını da göstermişti. Ne var ki, bu açıklama büyük ölçüde görmezden gelinmiş, çok fazla söz konusu olmaya başladığında da inkâr edilmişti. Ruh çağırma, olayı başlatan kişi de oha bir itirafçının sözlerine bakılarak vazgeçilemeyecek denli inandırıcı bir olaydı. İtirafın, kadına tutucu akılcılarca zorla yaptırılmış olduğu yolunda söylentiler bile dolaşmaya başlamıştı.</p>

  <p>&nbsp;</p>

  <p>Önceki bölümlerde sözünü ettiğim gibi, iki İngiliz muzip, tahıl tarlalarına geometrik şekiller, diğer adıyla "tahıl daireleri" yaptıklarını itiraf etmişlerdi. Buğday üzerinde sanat icra eden uzaylılar değil, ellerinde tahta ve iple gece tatbikatlarına çıkan muzip yaradılışlı iki adamdı. Ama bu işi nasıl yaptıklarını basına gösterdiklerinde bile, inananların ilgisini çekemediler. Belki kimi tahıl daireleri onların işidir ama, diyorlardı, çok sayıda daire var ve üstelik şekiller çok karmaşık. Yalnızca dünya dışı varlıklarla yapılmış olabilecek kadar karmaşık. Ardından, Britanya'da bu ikiliden bağımsız, şekiller yapmakta olan diğer muzipler de itirafta bulundular. Peki ya diğer ülkelerdeki tahıl daireleri, diye karşı çıkıldı buna da; Macaristan'dakiler örneğin, onları nasıl açıklıyorsunuz? Muzip Macar gençler de itirafçılar kervanına katıldı. Peki ama buna ya da şuna ... ne demeli?</p>

  <p>&nbsp;</p>

  <p>Bir kadın uzaylılarda kaçırılma üzerine uzmanlaşmış bir ruh hekiminin kolay inanırlık düzeyini denemek için kaçırılmış numarasıyla hekimi ziyaret etti. Kadının anlattığı fanteziler terapisti heyecanlandırmıştı. Peki ya hepsinin numara olduğunu açıkladığında yanıtı ne olmuştu? Tutanaklarını ya da bu vakaların ne anlama gelebileceği konusundaki anlayışını yeniden gözden geçirmek mi? Hayır. Kadının farklı ziyaretlerinde, (1) kendisi farkında olmasa bile gerçekten kaçırılmış olduğunu; ya da (2) deli olduğunu -sonuçta kalkıp bir ruh hekimine gitmişti, öyle değil mi?; ya da (3) başından beri numarasının farkında olduğunu ve kendini ele vermesi İçin onu yemlediğini söylemişti.</p>

  <p>&nbsp;</p>

  <p>Kimi zaman güçlü kanıtı reddetmek yanıldığımızı kabullenmekten daha zorsa, bu da kendimiz hakkında gözden kaçırmamamız gereken bir gerçektir.</p>

  <p>&nbsp;</p>

  <p>Bir bilim adamı, Paris gazetelerinden birine, ücretsiz yıldız falına bakacağına dair bir ilan verir. İstendiği üzere doğum yer ve zamanlarını bildiren 1.50 kadar yanıt alır. Her birine falın ne kadar doğru çıktığını soran bir anketle birlikte içeriği tümüyle aynı tek bir fal gönderilir. Yanıt gönderenlerin yüzde doksan dördü (ve üstelik arkadaşlarının ve ailelerinin yüzde doksanı) falın kendilerini en azından bir ölçüde tanımladığını bildirirler. Ne var ki, fal aslında Fransız bir seri katili tanımlamaktadır. Bir yıldız falcısı, müşterileriyle görüşmeksizin bu denli ileri gidebiliyorsa, insanlardaki ince ayrıntılara duyarlı ve pek de vicdan taşımayan birinin neler yapabileceğini bir düşünün.</p>

  <p>&nbsp;</p>

  <p>Geleceği gören falcılara, medyumlara, el falcılarına, çay yaprağı, tarot ve arapsaçından fal okuyanlara ve benzeri işlerle uğraşanlara neden böylesine kolay kapılıyoruz? Elbette ki duruşumuza, yüz ifadelerimize, giysilerimize ve görünürde zararsız sorularına verdiğimiz yanıtlara dikkat edip, bunları veri olarak kullanıyorlar. Kimileri bu konuda oldukça becerikli. Birçok bilim adamı ise bu alana oldukça yabancı. "Profesyonel" medyumların abone olduğu ve müşterilerinin yaşam ayrıntılarını meslek Uslarına anında ulaştırdıkları bir bilgisayar ağı bile var. Anahtar rol oynayan araçlardan biri de "hazır kılıf" denen ve herhangi birinin hemen kendine göre bir gerçek seçebileceği kadar ince ayarla oturtulmuş herkese uygun eğilimler listesi. İşte bir örnek:</p>

  <p>&nbsp;</p>

  <p>Kimi zaman dışa dönük, nazik ve sosyal; kimi zaman da içe dönük, temkinli ve uzaksınız. Kendinizi diğerlerine açmada çok dürüst olmanın mantıklı olmadığını düşünüyorsunuz. Belli ölçüde değişiklik ve çeşitliliği seviyor, kısıtlama ve sınırlamalarla karşılaştığınızda hoşnut olmuyorsunuz. Dışarıya karşı disiplinli ve kontrollü görünmekle birlikte, içinizden endişeli ve güvensiz hissediyorsunuz. Kişiliğinizin zayıf yönleri olmasına karşın, genellikle bunları kapatmayı başarıyorsunuz. Kendi yararınıza kullanmadığınız büyük bir kapasiteniz var. Kendinizi eleştirmeye eğilimlisiniz. Diğer insanların sizden hoşlanmaları ve size hayranlık duymalarına gereksinim duyuyorsunuz.</p>

  <p>&nbsp;</p>

  <p>Hemen herkes kendini, bu kişilik özelliklerine yakın hisseder ve birçok kişi de bu tanımın kendilerine tıpatıp uyduğunu düşünür. Çok da ilginç değil doğrusu; hepimiz insanız.</p>

  <p>&nbsp;</p>

  <p>Kimi terapistlerin bastırılmış çocukluk dönemi cinsel tacizini ortaya koyduğunu düşündükleri "kanıt" listesi [örneğin, Ellen Bass ve Laura Davis imzalı The Courage to Heal (Yaraları Sarma Cesareti) isimli kitapta sözü edilen] çok uzun ve basmakalıp: Listede uyku düzensizlikleri, aşırı yeme, istençli iştahsızlık ve bulimya, cinsel yetersizlik, hafif kuruntu hissi ve hatta çocukluk dönemi cinsel tacizini anımsama yetersizliği yer alıyor. Toplumsal hizmet uzmanı E. Sue Blume imzalı bir başka kitapta ise unutulmuş ensestin kendini ele veren diğer belirtileri arasında baş ağrıları, kuşkuculuk ya da kuşku yokluğu, aşırı cinsel tutku ya da yokluğu ve kişinin anne-babasına aşırı bağlılık duyması sayılıyor. "Kötü işlevli" aileleri saptamada kullanılabilecek tanı gereçleri arasında, tıp doktoru Charles Whitfield "ağrı ve acı "lan, buhran anında "daha canlı" hissetmeyi, "otoriteyi temsil eden kişilerin varlığında" endişeli hissetmeyi ve "danışma ve ruhsal terapiyi denemiş olmaya karşın", hâlâ "'bir şeyin yanlış ya da eksik olduğunu" hissetmeyi sayıyor. Tıpkı "hazır kılıf gibi, liste yeterince uzun ve kapsamlı olduğunda herkes kendisinde "belirtiler"e rastlayacaktır.</p>

  <p>&nbsp;</p>

  <p>Kuşkucu yaklaşım, kendilerini korumada en aciz ve şefkatimize en çok muhtaç, başkaca umudu kalmamış insanları avlayan vicdansız şarlatanları bulup ortaya çıkarmamıza yarayan bir gereçtir. Bundan başka, kitle hareketlerinin, radyo-televizyonun, yazılı basının, elektronik pazarlamanın ve postayla alışveriş teknolojisinin -düzeltilmeye çalışılıyorsa bile yetersiz tedavi gören, siyasi hastalıklarla kirlenmiş bir toplumda düş kırıklığına uğramış, temkinsiz ve savunmasız kişilerden yararlanmak için- diğer yalan çeşitlerinin siyasi bünyeye sokuşturulmasını sağladığını zamanında haber veren bir uyarı unsurudur.</p>

  <p>&nbsp;</p>

  <p>Yutturmaca, aldatmaca, dikkatsiz düşünme, saçmalık ve gerçek olarak gösterilen dilekler, eğlence amaçlı sihirbazlık ve gönül işleriyle ilgili konularda verilen sözde öğütlerle sınırlı kalmıyor. Ne yazık ki her ulusun sıradan siyasi, toplumsal, dini ve ekonomik bünyelerine değin nüfuz edebiliyor.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p><b class="calibre5">Nesnel doğruluk diye bir şey yoktur. Kendi doğrumuzu kendimiz yaratırız.&nbsp;&nbsp;&nbsp;&nbsp;&nbsp;&nbsp;Nesnel gerçeklik diye bir şey yoktur.</b><b class="calibre5">&nbsp;&nbsp;&nbsp;&nbsp;&nbsp;&nbsp;Kendi gerçeğimiz kendimiz oluştururuz. Bizim sıradan bilişimizden üstün tinsel, gizemci, içsel biliş şekilleri vardır. Bir deneyim gerçek görünüyorsa, gerçektir. Bir görüş size doğru geliyorsa, doğrudur. Gerçekliğin doğasına ilişkin bilgi edinme yetisinden yoksunuz. Bilimin kendisi de akıldışı ya da gizemlidir. Oda herhangi bir diğer alandan daha geçerli olmayan bir inanç sistemi ya da söylencedir, inançların doğru olup olmadığı, size anlam ifade ettikleri sürece önemsizdir.</b></p>

  <p>&nbsp;</p>

  <p>Yeniçağ inançlarının bir özeti,</p>

  <p>&nbsp;</p>

  <p>&nbsp;</p>

  <p>THEODOm:SCHICK, JR.&nbsp;&nbsp;&nbsp;&nbsp;&nbsp;&nbsp;veLEWIS VAUGHN</p>

  <p>Garip Kavramlar Konusunda Nasıl Bir Düşünce Yöntemi İzlemeli:</p>

  <p>Yeniçağ İçin Eleştirel Düşünme</p>

  <p>(Momıtain View, CA: Mayfield Publishing Company, 1995)'den.</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <p>&nbsp;</p>

  <h1 id="sigil_toc_id_13">BÖLÜM 14 : KARŞIT BİLİM</h1>

  <p>&nbsp;</p>

  <p>Bilimin içinde yer aldığı yapısal çerçeve gözle görülür bir yanılgı içerisinde ise (ya da keyfi, ilgisiz, vatan düşmanı, dine saygısızsa; güçlü tarafın çıkarlarına hizmet ediyorsa), o zaman belki de kendimizi birçok kişinin karmaşık, zor, büyük ölçüde matematiğe dayalı ve sezgiye yer vermeyen bir bilgi birikimi olarak gördüğü bu alanı anlama zahmetinden kurtarabiliriz. Böylelikle bütün bilim adamlarını da emekliye ayırabiliriz. Bilimi kıskanmamıza gerek kalmaz. Bilgiye başka yollardan erişmeye çalışan, bilimin dışladığı inançları gizliden gizliye barındırmış olanlar, kendilerine yer edinebilirler artık.</p>

  <p>&nbsp;</p>

  <p>Üzerine çektiği şimşeklerin nedeninin kısmen bilimdeki değişim oranı olduğu söylenebilir. Tam bilim adamlarının sözünü ettiği bir şeyi anlamaya başladığımızda, bize artık onun doğru olmadığını söylüyorlar. Doğru olsa bile, önümüze, yeni keşfettiklerini söyledikleri -hiç duymadığımız, inanması zor, endişe verici anlamlar içeren- bir sürü yeni şey koyuyorlar. Bilim adamlarının bizimle oynadığını, her şeyi alt üst etmek islediklerini, toplumsal bir tehlike olduklarını düşünebiliyor insanlar.</p>

  <p>&nbsp;</p>

  <p>Eıhvard U. Condon, kuantum mekaniğinin geliştirilmesinde önemli rol oynamış, İkinci Dünya Savaşı'nda radar ve nükleer silahların geliştirilmesi projesinde görev almış, Corning Glass'ın araştırma başkanlığını, Ulusal Standartlar Bürosu'nun yöneticiliğini ve Amerikan Fizik Derneği'nin başkanlığını (yaşamının sonlarına doğru da, Hava Kuvvetleri'nin desteklediği UFO'lar konulu bilimsel bir araştırmayı yönettiği Colorado Üniversitesi'nde öğretim görevliliği) yapmış, seçkin bir Amerikalı fizikçiydi. ABD'ye bağlılığı, 1940 sonları ile 1950 başlarında Meclis üyelerince -aralarında, güvenilirlik belgesinin iptal edilmesi isteminde bulunan Meclis üyesi Richard Nixon da olmak üzere-sorgulanmıştı. Amerika Karşıtı Etkinlikler Beyaz Saray Kurulu'nun (HCUA) aşırı yurtsever başkanı Temsilci J. Parnel Thomas, fizikçiye "Dr. Condom"* diye hitap edip, kendisini Amerikan güvenliğindeki "en zayıf bağlantı" hatta-bir noktada- "kayıp bağlantı" olarak nitelemişti. Thomas'ın anayasal güvencelere ilişkin görüşleri, bir tanığın avukatına verdiği yanıttan anlaşılabilir: "Sahip olduğunuz, haklar, size bu kurul tarafından verilmiş haklardır. Hangi haklara sahip olup hangi haklara sahip olmadığınızı bu Kurul'un önünde belirleyeceğiz.."</p>

  <p>&nbsp;</p>

  <p>Albert Einstein, HCUA'da toplanan herkese, işbirliğini reddetmeleri için açık davet göndermişti. 1948 yılında, Başkan Harry Truman-Amerika Bilimin Geliştirilmesi Derneği Yıllık Toplantısı'nda, yanında Condon olduğu halde- geçerli bilimsel araştırmanın "kimsenin kendini asılsız söylentilere, dedikoduya, hakarete dayalı kamuoyu saldırılarına karşı güvende hissetmediği bir atmosferin yarat ıhtı asiyi a olanaksız hale getirilebileceğini" belirterek, Temsilci Thomas ve HCUA'yi açıkça suçlamış; HCUA'nın etkinliklerini "Bugün savaşmak zorunda olduğumuz en Amerika karşıtı şey. Bu, ancak totaliter bir ülkede söz konusu olabilecek bir havadır" sözleriyle eleştirmişti.**</p>

  <p>&nbsp;</p>

  <p>Oyun yazarı Arthur Miller'ın bu sıralarda yazdığı The. Cruribk (Cadı Kazanı), Salem, cadı davaları ile ilgiliydi. Oyun Avrupa'da sahnelenmeye başlandığında, Miller'in pasaport başvurusu, kendisinin yurtdışı yolculuğunun ABD'nin çıkarlarına uygun düşmediği gerekçesi ile Devlet Bakanlığı'nca reddedilmişti. Brüksel'deki açılış gecesinde, oyun çok büyük alkış toplamış, bunun üzerine ABD Büyükelçisi ayağa kalkarak izleyiciyi selamlamıştı. HCUA</p>

  <p>&nbsp;</p>

  <p>&nbsp;</p>

  <p><sub class="calibre3">* Condom İngilizcede prezervatif anlamına gelip, Dr. Condon’a hakaret amacıyla telaffuz edilmiştir. (ç.n.) *Bununla birlikte 1940 sonları ile 195O'lı yılların başlarındaki cadı avı atmosferinin yaratılmasında Truman’ın payı büyuk. Kendisinin 1947 tarihli İdari Emir 9835’i, tüm federal hükümet çalışanlarının görüş ve girişimlerini davacıyla karşılaşma, hatta çoğu durumda suçlamanın ne olduğunu bile bilme hakkı tanınmaksızın soruşturma yetkisi tanıdı. Soruşturmada yetersiz bulunanlar işten atılıyordu. Başsavcısı Tom Clark öylesine uzun bir "yıkıcı” örgütler listesi hazırlamıştı ki bir ara listede Tüketici Birliği bile yer alıyordu.</sub></p>

  <p>&nbsp;</p>

  <p>&nbsp;</p>

  <p>makamına getirildiğinde Miller, Meclis soruşturmalarının cadı davalarıyla ortak bir yanı olabileceğini öne sürdüğü gerekçesiyle suçlanmış verdiği yanıtsa, "Bu karşılaştırma kaçınılmaz, efendim" olmuştu. Olaydan kısa süre sonra, Thomas düzenbazlık suçundan tutuklandı.</p>

  <p>&nbsp;</p>
</body>
</html>
