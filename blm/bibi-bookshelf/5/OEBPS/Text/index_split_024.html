<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <div class="calibre6">
    <div>
      *&nbsp;<sub class="text117">B</sub><sub class="calibre3">u</sub> <sub class="text122">bölü</sub><sub class="calibre3">m</sub> <sub class="text145">An</sub><sub class="calibre3">n</sub> <sub class="text184">Druya</sub><sub class="calibre3">n</sub> <sub class="text117">il</sub><sub class="calibre3">e</sub> <sub class="text122">birlikt</sub><sub class="calibre3">e</sub> <sub class="text117">yazılmıştır</sub><sub class="calibre3">.</sub>
    </div>
  </div>

  <p>&nbsp;</p>

  <p>neydir. Prezervatifleri ücretsiz sağlama ya da marihuana kullanımını suç olmaktan çıkarma da birer deneydir. Habeşistan'ı italya'dan korumak için hiçbir şey yapmamak ya da Nazi Almanyasının Ren'in batısını işgal etmesini önlemek için harekete geçmemek de birer deneydi. Doğu Avrupa'da, Sovyetler Birliği'nde ve Çin'de komünizm birer deneydi. Ruh sağlığı bakımını ya da hapishaneleri özelleştirmek deneydi. Japonya ve Batı Almanya'nın savunmaya neredeyse hiç pay ayırmayıp bilim ve teknolojiye büyük yatırım yapmaları ve ekonomilerinde patlama gerçekleştirmeleri deneydi.</p>

  <p>Özsavunma için tabanca bulundurmak Seattle'da serbest, ama yakınlardaki Kanada Vancouver'da değil; Seattle'da tabancayla adam öldürme oranı beş, tabancayla intihar oranı ise on kat yüksek. Silahlar düşünmeksizin adam öldürmeyi kolaylaştırıyor. Bu da bir deney. Verdiğimiz örneklerde ya yeterli kontrol deneyi uygulanmamış ya da değişkenler yetersizce ayrılmıştır. Yine de belli ve genellikle de yararlı bir ölçüde, politika oluşturmaya aday görüşler denenebilir. İdeolojik açıdan tatsız göründükleri için toplumsal deneylerin sonuçlarını görmezden gelmek çok büyük kayıp olur.</p>

  <p>&nbsp;</p>

  <p>Bugün dünyada, olanaklarını yirmi birinci yüzyılın ortası için en iyi şekilde hazırlamış tek bir ulus yok. Önümüzde karmaşık sorunlar var. Dolayısıyla, karmaşık çözümlere gereksinim duyuyoruz. Tümdengelimci bir toplumsal örgütlenme kuramı olmadığından, başvurabileceğimiz tek yol bilimsel deney; yani, çok büyük aralıktaki alternatifleri, kimi zaman küçük ölçekte (örneğin topluluk, kent ve devlet düzeyinde) deneme yöntemidir. M.Ö. beşinci yüzyılda Çin'de başbakan olmak için gücünü kanıtlamanın yolu, kendi bölgenizde ya da ilinizde model bir devlet kurmaktı. Bu, Konfüçyüs'ün hiç denemediği için kendi kendine yakındığı yöntemdi.</p>

  <p>&nbsp;</p>

  <p>Tarihe şöyle bir göz attığımızda bile, biz insanların aynı hataları tekrar tekrar yineleme gibi üzücü bir eğiliminin olduğunu görürüz. Yabancılardan ya da kendimizden biraz farklı herhangi birinden korkarız. Korktuğumuzda da çevremizdeki insanları aşağılayarak bir şeylere zorlamaya başlarız. Basıldığında güçlü duyguları harekete geçiren, her an ulaşabileceğimiz düğmelerimiz vardır. Kurnaz siyasetçilerce alabildiğine duyarsızlaştırılabiliriz. Başımıza gereken özelliklere sahip bir lider geldiğinde, hipnoterapistlerin telkine en açık hastalan gibi, söylenen her şeyi, hatta yanlış olduğunu bildiklerimizi bile memnuniyetle yapmaya başlayabiliriz. Anayasanın çatısını oluşturanlar tarihten ders almış kişilerdi. İnsan doğasını göz önünde bulundurarak, bizleri kendimize karşın özgür kılacak bir yapı oluşturmaya çalıştılar.</p>

  <p>&nbsp;</p>

  <p>ABD Anayasası'na muhalif kimi çevreler bunun asla işe yaramayacağını öne sürdü. New York valisi George Clinton'un dediği gibi "böylesi farklı iklimler, ekonomiler, ahlak anlayışları, politikalar ve halklar "la dolu bir ülkede cumhuriyetçi yapıda bir hükümetin olanaksız olduğunu, böyle bir hükümet ve böyle bir anayasanın, Virginia'dan Patrick Henry'nin sözleriyle, "dünyadaki tüm deneyimlerle çeliştiğini" iddia ettiler. Deney yine de uygulamaya konuldu.</p>

  <p>Amerika Birleşik Devletleri'nin mimarları bilimsel tutum ve bulgulardan haberdar kişilerdi. Herhangi bir kişisel görüşü, kitabı ya da esinlemeyi aşan yüksek otorite Özgürlük Bildirgesi'nde denildiği gibi "doğanın ve doğanın TANRISININ yasaları" idi. Benjamin Franklin Avrupa ve Amerika'da yeni elektrik fiziği alanının kurucusu olarak tanınıyordu. 1789'daki Anayasa Meclisi'nde John Adams makinelerdeki mekanik denge benzetmesini sık sık kullanıyor; diğerleri ise William Harvey'nin kan dolaşımı keşfine gönderme yapıyorlardı. Yaşamının sonlarına doğru Adams şöyle yazmıştı: "Tüm insanlık beşikten mezara kimyacıdır... <i class="calibre4">Maddesel</i> <i class="calibre4">evren</i> kimyasal bir deneydir." James Madison <i class="calibre4">The Federalist Papers'da</i> kimyasal ve biyolojik mecazlar kullandı. Amerikan devrimcileri Amerika Birleşik Devletleri'nin kökenini ve amacını anlayabilmek için önemli bir zemin oluşturan Avrupa Aydınlanma Çağı'nın çocuklarının çocuklarıydı.</p>

  <p>&nbsp;</p>

  <p>Amerikan tarihçisi Clinton Rossiter şöyle yazıyor:</p>

  <p>&nbsp;</p>

  <p>Bilim ve onun felsefi çıkarımları, belki de on sekizinci yüzyıl Amerikasının kaderini şekillendiren en önemli entelektüel güçtü... Franklin bilimsel yöntem ve demokratik işleyişin kan bağım fark etmiş çok sayıda ileri görüşlü koloniciden yalnızca biriydi. Özgür sorgulama, özgür bilgi alışverişi, iyimserlik, özeleştiri, yararcılık ve nesnellik: Ufukta belirmeye başlamış cumhuriyetin tüm bu yapıtaşları, on sekizinci yüzyılda serpilmiş bilim cumhuriyetinde etkin olarak kullanımdaydı.</p>

  <p>&nbsp;</p>

  <p>Thomas Jefferson bir bilim adamıydı. Kendini böyle tanımlıyordu. Virginia, Monticello'daki evini ziyaret ettiğinizde kapıdan içeri girer girmez Jefferson'ın bilimsel meraklarına ilişkin bolca kanıta rastlıyorsunuz. Yalnızca zengin ve kitap çeşidi çok olan kütüphanesi değil, kopyalama makineleri, otomatik kapılar, teleskoplar ve kimileri on dokuzuncu yüzyıl teknolojisinin en üstün örnekleri olan diğer araçlarıyla ev bir bilim adamının kişiliğini yansıtıyor. Jefferson bu araçların kimilerini kendisi geliştirmiş, kimilerini kopyalamış, kimilerini ise satın almış. Amerika'nın bitki ve hayvan türlerini Avrupa'nınkilerle karşılaştıran, fosiller bulup inceleyen, yeni bir sabanın tasarımında kalkülüsü kullanan Jefferson, Newton fiziği üzerine uzmanlaşmıştı. Doğanın kendisini bilim adamı olmak üzere yarattığını söylüyordu; ama devrim öncesi Virginia'da bilim adamları için hiçbir fırsat yoktu. Bu nedenle Jefferson daha acil gereksinimlere yönelmiş ve kendini çevresinde gelişmekte olan tarihi olayların içine almıştı. Bir kez özgürlük kazanıldıktan sonra, diyordu, sonraki kuşaklar kendilerini bilim ve öğrenime adayabilir.</p>

  <p>&nbsp;</p>

  <p>Jefferson çocukluğumun İlk kahramanlarından biriydi: Bilime yönelik ilgisi nedeniyle değil (bu ilgi siyasal çizgisini şekillendirmesine büyük ölçüde katkı sağlamış olsa da), demokrasinin dünyada yayılmasında hemen herkesten büyük paya sahip olduğu için bir kahramandı Jefferson. O zamanlar için soluk kesici, köktenci ve devrimci (dünyanın birçok yerinde hâlâ öyle) sayılan görüş, ulusları kralların, papazların, büyük kent patronlarının, diktatörlerin, askeri entrikaların ve zenginlerin kurduğu bilfiil işbirliğinin değil, birlikte çalışan sıradan insanların yöneteceğiydi. Jefferson bu davanın yalnızca başta gelen kuramcılarından biri değil, o zamandan bugüne dünyanın her yerinde hayranlık duyulan ve örnek alman büyük Amerikan siyasal deneyinin gerçekleştirilmesinde bizzat rol almış bir devrimciydi.</p>

  <p>&nbsp;</p>

  <p>Ortalığı ayağa kaldıran, Jefferson imzalı Özgürlük Bildirgesi isimli belge koloniler tarafından dağıtıldıktan elli yıl sonra, bu büyük devrimci 4 Temmuz 1826'da, Mouticello'da öldü. Bildirge, dünyanın her yerinde muhafazakârlardan tepki görmüştü: O zamanlar muhafazakârlar monarşiyi, aristokrasiyi ve devlet destekli dini savunuyordu. Ölümünden birkaç gün önce yazdığı bir mektupta "insanların çoğunun sırtında semerle", az sayıdaki ayrıcalıklı kesimin de "çizmeli ve mahmuzlu" doğmadığını gösterenin "bilimin ışığı" olduğunu belirtiyordu. Özgürlük Bildirgesi'nde hepimizin aynı fırsatlara, "elimizden alınamaz" haklara sahip olmamız gerektiğini yazmışla. "Hepimiz" tanımlaması 1776'da yüz kızartıcı ölçüde eksik olsa da Bildirge'nin ruhu "hepimizi" bugün çok daha kapsamlı kılacak kadar cömertti.</p>

  <p>&nbsp;</p>

  <p>Jefferson bir tarih öğrencisiydi (kendi zamanımızı, ülkemizi ya da etnik grubumuzu öven uysal ve güvenli tarih değil, güçlü yanlarımız kadar zayıflıklarımızı da anlatan, gerçek insanların gerçek tarihini okumuştu). Tarih ona zengin ve güçlülerin ellerine küçücük bir fırsat geçer geçmez çalmaya ve zulmetmeye başlayacaklarım öğretmişti. Fransa'da görevli Amerikan büyükelçisi olarak doğrudan gözlemleme olanağına sahip olduğu Avrupa ülkelerinin betimlemesini yapmıştı. Ona göre Avrupa ülkeleri, hükümet bahanesiyle uluslarını iki sınıfa bölmüşlerdi: Kurtlar ve koyunlar. Jefferson yalnızca yöneticilerin ellerine bırakılan hükümetlerin dejenere olacağını, çünkü yöneticilerin (yönetme gücünü kullanarak) halkın güvenini kötüye kullandığını öğretmişti. Ona göre halkın kendisi, gücün tek kaynağıydı.</p>

  <p>&nbsp;</p>

  <p>Ne var ki yüzyıllar önce Thukydides ve Aristoteles'in de öne sürdüğü gibi, insanların kolayca yanlış yönleneceği konusunda endişe duyuyordu. Bu nedenle teminat ve sigorta politikalarını savundu. Birincisi güçlerin anayasal ayrımıydı; buna göre kimileri kendi bencilce çıkarlarına hizmet eden farklı gruplar birbirini dengeleyecek, içlerinden birinin ülkeyi cebine atıp kaçmasına izin vermeyecekti. Denge mekanizmaları yasama, yürütme ve yargı organları; Beyaz Saray ve Senato; eyaletler ve Federal Hükümet idi. İnsanların hükümetin risk ve yararlanın anlamalarının, kendilerini eğitmelerinin ve siyasal sürece katılmalarının esas olduğunu da altını çizerek tekrar tekrar vurguladı. Bu koşul sağlan maksi z in, meydanın kurtlara kalacağını söylüyordu. Güçlü ve vicdansız kesimlerin suiistimal edecekleri korunmasız alanlar bulduklarını vurguladığı <i class="calibre4">Noles</i> o<i class="calibre4">n</i> <i class="calibre4">Virginia</i> (Virginia Üzerine Notlar) adlı kitabında bu endişesini şöyle dile getiriyor:</p>

  <p>&nbsp;</p>

  <p>&nbsp;</p>

  <p>Yeryüzündeki her hükümette kurnazlığın keşfedip, hainliğin duyarsızca kutudan çıkarıp ekeceği ve geliştireceği insani zayıflık, kokuşmuşluk ve değer yitimi mikrobu barınır. İnsanları yönetenlerin ellerine terk edildiğinde her hükümet dejenere olur. Bu nedenle halk hükümetin güvenli tek koruyucusudur. İnsanların güvenilir olabilmesi için de gelişmiş bir akla sahip olmaları gerekir…</p>

  <p>&nbsp;</p>

  <p>Jefferson'ın ABD Anayasası'nın kaleme alınmasında pek bir rolü olmadı; yasalar henüz şekillendirilirken, o Fransa'da Amerika adına görev yapıyordu. Anayasa'nın hükümlerini okuduğunda iki nokta dışında hoşnut kalmıştı. Öncelikle, birinin peş peşe kaç kez Başkan seçilebileceği konusunda bir sınırlama yoktu. Jefferson, bunun bir Başkan'ın yasal anlamda olmasa da bir krala dönüşmesine yol açacağından korkuyordu. Diğer önemli eksiklik de haklar yasasıydı. Jefferson, yurttaşın, yani ortalama insanın, güç sahiplerinin kaçınılmaz tacizlerine karşı yelerince korunmadığını düşünüyordu.</p>

  <p>&nbsp;</p>

  <p>Konuşma özgürlüğünden yanaydı. Böylelikle hiç sevilmeyen görüşler bile ifade edilebilir ve geleneksel bilgelikten sapmalar, ele alınması için insanlara sunulabilirdi. Kişilik olarak Jetierson can düşmanlarını bile eleştirmekten hoşlanmayan, Monticello'dakİ evinin koridorunda baş düşmanı Alexander Hamilton'in bir büstünü sergileyecek kadar dost canlısı bir adamdı. Bununla birlikte, kuşkuculuğun, sorumlu bir yurttaş olmanın temel önkoşulu sayıldığına inanıyordu. Eğitimin bedelinin, cehaletin ve hükümeti kurtlara bırakmanın bedeliyle karşılaştırıldığında önemsiz kaldığını öne sürüyordu. Ona göre, Ülke yalnızca halk tarafından yönetildiğinde güvende olabilirdi.</p>

  <p>&nbsp;</p>

  <p>Yurttaşlık görevinin bir parçası, boyun eğdirmek için verilen gözdağlarına yenik düşmemekti. Göçmenlerce edilen yurttaşlık yemininin ve öğrencilerin sürekli olarak tekrarladığı andın "Liderlerimin bana söylediği her şeyi sorgulayacağıma söz veriyorum" gibi bir ifade içermesini dilerdim. Bu tam da Thomas Jefferson 'ın vurgulamaya çalıştığı koşulu sağlayan bir söz olurdu. "Eleştirel melekelerimi kullanmaya söz veriyorum. Düşünce özgürlüğümü geliştireceğime söz veriyorum. Kendimi eğitmeye ve böylelikle kendi kararlarımı vermeye söz veriyorum."</p>

  <p>&nbsp;</p>

  <p>Bağlılık yemininin de bayrak ve ulusa değil, Başkan'ın görevi devralırken ettiği yeminde olduğu gibi, Anayasa ve Haklar Yasası'na yönelik olmasını dilerdim.</p>

  <p>&nbsp;</p>

  <p>Ulusumuzun kurucularını saymaya başladığımızda (Jefferson, Washington, Samuel ve John Adams, Madison ve Monroe, Benjamin Franklin, Tom Paine ve birçok diğeri) içinde en azından on, olasılıkla da düzinelerce büyük siyasal liderin sıralandığı bir liste elde ediyoruz. Her biri Avrupa Aydınlanma Çağı'nın ürünü, iyi eğitimli tarih öğrencileriydi. İnsanın yanılabilirliğinden, zayıflığından ve kokuşabilirliğinden haberdarlardı. İngilizceyi iyi kullanabiliyorlardı. Kendi konuşmalarını kendileri yazıyorlardı. Gerçekçi ve uygulamacı, aynı zamanda da yüksek ilkelere bağlı kişilerdi. Bu hafta ne düşüneceklerine karar vermek için kamuoyu yoklamalarına göz atmıyor, ne düşüneceklerini biliyorlardı. Uzun vadeli düşünmeyi son derece iyi başarıyor, bir sonraki seçimden çok daha ilerisini planlayabiliyorlardı. Kendilerine yetebilen, geçimlerini sağlamak için siyasetçi ya da lobici olmaya gerek duymayan bireylerdi. İçimizdekinin en iyisini bulup çıkarma yetileri vardı. Çoğu, en azından ikisi yetkin bilimcilerdi. ABD'yi (yasa koymaktan çok, ne tür yasaların geçebileceği konusunda sınırlar getirerek) uzak geleceğe taşıyacak bir rotaya yerleştirmeye çalıştılar.</p>

  <p>&nbsp;</p>

  <p>Anayasa ve Haklar Yasası insanın zayıflığına karşın, çoğu kez kendi yörüngesini düzeltebilecek bir makine oluşturmak gibi son derece önemli bir işleve sahip oldu.</p>

  <p>&nbsp;</p>

  <p>O zamanlar ABD'nin yalnızca iki milyon yurttaşı vardı. Bugün ise aynı rakamın yüz katından söz ediyoruz. Bu durumda, o zaman Thomas Jefferson'un kalitesinde on insan var idiyse, bugün 10x100 = 1000 Thomas Jefferson olmalı.</p>

  <p>&nbsp;</p>

  <p>Peki ama neredeler?</p>

  <p>&nbsp;</p>

  <p>Anayasa'yı cüretkâr ve cesur kılan özelliklerden biri, insanlar istediği sürece hükümetin şekli de dahil olmak üzere sürekli değişime izin vermesidir. Hiç kimse hangi görüşlerin acil toplumsal gereksinimlere (sezgiyle bulunamayacak ve geçmişte sorun yaratmış türden olsalar da) yanıt vereceğini önceden bilecek kadar bilge olmadığından, bu belge görüşlerin en özgür şekilde ve tümüyle ifade edilmesini güvence altına almaya çalışır.</p>

  <p>&nbsp;</p>

  <p>Kuşkusuz, ödenecek bir bedel vardır. Kendi görüşlerimizin bastırılması tehlikesiyle yüzleştiğimizde, çoğumuz oyumuzu ifade özgürlüğünden yana kullanırız. Öte yandan, horgördüğümüz görüşler orada burada biraz sansürlendiğinde pek de rahatsızlık duymayız. Ancak, belli dar çerçeveler içerisinde (hâkim Oliver Wendell Holmes'un dediği gibi, kalabalık bir tiyatroda yok yere "yangın" diye bağırarak panik yaratmak hakkı dışında) Amerika'da insanlara büyük özgürlükler tanınmıştı:</p>

  <p>&nbsp;</p>

  <ul>
    <li>Silah koleksiyoncuları Başhâkim, Beyaz Saray Sözcüsü ya da FBI Başkanı'nın portrelerini hedef tahtası olarak kullanmakta ve öfkeli yurtseverler ABD Başkanı'nın resmini yakmakta özgürdürler.</li>

    <li>Musevi-Hıristiyan-Müslüman değerleri alaya alsalar, çoğumuz için kutsal olan her şeyi aşağılasalar bile şeytana tapanlar (eğer varsa) anayasal geçerliği olan hiçbir yasaya karşı gelmedikleri sürece dinlerinin gereklerini yerine getirmekte özgürdürler.</li>

    <li>Bir ırkın diğeri üzerindeki "üstünlüğünü" savunan sözde bilimsel bir makale ya da popüler kitap ne denli zararlı olursa olsun hükümet tarafından sansürlenemez; hatalı bir savın tedavisi görüşleri bastırmakla değil, karşılığında daha iyi bir sav geliştirmekle olanaklıdır.</li>

    <li>Birey ya da gruplar Musevi ya da Mason işbirliğinin dünyaya hâkim olduğunu ya da Federal hükümetin Şeytan'la işbirliği yaptığını iddia etmekte özgürdürler.</li>

    <li>Bireyler, eğer isterlerse Adolf Hitler, Josef Stalin ve Mao Zedong gibi tartışmasız kitle katillerinin yaşamlarını ve siyasetlerini övgüyle anabilirler. Korkunç görüşler bile işitilme hakkına sahiptir.</li>
  </ul>

  <p>&nbsp;</p>

  <p>Jefferson, Madison ve arkadaşlarının kurduğu sistem, kökenini anlamayıp onu çok farklı başka bir sistemle değiştirmek isteyenlere kendilerini ifade olanağı tanıyor. Örneğin, 1948'de Başsavcı (ve dolayısıyla ABD'nin en başta gelen yasa uygulayıcısı) olan Tom Clark şu sözü sarf etmişti: "ABD'nin ideolojisine inanmayanların ABD'de kalmasına izin verilmeyecektir." Ama önemli ve karakteristik bir ABD ideolojisi varsa, o da hiçbir zorlama ve yasak ideolojinin olmadığıdır. Çok daha yakın bir tarih olan 1990'lardan birkaç örnek daha: Cincinnati'de bir kürtaj kliniğini bombalamak suçundan tutuklanan John Brockheft, yazdığı "yaşam yanlısı" bültende şöyle diyordu:</p>

  <p>&nbsp;</p>

  <p>Ben çok dar kafalı, hoşgörüsüz, tepkici, İncil'e delicesine bağlı ve köktenci bir yobaz ve fanatiğim... ABD'nin bir zamanlar büyük bir ulus olmasının nedeni, Tanrı tarafından kutsanmasının yanı sıra doğruluk, adalet ve dar kafalılık üzerine kurulmuş olmasıdır.</p>

  <p>&nbsp;</p>

  <p>Kürtaj kliniklerinin önünde barikat oluşturan bir örgüt olan "Kurtarma Operasyonu"nun kurucusu Randall Terry Ağustos 1993'te bir topluluğa şöyle hitap etti:</p>

  <p>&nbsp;</p>

  <p>Bırakınız beyniniz hoşgörüsüzlükle yıkansın... Evet, nefret iyidir... Hedefimiz Hıristiyan bir ulustur... Tanrı bize bu ülkeyi fethetmemizi buyuruyor... Çoğulculuk istemiyoruz.</p>

  <p>&nbsp;</p>

  <p>Bu tür görüşlerin ifadesi, yerinde bir yaklaşımla Haklar Yasası ile korunuyor (korunanlar ellerine şans geçse Haklar Yasası'nı kaldıracak olsalar da). Hepimizin haklarının korunması, Haklar Yasası'nı kullanarak her yurttaşa bu yasanın vazgeçilmezliğini anlatabilmemize bağlıdır.</p>

  <p>&nbsp;</p>

  <p>Alternatif öğreti ve kurumlar kendilerini insanın yanılabilirliğine karşı korumak için hangi yollara, hangi hata düzeltme mekanizmalarına başvuruyorlar? Yıkılmaz bir lider ini? Irk mı? Milliyetçilik mi? Patlayıcılar ve otomatik silahlar dışında uygarlığın ürünlerinden tümüyle kopmak mı? Hele de yirminci yüzyılın karanlığında kendilerinden nasıl <i class="calibre4">emin</i> olabilirler? Onların mumlara gereksinimi yok mu?</p>

  <p>&nbsp;</p>

  <p>İngiliz düşünür John Stuart Mili, O<i class="calibre4">n</i> <i class="calibre4">liberiy</i> (Özgürlük Üzerine) adlı ünlü kitabında bir düşünceyi susturmanın "şeytanca bir kötülük" olduğunu öne sürüyor. Düşünce eğer doğruysa, "halaya karşılık doğru takası fırsatı"ndan mahrum kalmış; eğer yanlışsa "hata ile çarpışmasında" doğruya ilişkin daha derin bir anlayış geliştirme şansını tepmiş oluruz. Eğer yalnızca kendi savlarımızdan haberdarsak, onları bile lam bilmiyor sayılırız; çünkü kısa zaman sonra hayal, düşünmeden ezberlenen, denenmemiş, sönük ve cansız doğrular haline gelirler.</p>

  <p>&nbsp;</p>

  <p>Mili ayrıca şunları da söylüyor: "Eğer toplum, çok sayıda üyesinin farklı motiflerin mantıksal değerlendirmesini yapmaktan aciz küçük çocuklar olarak yetişmesine izin veriyorsa, suçlanması gereken yine toplumdur." Jefferson aynı noktadan daha güçlü bir anlatımla söz ediyor: "Bir ulus, uygar bir devletle hem cahil hem de özgür olmak istiyorsa, asla gerçekleşmemiş ve asla gerçekleşmeyecek olanı istiyor demektir." Madison'a yazdığı bir mektupla devamını da dile getirmiş: "Bir parça özgürlüğü bir parça buyruğa değişecek bir toplum ikisini de kaybedecek ve hiçbirini hak etmeyecektir."</p>

  <p>&nbsp;</p>

  <p>Alternatif görüşleri dinlemelerine ve karşılıklı tartışmaya girmelerine izin verildiğinde insanların görüşlerini değiştirdiklerini biliyoruz. Olanaksız bir şey değil bu. Örneğin, Htıgo Black gençliğinde Ku KIux Klan üyesiydi; daha soma Yargıtay hâkimi olarak kısmen 14. Anayasa Değişikliği'ni esas alan ve tüm Amerikalıların yurttaşlık haklarını tanıyan tarihi Yargıtay kararlarının alınmasında rol oynayan önemli liderlerden biri oldu: Black'in gençliğinde beyaz giysiler giyip siyahları, yetişkinliğinde ise siyah giysiler giyip beyazları korkuttuğu söyleniyor.</p>

  <p>&nbsp;</p>

  <p>Ceza hukuku konusunda Haklar Yasası polisin, savcıların ve jüri üyelerinin tanıklara gözdağı vermek ve cezayı çabuklaştırmak gibi işlekler içinde olabileceklerini göz önünde bulundurur. Ceza hukuku sisteminde hata payı vardır: Masum insanlar islemedikleri suçlardan dolayı cezalandırılabilir; hükümetler sözü geçen suçla ilgisi olmayan nedenlerle sevmediklerine iftira alabilirler. Haklar Yasası davalıları korur. Bir tür fiyat-fayda analizi yapılır. Kimi zaman masumu cezalandırmamak için suçlu serbest bırakılır. Bu yalnızca ahlaki bir erdem değildir. Aynı zamanda sevilmeyen görüşleri ya da horgörülen azınlıkları baskı altında tutmak için ceza hukukunun kötüye kullanılmasını engeller. Bu da hala düzeltme mekanizmasının bir parçasıdır.</p>

  <p>&nbsp;</p>

  <p>Genel anlamda yeni görüşler, yenilikçilik ve yaratıcılık, her zaman köstekleyici ki sı d amal ardan kurtulmanın, yeni bir tür özgürlüğe kavuşmanın yolunu açmıştır. Özgürlük, hassas bilim deneyini sürdürmenin bir önkoşuludur. Sovyetler Birliği'nin hem totaliter bir devlet olarak kalıp hem de teknolojik yeterliğe ulaşamamış olmasının nedenlerinden biri budur. Öte yandan, bilim de -açıklık ve kuşkuculuğu, çeşitlilik ve çekişmeyi destekler yapısının ölçülü bir karışımı bir sanayi ve yüksek teknoloji toplumunda hassas özgürlük deneyini sürdürebilmenin önkoşuludur.</p>

  <p>&nbsp;</p>

  <p>Dinin Dünya'nın evrenin merkezi olduğu yolundaki ısrarcı görüşünü bir kez sorguladıktan sonra, dini liderlerin yineleyip durdukları, Tanrı'nın kralları bizi yönetmeleri için gönderdiği şeklindeki kendinden emin önermeleri neden kabul edeceksiniz? On yedinci yüzyılda İngiliz ve Koloni jürilerini şu inançsızlık ya da bu tanrısızlık konusunda çılgına çevirmek kolaydı. Jüri üyeleri, insanlara inançları nedeniyle ölümüne işkence yapmak istiyorlardı. On sekizinci yüzyılın sonlarına gelindiğinde ise, artık o kadar emin değillerdi.</p>

  <p>&nbsp;</p>

  <p>Yine Rossiter <i class="calibre4">[Seedtime</i> <i class="calibre4">of</i> <i class="calibre4">the</i> <i class="calibre4">Republic</i> (Cumhuriyetin Yeşerdiği Zamanlar), 1953] şöyle diyor:</p>

  <p>&nbsp;</p>

  <p>Amerikan ortamının baskısı altında, Hıristiyanlık daha insancıl ve ılımlı, mezhep çekişmelerine karşı daha hoşgörülü, iyimserlik ve akılcılığın gelişimine daha açık, bilimin yükselişine daha olumlu, demokrasinin kurulmasına daha bireyci yaklaşır hale geldi. Üstelik, gittikçe artan sayıda kolonici, papazlar ordusunun yüksek sesle yakındığı gibi, laik bir merak, ve kuşkucu bir tavır geliştirmekteydi.</p>

  <p>&nbsp;</p>

  <p>Haklar Yasası, mutlakiyetçi bir zihniyet çerçevesinde yapılanmış, her biri doğruluk kon usunda kendisinin tekel olduğuna inanmış ve dolayısıyla devletin bu doğruyu diğerlerine dayatmasını dört gözle bekleyen çok sayıda din serpildiği için dini devletten ayırdı. Çoğu kez, mutlakıyetçi dinlerin liderleri ve uygulayıcıları, doğruluğun çelişkili öğretiler üzerine kurulu olabileceğini ve her birini ayrı ayrı içerebileceğini anlama ya da bir orta yol benimseme yetisinden yoksundu.</p>

  <p>&nbsp;</p>

  <p>Haklar Yasası'nın tasarımcılarının önünde, din kapsamındaki dinsizlik suçunun ve laik kapsamdaki ihanet suçunun neredeyse birbirinden ayırt edilemez olduğu İngiltere örneği vardı. İlk kolonicilerden birçoğu dinin zulmünden kaçarak Amerika'ya gelmiş, öte yandan diğer insanlara inançları yüzünden işkence etmekten de büyük keyif almışlardı. Ulusumuzun Kurucuları, hükümet ve çekişmeli dinlerden herhangi biri arasında yakın ilişki kurulmasının özgürlük için ölümcül -ve din için zedeleyici olduğunun farkına varmışlardı. Hâkim Black (Yargıtay kararı, <i class="calibre4">Engel</i> <i class="calibre4">Vitale'ye</i> Karşı, 1962) Birinci Değişiklik'in din-devlet ayrımını öngören maddesini şöyle tanımladı:</p>

  <p>&nbsp;</p>

  <p>Bu maddenin birinci ve en öncelikli amacı, hükümet-din birliğinin hükümeti yıkacak ve dini alçaltacak olduğu inancını esas alır.</p>

  <p>&nbsp;</p>

  <p>Güçlerin ayrımı ilkesi burada da işe yarar. Walter Savage Landor'un bir keresinde belirttiği gibi her mezhep ve kült diğerleri üzerinde ahlaki bir denetimdir : "Rekabet ticarette olduğu kadar dinde de yararlıdır." Ne var ki bedeli yüksektir: Bu rekabet, ortak bir yarar adına uyum içinde çalışan dini bünyelerin karşısında bir engel oluşturur.</p>

  <p>Rossiter'in bu konudaki düşüncesi şöyle:</p>

  <p>&nbsp;</p>

  <p>Kilise ve devletin ayrılmasını ve bireysel bilincin özgürlüğünü öngören ikiz öğretiler yalnız demokrasimizin özü değil, aynı zamanda Amerika'nın Batılı insanın özgür kılınması yolunda yaptığı en büyük katkıdır.</p>

  <p>&nbsp;</p>

  <p>Öte yandan, artık hiç kimse hükümetle çelişmiyorken konuşma özgürlüğünün; kimse zorlayıcı sorular sormak niyetinde değilken basın özgürlüğünün; hiç protesto olmuyorken toplanma özgürlüğünün; seçmenlerin yarıdan azı oy veriyorken genel seçim haklarına ve aradaki duvar düzenli olarak onarılmıyorken kilise ve devletin ayrılığı ilkesine sahip olmanın ne anlam ı kalıyor? Bu hakla r kullanılmadıkça içi boş cisimlere, sahte yurtseverlik sözlerine dönüşüyor. Haklar ve özgürlükler kullanılır ya da yitirilir. Haklar Yasası'nı hazırlayanların -ve kendilerini büyük riske sokarak bu &nbsp;&nbsp;&nbsp;&nbsp;&nbsp;&nbsp;hakları uygulamaya koymakta ısrar edenlerin- geleceği görme yetilerinin," bir eseri olarak, bugün konuşma özgürlüğünü kafeslemek çok zor. Okul kütüphane kurulları, göçmen bürosu, polis, FBI ya da ucuz oy toplamaya çalışan kimi hırslı siyasetçiler zaman zaman buna kalkışabilir, ama er ya da geç kilit açılır. Her şey bir yana, Anayasa ülkenin yasasıdır ve kamu görevlileri ona sadık kalmaya yemin etmişlerdir; aktivistler ve mahkemeler de zaman zaman özgürlük adına çetin savaşıma girişirler.</p>

  <p>&nbsp;</p>

  <p>Ne var ki, eğitim standartlarının düşmesi, entelektüel yeterlikte azalma olması, görüş tartışmalarına duyulan hevesin sönmesi ve kuşkuculuğa karşı toplumsal yaptırımlar uygulanmasıyla özgürlüklerimiz yavaş yavaş yıpranır ve haklarımız yıkıma uğrar. Kurucular bunu çok iyi anlamışlardı: "Haklarımızı yasal bir temelde tayin etmek, yöneticilerimizin dürüstlüğünü, bizlerin de el ele vermesini gerektirir" diyor Thomas Jefferson.</p>

  <p>&nbsp;</p>

  <p>Bu devrimci savaş sona erer ermez düşüşe geçeceğiz. Artık destek için her an halka başvurmak gereği kalmayacak. İnsanlar unutulacak, dolayısıyla haklarından ödün vermiş olacaklar. Kendilerini sadece para kazanma tutkusuna kaptıracak ve haklarına saygı duyulması için el ele çaba göstermeye hiç kalkışmayacaklar. Bu savaşın sonunda çıkarıp atamayacağımız köstekler uzun süre peşimiz sıra sürüklenecek ve haklarımız bir gün dirilene ya da çırpınarak ölene dek gitgide ağırlaşacak.</p>

  <p>&nbsp;</p>

  <p>Konuşma özgürlüğünün ve Haklar Yasası'nın koruduğu diğer özgürlüklerin değeri, bu haklardan mahrum kaldığımızda neler olabileceği ve onları nasıl kullanıp koruyabileceğimiz konusunda eğitilmek, bir Amerikan yurttaşı -daha doğrusu, bu hakların korunmadığı yerlerde daha çok üzerinde durulmak üzere, her ulusun yurttaşı olmanın önkoşulu sayılmalıdır. Kendi adımıza düşünemiyorsak, otoriteyi sorgulamak istemiyorsak, o halde güç sahiplerinin elinde oyun hamuruna döneriz. Ancak, yurttaşlar eğitimliyse ve kendi görüşlerini oluşturuyorlarsa, güç sahipleri de bizim için görev yapar. Her ülkede çocuklarımıza bilimsel yöntemi ve bir Haklar Yasası'nı gerekli kılan nedenleri öğretmeliyiz. Böylelikle belli bir ahlak ve tevazu düzeyine erişilir, topluluk ruhu gelişir. İnsan toplumu olarak içinde barındığımız iblisli dünyada, çevremizi saran karanlık ile aramızda duracak belki de tek engel budur.</p>

  <p>&nbsp;</p>
</body>
</html>
