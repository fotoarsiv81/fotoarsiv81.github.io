<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block38"> </p>
	<p class="block30">Çocuk, çenesini elleriyle destekleyerek çimenlerin üzerine yüzükoyun uzandı. Aniden, mikrodünyamn ekonomisine sessiz ve görünmezce kuvvet veren arapsaçına dönmüş sap ve köklerin, mikro evrendeki bir ormanın, başkalaşım geçirmiş bir böcek ve karınca dünyasının ve hatta (bu yaşta ayrıntıları bilemeyecek olmasına rağmen) topraktaki milyarlarca bakterinin ağırlaşan farkındalığının altında ezildiğini fark etti. Birdenbire, çimenden mikro orman sanki büvüyormuş, evren ve de kendisini seyreden çocuğun mest olmuş zihniyle bütünleşiyormuş gibi göründü. Bu tecrübeyi dinsel terimlerle yorumladı ve bu da en sonunda onu papazlığa yönlendirdi. Bir Anglikan papazı unvanını alarak benim okuduğum okula atandı, çok sevdiğim bir öğretmendi. Onun gibi iyi kalpli, serbest fikirli bir papaz sayesinde hiç kimse bana dinin zorla dayatılmaya çalışıldığını asla iddia edemez.'</p>
	<p class="block30">Başka bir zaman ve mekânda, bu çocuk “yıldızlar altındaki ben” olabilirdi; Orion takımyıldızı, Küçük ve Büyük Ayı’nın ışıklarıyla gözleri kamaşmış, Samanyolu’nun duyulmamış müziğiyle gözleri yaşlı, bir Afrika bahçesindeki trompet çiçeklerinin ve bademli pastanın geceye karışmış kokularıyla başı dönmüş. Aynı duygunun neden öğretmenimi ve beni tamamen farklı yönlere yönelttiği cevaplanması kolay bir soru değildir. Bilimadamları ve rasyonalistler arasında doğa ve kâinata verilen yarı mistik, ortak bir yanıt vardır. Bunun doğaüstücü inançla bir alakası yoktur. Öğretmenim çocukluk yıllarında muhtemelen Türlerin Kökeni’nin <span class="text10">(The Onum uf Species)</span> son satırlarından haberdar değildi (ben de değildim); şu meşhur ‘karma karışık küme’ pasajı; ‘çalılarda şarkı söyleyen kuşlarla, uçuşan çeşit çeşit böcekler ve nem dünyasında ağır ağır sürünen kurtçuklar.’ Eğer bilseydi hiç kuşkusuz benimseyecek ve papaz olmak yerine belki de Darwin’in ‘her şeyin, çevremizde rol alan ilkelere göre üretildiği’ fikrine yönelecekti: <sup class="calibre10"><sup id="back_note_6" class="noteref"><a href="index_split_158.html#note_6" title="6" class="calibre8">6</a></sup></sup></p>
	<p class="block30">Böylece, aklımızın alabileceği en yüce amaç, yani daha üstün hayvanların üretimi, doğanın savaşından, açlık ve ölümden hemen sonra hayat buldu. Başlangıçta bir ya da daha az sayıda türü barındıran bu yaşamın amacı, birbirinden farklı yetenekleri ve ihtişamı sergilemektir; ve bu gezegen sabit bir yerçekimi kanununa uyum sağlayarak dönmeye devam ederken, oldukça sade bir başlangıcın ardındaki sayısız yapıdan en güzel ve en kusursuz olanları evrim geçirdiler ve geçirmekteler.</p>
	<p class="block30">Cari Sağan, <span class="text10">Uçuk Mavi Benek</span>’te şöyle yazmış:</p>
	<p class="block30">Nasıl oldu da hemen hemen hiçbir büyük din, bilimi mercek altına aldığında şu sonucu çıkaramadı, “Bu bizim düşündüğümüzden daha iyi! Kâinat peygamberlerimizin söylediğinden çok daha büyük, geniş, akılcı ve şık.” Bunun yerine şöyle dediler, “Hayır, hayır, hayır! Benim tanrını küçük bir tanrıdır ve onun böyle kalmasını isterim.” Kâinatın görkemini modern bilimin ortaya çıkardığı şekliyle vurgulayan eski ya da yeni bir din, derin saygı kaynakları kazanabilecek ve geleneksel dinlerin pençelerinden korkmayacaktır.</p>
	<p class="block30">Tüm Sağan kitapları, dinin geçmiş yüzyıllarda tekeline aldığı üstün merakın sinir uçlarına temas eder. Benim kitaplarım da aynı amacı taşır. Bu nedenle sık sık son derece dindar birisi olarak tanımlandığımı duyarım. Mektup yazarak benimle temasa geçen Amerikalı bir öğrenci, öğretmeninin benimle ilgili düşünceleri olup olmadığını bilmek istemiş. “Elbette var” diye yanıtlamış öğretmeni. “Onun pozitif bilimi dinle bağdaşmıyor ancak doğa ve kâinatla ilgili fikirleri insanı mest eder. Bence din <span class="text10">budur!”</span> Ancak burada ‘diıı’ doğru kelime midir? Hiç sanmam. Nobel ödüllü (ve ateist) fizikçi Steven Weinberg, Son Kuramın Düşleri isimli kitabında basit bir açıklamayla taşı gediğine oturtmuştur:</p>
	<p class="block30">Bazı insanların öylesine geniş, öylesine esnek Tanrı görüşleri vardır ki her nereye bakarlarsa baksınlar Tanrıyı bulacaklarına hiç şüphe yoktur. Onlara sorduğunuzda,</p>
	<p class="block30">‘Tanrı en büyüktür’ ya da ‘Tanrı bizim en üstün yaradılışlı halimizdir’ ya da ‘Tanrı kainattır’ diyeceklerdir. Elbette, tıpkı diğer kelimelerde olduğu gibi ‘Tanrı’ kelimesine de istediğimiz anlamı verebiliriz. Eğer ‘Tanrı enerjidir’ demek isterseniz, onu bir avuç kömürün içinde de bulabilirsiniz.</p>
	<p class="block30">Weinberg “Tanrı kelimesinin tamamen yararsız bir kelime olmaması için, insanların genelde anladığı şekliyle kullanılması gerekir: ‘ibadet etmemize uygun olan’ bir doğaüstü yaratıcıyı gösteren.” derken haklıydı.</p>
	<p class="block30">Daha talihsiz bir kafa karışıklığı ise Einsteincı din denilebilecek şeyi doğaüstücü dinden ayıramamak yüzünden doğmuştur. Einstein’ın ara sıra Tanrı’nın adını anması, (ki bunu yapan tek ateist bilimadamı o değildir) yanlış anlamaya ve bu ünlü düşünür üzerinde hak iddia etmeye can atan doğaüstücülere cazip gelmişti. Stephen Hawking’in Zamanın Kısa Bir Özeti M <span class="text10">lirief Story of Time)</span> eserindeki dramatik son (yoksa zararlı son muydu?), 'Öyleyse Tanrının aklını bilmeliyiz’, dile düşecek biçimde yanlış yorumlanmıştır. Bu söz, elbette yanlışlıkla, herkesin Hawking’in dindar bir adam olduğuna inanmasına yol açmıştır. Hücre biyologu Ursula Goodenough, ‘Doğanın Kutsal Derinlikleri’ <span class="text10">(The Sacrecl Depths of Mahire)</span> isimli eserinde, Havvking ya da Einstein’dan daha dindar birisi olduğu izlenimini uyandırır. Kiliseleri, camileri ve tapınakları sevmesinin yanında, kitabındaki sayısız pasaj adeta yanlış anlaşılmak için safça yalvarıyor gibidir ve dolayısıyla doğaüstücü din için cephane olarak kullanılır. Hatta kendisine ‘Dindar Doğabilimci’ diyecek kadar ileri gider. Yine de kitabının bir kez dikkatlice okunması, onun gerçekte en az benim kadar sağlam bir ateist olduğunu ortaya koyar.</p>
	<p class="block30">‘Doğabilimci’ anlamca belirsiz bir kelimedir. Bana çocukluk kahramanım Hugh Lofting’in Doktor Dolittle’ım<sup class="calibre10">1</sup> hatırlatır (ki aklıma gelmişken, Dr. Dolittle, HMS <span class="text10">Beagle</span>’m doğabilimcisinin<sup class="calibre10">2</sup> kendisi hakkında olduğundan daha fazla ‘felsefe’ hastasıdır.) On sekizinci ve on dokuzuncu yüzyıllarda doğabilimci sözcüğünün anlamı, bugün hâlâ çoğumuzun bildiği anlamından farksızdı: bir doğal dünya öğrencisi. Bu bilinçle hareket eden doğabilimciler, Gilbert White’dan bu yana genelde din adamı olmuşlardır. Darwin, bir köy papazının sakin yaşantısının böcek tutkusunun peşinde koşmasına olanak tanıyacağını umut ederek gençliğinde kendi isteğiyle Kiliseye kapanmıştır. Ancak felsefeciler ‘doğabilimci’ <span class="text10">(natüralist)</span> kelimesini çok farklı bir anlamda, <span class="text10">doğaüstücü (süper natüralist)</span> kelimesinin zıttı olarak kullanırlar. Julian Baggini, Ateizm: Çok Kısa Bir Takdim’de bir ateistin doğabilimcilikle bağlantısının anlamını açıklar: “Ateistlerin genel inancı; kâinatta yalnızca tek çeşit hammadde bulunduğu ve bunun da fiziksel olduğudur. Bunun dışındaki şeyler, güzellik, duygular ve ahlaki değerler yani kısacası insan hayatına zenginlik katan zengin fenomenlerin tümü akılda oluşur.”</p>
	<p class="block30">İnsanoğlunun düşünceleri ve duyguları beynin içindeki fiziksel nesnelerin fazlasıyla karmaşık bağlantılarından <span class="text10">doğar.</span> Felsefi dogabi limci eğilimde olan bir ateist doğal, fiziksel dünyanın ötesinde hiçbir şeyin olmadığına ve incelenebilir kâinatın arkasında pusuya gizlen<span class="text15">miş doğaüstü b</span>ir yaratıcı zekânın, bedenden daha uzun süre yaşayan</p>
	<p class="block30">' Dr.Dolittie Hugh Loftıng tarafından yazılan çocuk kitapları dizisinin kahramanıdır, insan hastalar yerine hayvan hastalan tedavi etmeyi tercih eder ve onların dilini anlayıp konuşabilir.</p>
	<p class="block30">Charles Darvin'in evrim kuramını oluşturmasına temel olan ünlü araştırma gezisine çıktığı Ingiliz gemisinin ismi HMS Bcngle’dir. Sözii edilen doğabilimci Charles Darvin'dir. <span class="text10">ed.n.</span></p>
	</body></html>
