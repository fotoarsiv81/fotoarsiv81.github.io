<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block81" id="calibre_pb_143"><span class="text8">“Bu kitap çok gerekli bir boşluğu dolduracaktır.” Espri işe yarıyor çünkü birbirine zıt her iki anlamı da veriyor. Bu arada bu bilinen bir espriydi fakat beni asıl şaşırtan yayıncılar tarafından masumane bir şekilde kullanılıyor olmasıdır. Örneğin, “Yeniyapısalcılık akımı kapsamında geçerli olan literatürdeki çok önemli bir boşluğu” dolduran bir kitap için </span><a href="http://www.kcl.ac.uk/kis/schools/hums/french/" class="text9">http://www.kcl.ac.uk/kis/schools/hums/french/</a><span class="text8"> pgr/tqr.html adresini ziyaret edin. Dürüst olmak gerekirse, Michel Foucault, Roland Barthes, Julia Kristeva ve tüm diğer havalı bir şekilde Fransızca konuşmayı seven (frankofonik) ikonları konu alan bu kitabı mevcut bilgileri tekrarlamanın ötesine geçemeyen lüzumsuz bir kitap olarak tarif etmek oldukça mantıklı görünüyor.</span></p>
	<p class="block30">Din çok gerekli bir boşluğu doldurur mu? Beynimizde doldurulması zorunlu olan Tanrı şeklinde bir boşluk olduğu sık sık ima edilir: Tanrı insanların psikolojik bir gereksinimidir (bir hayali arkadaş, bir baba, bir ağabey, günah çıkarılan bir papaz, bir sırdaş olarak) ve Tanrı var olsun ya da olmasın bu mutlaka karşılanması gereken bir ihtiyaçtır. Diğer yandan, Tanrı farklı bir şeyle doldurduğumuzda bizim için daha yararlı olacak bir boşluğu dolduruyor olabilir mi? Bilim, sanat, bir arkadaş ya da hümanizm Tanrının yerini alabilir mi? Ahretteki yaşamı arzulamak yerine, gerçek dünyadaki yaşamı sevmek bizim için daha yararlı olabilir mi? Belki de doğa sevgisi ya da büyük böcek bilimci E.O Wilson’un deyimiyle Biophilia (canlıları ve yaşayan sistemleri sevmek) bu boşluğu en güzel şekilde doldurabilir değil mi?</p>
	<p class="block30">Dinin insan yaşamında başlıca dört rolü olduğu öğretilir: Açıklama, tavsiye, teselli ve telkin. Din, geçmişten bugüne insanoğlunun varlığını ve içinde bulunduğumuz evrenin yapısını açıklamaya soyunmuştur. Fakat dinin bu rolü artık tamamen bitmiş ve 4. Bölümde açıkladığım üzere yerini bilime bırakmıştır. Tavsiye demekle, nasıl hareket etmemiz gerektiğiyle ilgili ahlaki eğitimi kastediyorum ki Bölüm 6 ve 7’de buna değindim. Sanırım avuntu ve telkin konusunda pek de adil davranmadım ve bu son bölümde bunları kısaca ele alacağım. İlk önce avuntuyu irdeleyeceğim ve bunun için, dinsel inançla benzerlikleri olduğunu düşündüğüm çocukluk fenomeni “hayali arkadaş” konusuyla sözlerime başlamak isterim.</p>
	<p id="id_bookmark75" class="block45">BİNKER</p>
	<p class="block30">Muhtemelen Christopher Robin, Domuzcuk ve Ayı Winnie’nin kendisiyle gerçekten konuştuklarına inanmıyordu. Ancak Binker farklı mıydı?</p>
	<p class="block30">Biııker (ona böyle diyorum) benim bir sırrımdır,</p>
	<p class="block30">Ve Binker kendimi hiç yalnız hissetmememin nedenidir.</p>
	<p class="block30">Yuvada oynarken, basamaklarda otururken,</p>
	<p class="block30">Meşgul olduğum her yerde, Binker benimle</p>
	<p class="block30">Ah, babacığım çok zekidir; o çok zeki insanlardandır,</p>
	<p class="block30">Annemse dünya kurulduğundan beri annelerin en iyisidir,</p>
	<p class="block30">Dadım da öyle ki ben ona Dadıcık derim.</p>
	<p class="block30">Ama onlar Binker’i göremezler ki.</p>
	<p class="block30">Binker hep konuşur çünkü konuşmayı ona ben öğrettim Bazen komiklik olsun diye de konuşur,</p>
	<p class="block30">Bazen de kükrermiş gibi bağırarak boğazını temizler.</p>
	<p class="block30">Bunu ona ben yaptırıyorum çünkü bazen boğazı acıyor.</p>
	<p class="block30">Ah, babacığım çok zeki; o çok zeki insanlardandır,</p>
	<p class="block30">Annem dünya kurulduğundan beri annelerin en iyisidir,</p>
	<p class="block30">Dadım da öyle ki ben ona Dadıcık derim.</p>
	<p class="block30">Ama onlar Binker’i tanımazlar ki.</p>
	<p class="block30">Binker’la ben parkta koşarken o aslanlar kadar cesurdur;</p>
	<p class="block30">Binker’la ben karanlığa uzanırken o kaplanlar kadar cesur;</p>
	<p class="block30">Binker filler kadar cesurdur. O hiç ama hiç ağlamaz...</p>
	<p class="block30">Sadece (başkaları gibi) gözüne sabun kaçınca ağlar.</p>
	<p class="block30">Ah, babacığım çok zekidir; o çok zeki insanlardandır,</p>
	<p class="block30">Annem dünya kurulduğundan beri annelerin en iyisidir,</p>
	<p class="block30">Dadım da öyle ki ben ona Dadıcık derim,</p>
	<p class="block30">Ama onlar Binker gibi değiller ki.</p>
	<p class="block30">Binker açgözlü değildir ama yemeyi çok sever,</p>
	<p class="block30">İnsanlar bana şeker verirken aslında onlara,</p>
	<p class="block30">“Ah, Binker çikolata istiyor bana iki çikolata verir misiniz?” demeyi isterim. Bir tane de onun için yiyorum çünkü dişleri daha çok yeni.</p>
	<p class="block30">Babamı çok seviyorum ama oyun oynamaya vakti yok,</p>
	<p class="block30">Annemi çok seviyorum ama o bazen bir yerlere gidiyor,</p>
	<p class="block30">Dadım saçımı taramak istediğinde görüyorum onu...</p>
	<p class="block30">Ama Binker hep var, Binker, o hep yanımda.</p>
	<p class="block30">A. A. MILNE, Şimdi Altı Yaşındayız<sup class="calibre10">1</sup></p>
	<p class="block30">Hayali arkadaş fenomeni, sıradan çocukluk dönemi inançlarının dışında tutulabilecek daha farklı ve çok daha inandırıcı türden bir hayal midir? Buna kendi deneyimlerimle cevap vermem pek mümkün değil. Tıpkı çoğu ebeveynin yaptığı gibi, benim annem de çocukça laflarımı bir kitaba yazmıştı. Aya giden adam, bir yarışçı ya da bir Babil’li rolü yapmak gibi sıradan numaralara ek olarak, su değirmeni görevi gören bir baykuş gibi ikinci derece numaralara çok düşkündüm ki sonunda özüme dönerdim (şimdi Richard numarası yapan küçük bir çocuğum). Gerçekten bunlardan biri olduğuma hiç <span class="text15">hir zaman inan</span>mamıştım ve bunların çocukluk dönemi için normal</p>
	<p class="block30"><sup class="calibre10">1</sup> İzin alınarak kopyalanmıştır oyunlar olduğunu düşünüyorum. Fakat benim Binker’im hiç olmadı. Şayet hayali arkadaşları olan normal çocukların birer yetişkin olduktan sonraki itiraflarına güvenebilirsek, en azından bazılarının bu hayallerin varlığına gerçekten inandıklarını ve bazı koşullarda bunları belirgin ve canlı haliisinasyonlar olarak gördüklerini göz ardı edemeyiz. Sanırım çocukluk çağı Binker fenomeni yetişkinlerdeki dinsel inançları kavramakta iyi bir örnek teşkil etmekte. Psikologların bu konuyu bu bakış açısıyla inceleyip incelemediklerini bilmiyorum ama hiç kuşkusuz kayda değer bir çalışma olurdu. Bir arkadaş ve sıkı bir dost olan Binker’le geçecek bir ömür: Bu şüphesiz Tanrının oynadığı bir rol; ve eğer bırakıp gitseydi yeri doldurulamayacak bir boşluk.</p>
	<p class="block30">Başka bir çocuğun, bir kızın, “küçük bir mor adamı” vardı. Bu varlık, kız için gerçek, görülebilen bir varlıktı çünkü mor adam etrafa ışık saçarak ve vızıltılar çıkararak kendisini belli ediyordu. Küçük mor adam onu devamlı görmeye gelirdi, özellikle de kız yalnızken. Ancak kız büyüdükçe mor adam daha az gelmeye başlamıştı. Bir gün, kız oyun parkına gitmek üzereyken küçük mor adam her zamanki gibi vızıldayarak geldi ve artık onu göremeyeceğini söyledi. Bu haber küçük kızı üzmüştü ama mor adamın dediğine göre, artık büyüyordu ve ileride buna ihtiyacı olmayacaktı. Ve mor adam başka küçük çocuklarla ilgilenebilmek için gitti. Mor adam giderken kıza bir söz verdi. Bir gün gerçekten ihtiyaç duyduğunda geri döneceğim. Yıllar sonra bir gün, kız çok sıkıntıya düştüğü ve geleceğiyle ilgili önemli bir kararı veremediği bir anda mor adam rüyasında beliriverdi. Rüyasında, yatak odası kapısının açıldığını ve içeriye bir yığın kitabın girdiğini gördü, kitapları küçük mor adam getirmişti. Kız bunu üniversiteye gitmesi konusunda bir öğüt diye yorumladı ve sonradan anlaşıldı ki bu aslında çok yararlı bir öğüttü. Bu öykü beni epey duygulandırır ve diğer yandan, hayali tanrıların insan yaşamındaki avuntu verici ve yol gösterici rolünü anlamama yardımcı olur. Böylesi varlıklar yalnızca hayallerde var olabilir ancak yine de çocuklar için tamamen gerçeklerdir. Bu tür hayaller avutur ve de iyi öğütler verir. Hatta daha faydalı bile olabilirler; hayali arkadaşların ve hayali ilahların tüm dikkatlerini acı çekenlere vermelerine yeten, vakitleri ve sabırları vardır. Aynı zamanda bir psikiyatr veya profesyonel bir danışmandan daha ucuzdurlar.</p>
	<p class="block30">Tanrılar, avutmak ve yol göstermek konusunda bir tür psikolojik “pedamorfoz” olarak Binker’lerin evrim geçirmiş halleri midir? Pedamorfoz, çocukluk özelliklerinin yetişkinlik sürecinde de devam etmesidir. Pekinez cinsi köpeklerin pedamorfik yüzleri vardır: Yetişkin pekmezlerin yüzleri yavru pekmezlerden farksızdır. Bu, tıpkı bizim şişkin alınlarımız ve kısa çenelerimiz gibi insani karakteristiklerin gelişiminde olduğu gibi, önemi yaygın olarak kabul edilen ve iyi bilinen bir evrim örneğidir. Evrimciler biz insanları genç maymunlar olarak tanımlarlar ki genç şempanze ve gorillerin yetişkin şempanze ve gorillerden daha fazla insana benzedikleri su götürmez bir gerçektir. Dinler aslen, çocukların Binker’lerinden vazgeçtikleri anları, nesiller boyunca, giderek daha fazla ertelemeleriyle gelişmiş olabilir mi? Tıpkı evrim geçiren alınlarımızın düzleşmesini ve çenelerimizin uzamasını yavaşlatmamızda olduğu gibi.</p>
	<p class="block30">Sanırım eksik bilgi vermemek adına, aksi olasılığı da incelemeliyiz. Tanrıların çok eski Binker’lerin evrim geçirmiş halleri olduğunu varsaymayı bir kenara bırakıp, Binker’lerin çok eski tanrıların evrim geçirmiş halleri olduklarını düşünebilir miyiz? Elbette bu pek mantıklı görünmüyor. Bu konuyu, Amerikan psikoloğu Julian Jaynes’in oldukça tuhaf başlıklı ve bir o kadar da tuhaf içerikli kitabı İki İdareli Aklın Çöküşünde Bilincin Kaynağı’nı okurken düşünmeye başladım. Nadir bir tür olan bu kitap ya baştan aşağı bir zaman kaybı ya da tam aksine, bir dehanın ürünüydü ama kesinlikle ikisinin arası değildi! Muhtemelen zaman kaybıydı ama yine de bahsetmeye devam edeceğim.</p>
	<p class="block30">Jaynes, çoğu insanın kendi düşünce yöntemini “kendisi” ve zihninde yarattığı bir iç kahraman arasındaki bir çeşit diyalog olarak algıladığına dikkat çekiyor. Günümüzde bu her iki “sesin” de kendimize ait olduğunu düşünüyoruz; aksi takdirde akli dengemizi yitirmiş sayılırız. Bu durum kısa bir süreliğine Evelyn Waugh’un başına gelmişti. Dürüst olmaktan hiç çekinmeyen Waugh düştüğü bu kötü durumu bir arkadaşına açıkça itiraf etmişti: “Seni uzun zamandır görmüyordum ama zaten o zamandan beri çok az kişiyle görüştüm. Delirdiğimden haberin var mı?” Waugh iyileştikten sonra Gilbert Pinfold’un Çilesi isimli bir roman yazdı. Bu kitapta sanrılar gördüğü dönemi ve duyduğu sesleri anlattı.</p>
	<p class="block30">Jaynes, M.Ö. 1000’den önceki zamanlarda yaşayan insanların çoğunun, bu ikinci seslerin (Gilbert Pinfold sesi) kendi zihinlerinden kaynaklandığını bilmediklerini iddia ediyor. Pinfold sesinin bir tanrı olduğunu sandılar. O insanlara göre bu ses Apollo, Astarte, Yahvveh ya da onlara öğüt veya emirler veren daha küçük bir aile tanrısına ait olmalıydı. Hatta Jaynes, bu tanrı seslerinin kaynağını bile teşhis etmişti. Sesler beynin konuşmayı yöneten yan küresinin tam karşısında bulunan bölgeden geliyordu. “İki İdareli Aklın Çöküşü” Jayne’e göre tarihi bir değişimdi. O an, insanların kaynağını anlayamadıkları sesin aslında kendi iç sesleri olduğu gerçeğinin tarihte su yüzüne çıktığı andı. Hatta Jaynes daha da ileri giderek bu tarihi değişimi insan bilincinin şafağı olarak tanımlar.</p>
	<p class="block30">Yaratıcı tanrı Ptah hakkındaki eski bir Mısır kitabesinde, diğer pek çok tanrının Ptah’ın “sesi” ya da “dilinin” varyasyonları oldu</p>
	</body></html>
