<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h4 class="calibre1" id="sigil_toc_id_7"><a id="bookmark0"></a><span class="calibre2">7: Amy</span></h4>

  <p class="calibre1"><span class="calibre3">Bir ses duydum.</span></p>

  <p class="calibre1"><span class="calibre3">Bir gıcırtı. Kapım açık, küçük morg kapım açıldı ve içerisi daha aydınlık, kapalı göz kapaklarımın arasından hafif bir ışık görüyorum. Ve şimdi de bir şey, biri benim cam tabutumu dışarıya doğru çekiyor.</span></p>

  <p class="calibre1"><span class="calibre3">Bir şey cam tabutumu yukarıya kaldırdı; donmuş midemde sallandığıma dair bir his oluştu ve ben de bu hisse sıkı sıkı tutunmaya çalıştım. Bunun gerçek olduğuna kendimi inandırdım. Kapağı açmışlar mıydı? Duyabiliyorum—duyabiliyorum!—buzdan geçip gelen boğuk sesler duyuyorum. Sesler gitgide yükseliyor! Bunlar yalnızca buzdaki titreşimler değil, bunlar konuşma sesleri! İnsanların konuşma sesleri! Bana Ed'i hatırlatan bir ses, "Biraz daha,” dedi. "Buz hızla eriyor.”</span></p>

  <p class="calibre1"><span class="calibre3">"Bu— " Kelimelerin hepsini dayamıyordum—her yanı bir tıslama sesi kaplamıştı.</span></p>

  <p class="calibre1"><span class="calibre3">Ve sıcaklık. 301 yıldır ilk defa sıcaklık hissediyordum. Buz değil— yakıcı bir his, cildimdeki sinir uçlarında çıtır çıtır sesler, sonsuza kadar kaybettiğimi düşündüğüm bir hisle beni yakıyordu. Sıcaklık! İlk ses tekrar, "Neden hâlâ hareket etmedi? " diye sordu. Cırtlak bir ses değildi. Düşüncesiz Ed ya da nazik Hassan değildi.</span></p>

  <p class="calibre1"><span class="calibre3">"Biraz daha jel sür." Cildime bir şeyler sürüyorlardı. Üç yüz yıldır ilk kez birinin bana dokunduğunu hissettim. Nazik eller, soğuk cildimi yapışkan bir şeyle ovalıyordu. Bu da bana üniversitedeki birinci senemdeki arazi koşusunda dizimi burktuğumda sürdüğüm ley Hot losyonu hatırlattı. Öylesine mutluyum ki, sevincimden patlayabilirim.</span></p>

  <p class="calibre1"><span class="calibre3">İşte o anda gülümseyemediğimi fark ettim.</span></p>

  <p class="calibre1"><span class="calibre3">Nazik ses, "İşe yaramıyor," dedi. Şimdi sesi üzgün çıkıyordu. Mağlup.</span></p>

  <p class="calibre1"><span class="calibre3">"Dene—"</span></p>

  <p class="calibre1"><span class="calibre3">"Hayır, bak. Kız nefes almıyor bile." Sessizlik.</span></p>

  <p class="calibre1"><span class="calibre3">Ciğerlerimi havayla dolduracağım ve göğsümü yaşamın ritmiyle indirip, kaldıracağım.</span></p>

  <p class="calibre1"><span class="calibre3">Soğuk bir şey—bir daha asla soğuğu hissetmek istemiyordum —sol göğsümün üst kısmına bastırıldı. "Kalp atışı yok."</span></p>

  <p class="calibre1"><span class="calibre3">Tamamen kalbime odaklandım—atmaya başla, kahrolası! At! Ama kalbinize nasıl atmasını söyleyebilirsiniz ki? Donmadan önce de kalbime atmayı durdurmasını söylememiştim ki. "Beklemeli miyiz?"</span></p>

  <p class="calibre1"><span class="calibre3">Evet! EVET! Bekleyin—geliyorum. Yalnızca buzları çözmem için bana süre verin ve ben de buzların arasından yükselip yeniden yaşayabileyim. Sizin donmuş anka kuşunuz bile olurum. Yalnızca bana bir şans verin!</span></p>

  <p class="calibre1"><span class="calibre3">"Hayır."</span></p>

  <p class="calibre1"><span class="calibre3">Ağzım. İçimde her ne varsa, hepsiyle ağzıma odaklandım. Dudaklar, hareket edin! Konuşun, bağırın—çığlık atın! "Kızı geri koy."</span></p>

  <p class="calibre1"><span class="calibre3">Ve masa, üzerime kapanan kapının ağırlığıyla aşağıya doğru indi. Beni morga geri koyarlarken midem kasılmaya başladı. Kapı kapandı.</span></p>

  <p class="calibre1"><span class="calibre3">Çığlık atmak istedim ama yapamadım. Çünkü bunların hiçbiri gerçek değil. Yalnızca kâbuslarımdan biri...</span></p>

  <h4 class="calibre1" id="sigil_toc_id_8"><span class="calibre2">8: Çırak</span></h4>

  <p class="calibre1">Doktor, Hastane'nin lobisinde bir hemşirenin yaşlı bir adamı resepsiyona doğru götürmesine yardımcı oluyordu. Orada başka bir hemşire adamın girişini yapacaktı. Doktor beni gördüğünde, bana doğru yöneldi. "Harley'i gördün mü?" diye sordu.</p>

  <p class="calibre1">"Hayır." Kendimi tutamayıp, gülümsedim. Harley ilaç vakti geldiğinde, Doktor'dan kaçmasıyla meşhurdu.</p>

  <p class="calibre1">Doktor parmaklarını kalın telli saçlarında gezdirdi, ardından gülümsediğimi fark etti ve kaşlarını çattı. "Gülünecek bir durum değil. Harley'in düzenli olarak ilaçlarını alması gerekiyor."</p>

  <p class="calibre1">Ciddi görünmeye çalıştım. Harley bazen gergin ve korkutucu oluyordu ama bence bu durum ne kadar deli olduğundan ziyade ne kadar sanatsal olduğuyla daha çok ilgiliydi. Ayrıca, o benim en yakın arkadaşım; onu Doktor'a gammazlamayacağım.</p>

  <p class="calibre1">Resepsiyondaki yaşlı adam, "Gitmeyeceğim!" diye bağırdı. Doktor bir koşu gitti. Yaşlı adam kendisine yürümesi için yardımcı olan hemşireden kurtulmuştu ve resepsiyonda oturana doğru eğiliyordu. "Bunu bana yaptıramazsınız! Hastane yatağına yatmayacağım, hasta değilim!" Sözlerini ağır bir öksürük kesti ve yere ağız dolusu balgam tükürdü. Doktor, adama doğru ilerlerken, "Hey, hey, sakin ol şimdi," dedi. Yaşlı adam, kataraktlı gözlerini Doktor'a doğru çevirdi. "Eşim nerede? Onu aldınız mı?"</p>

  <p class="calibre1">Doktor, elini adamın koluna koyarak, "Bayan Steela, burada değil," dedi. "O hasta değil. Sen hastasın."</p>

  <p class="calibre1">Yaşlı adam, "Hasta değilim!" diye kükredi. Ama hemen ardından gözlerinde donuk bir ifade belirdi. Nefes alıp verişi sakinleşti ve kıyafetlerinin içine çöküverdi. Doktor elini çektiğinde, sebebini anladım: Doktor ona bir ilaç plasteri yapıştırmıştı. Yaşlı adamın kolundaki yapışkan plaster, lavantalıydı ve adamı çoktan sakinleştirmeye başlamıştı.</p>

  <p class="calibre1">Doktor, adamı tekerlekli sandalyesine yerleştirirken bana doğru zafer içinde sırıttı ve ardından adamı ve hemşireyi asansöre yolladı. Güçlükle yutkundum. Doktor iyi bir adamdı ama her şeye ilaç la cevap veriyordu. Hislerden hoşlanmıyordu, hiçbir histen. İşlerin sessiz ve kontrollü olmasını tercih ediyordu.</p>

  <p class="calibre1">Tam da bu sebeple Bilge'yle yakındı. Benzer düşünüyorlardı.</p>

  <p class="calibre1">Yaşlı adam güvenli bir biçimde asansöre bindirildiğinde ve tedavi için yoluna koyulduğunda, Doktor, "Ne yapıyorsun burada?" diye bana sordu.</p>

  <p class="calibre1">Ayaklarımı pürüzsüz zemine sürttüm. Ona kesinlikle dördüncü kattaki gizli asansörü araştıracağımı söylemeyecektim. Hatta deneyecek kadar Orion'a inandığımdan bile emin değildim.</p>

  <p class="calibre1">Sonunda, "Harley'e bakınmıştım," dedim.</p>

  <p class="calibre1">Doktor kaşlarını çattı. "Eğer onu bulursan, doğrudan bana gönder. İlaç saatini çoktan geçti." Hemşirenin masasındaki saate göz attı. "Bu arada, sen aldın mı seninkileri?"</p>

  <p class="calibre1">Kızardım. Burada geçirdiğim yılla gurur duymuyordum. Üçüncü kattaki Koğuş'ta kalmıştım. Orada akıl hastaları bulunurdu. Sanırım Besleyicilerle birlikte yaşamak keçileri kaçırmama neden olmuştu. Küçükken durum iyiydi ama yaşım ilerledikçe diğerlerinden farklı olduğumu daha fazla hissetmeye başladım. Onlar gibi ekinler veya inekler için endişelenemiyordum.</p>

  <p class="calibre1">(Doktor'un ilk kez bana sinir ilaçları almaya başlattığı zamanı hatırlıyorum, şöyle sormuştum: Yine de Çırak olabilir miyim? Sonuçta sinir ilaçlan kullanıyordum! Koğuş'ta bir yıl geçirmiştim! Artık çekilmeye hazırdım. Ama Doktor ve Bilge bana izin vermiyorlardı.)</p>

  <p class="calibre1">Yüzüm kızarmış vaziyette, "İlaçlarımı bu sabah almıştım," diye mırıldandım. Resepsiyondaki hemşirenin duymadığını umdum. Gelecekte lider olacak birinin sinir ilaçlan kullandığını duysaydı, ne düşünürdü? Doktor bana dikkatle baktı. "Bir sorun mu var?" diye sordu.</p>

  <p class="calibre1">Bilge bana yıldızlar hakkında yalan söyledi, gemide gizli bir kat olabilir ve Orion bana kabul etmek istediğimden daha fazla benziyor ama hayır, hiçbir sorun yok çünkü eğer Doktor, bir şeylerin yanlış olduğunu düşünürse, yalnızca bana daha fazla ilaç verir. Kafamı salladım.</p>

  <p class="calibre1">Doktor ikna olmuş gibi görünmüyordu. "Senin için zor olduğunu biliyorum. Sen farklısın." "Ben farklı değilim."</p>

  <p class="calibre1">"Elbette öylesin. Öyle olduğunu biliyorsun."</p>

  <p class="calibre1">Omzumu silktim. Şimdi boşalmış olan asansör, lobiye döndü. Onunla kaçmak istedim ve neyse ki Doktor da gitmeme izin verdi.</p>

  <p class="calibre1">Asansörün içinde, parmağımı önce dörde götürdüm, ardından üçe indim. Eğer Harley, ilaçlarını bıraktıysa, belki de gizemli ikinci asansörü aramaya başlamadan önce onu kontrol <span class="calibre3">etmeliydim.</span> Asansör yükselirken neşe oranım da yükselmeye başladı. Doktor'a rağmen, içinde bulunmaktan en fazla hoşlandığım yer Koğuş'tu. Tüm arkadaşlarım buradaydı. Asansör sallanarak, durdu. Kapılar, üçüncü kattaki orta odada durdu. Öylesine sırıttım ki, neredeyse canım acıdı. Her ne kadar içi akıl hastalarıyla dolu olsa da, Koğuş'tayken gemideki her yerden daha fazla evdeymiş gibi hissediyordum.</p>

  <p class="calibre1">Kıyafetime boya sıçradı; kafamı kaldırdım ve Harley'in bir tuvalle uğraştığını gördüm. Tuvalin kenarına fırçayla fiskeler atıyordu. Oturduğu yerin çevresinde halka şeklinde kırmızı ve mavi boya sıçramıştı. "Selam, Harley," dedim. "Doktor sana bakmıyor."</p>

  <p class="calibre1">"Ona ayıracak zamanım yok"—bana doğru şöyle bir baktı—"49 ve 267," dedi. Ardından tuvale doğru döndü ve yine fırçasıyla uğraşmaya başladı. Alaycı bir biçimde güldüm. Geminin ne zaman yere ineceği konusunda Harley'e güvenebilirdiniz. Çoğu insan—demek istiyorum ki, Koğuş'taki çoğu insan—geminin yere ineceği zamanı takip ederdi ama bahse girerim, Harley yalnızca yıl (49) ve gün (267) olarak değil, aynı zamanda dakika ve saniye olarak da söyleyebilir.</p>

  <p class="calibre1">Sıçrayan boyalardan kaçınmak için çekildim ve neyin resmini yaptığını görmek için göz attım. Parlak mavi bir denizde bir koi balığı yüzüyordu ama balığın pullarından gelen ışık ve su yüzeyinde birbirine karışan parıltılar yüzünden sanki balık suyun bir parçası gibi görünüyordu ve su da balığın bir parçası gibi görünüyordu. Harley bu muhteşem renkleri kullanıyordu — başka kimsenin düşünemeyeceği renkler. Balığın gözleri parlaktı, parlak yeşil, neredeyse sarı. Tıpkı altınla sarılmış yeşim taşı gibiydi. Pullar da parlak ve parıltılıydı ama hepsinin çevresi kan kırmızısıydı ve daha açık renklerle çatışma halinde gibi görünüyordu ama aslında öyle değildi. Kırmızı, daha gerçek görünmesini sağlıyordu ve bir şekilde sanki su tuvalden dökülüyordu ve balık da ayaklarımızın dibinde yüzüyordu.</p>

  <p class="calibre1">Uzun bir duraksamanın ardından, "Bu hoşuma gitti," dedim. "Gerçekten muhteşem."</p>

  <p class="calibre1">Harley homurdandı. Resim yapma modundaydı ve onunla konuşmaya çalışmanın pek de anlamı yoktu. Doktor onu bulsa da, ilaçlarını vermekte çok zorlanacaktı.</p>

  <p class="calibre1">Çevrem zekice şekillendirilmiş kaos çiçekleriyle doluydu. Tüm bu oda, yaratıcılık ve sanatla bezenmişti. İçinde vakit geçirmek için çok güzel bir yerdi. Yalnız şu an herkes kendi işiyle meşguldü. Herkes kendi işiyle bu kadar meşgulken, orada sadece öyle dikilerek durduğum için biraz tuhaf hissetmeye başlamıştım.</p>

  <p class="calibre1">"Görüşürüz," dedim ama Harley fark etmemişti bile.</p>

  <p class="calibre1">Tekrar asansöre binerken, suçluluk hissiyle mideme sancı girdi ve dördüncü kata bastım. Bilge, benim çatışmanın üçüncü sebebini araştırmamı istemişti ve ben kesinlikle o işi yapmıyordum. Asansörün kapısı açılırken, <span class="calibre3">ama yalanlar da çatışma sebebidir,</span> diye düşündüm.</p>

  <p class="calibre1">Dördüncü kat sessizdi. Solda ve sağda bulunan kapıların önünden geçtim ve doğrudan holün sonuna gittim. Elimi kapı kulpuna koydum. Kilitli olmalıydı. Dördüncü kattaki tüm kapılar kilitlidir. Daha önce burada bulunmuştum ve hepsini denemiştim.</p>

  <p class="calibre1">Ama kapının kulpu elimin altında döndü ve tıpkı Orion'un söylediği gibi küçük bir oda belirdi. İçinde bir masa, metal bir kutu ve duvarda— Başka bir asansör.</p>

  <p class="calibre1">Çağrı tuşunun üzerinde biyometrik bir tarayıcı vardı. Erişim iznimin bloke edilmiş olmasını bekliyordum. Bilge, Gemici Katı'ndaki odalarına ve motor odasına girmemi yasaklamıştı. Geminin geri kalanına tam erişim hakkım olmasına rağmen, eğer bilseydi Bilge benim buraya girmemi dengeler miydi, diye düşünmekten kendimi alamadım. Başparmağımı tarayıcıya götürdüğümde, kapılar anında açılıverdi.</p>

  <p class="calibre1">İçeride beş tuş vardı—her kat için bir tane ve başka bir katın üzerinde "C" yazıyordu. C? <span class="calibre3">C ne anlama geliyordu?</span> Sanırım Orion bana diyagramda göstermişti. "Beklenmedik Durum" diye işaretlenmiş bir bölüm vardı ama bu asansör oraya gitmiyordu; "Depo—Önemli" yazan yere gidiyordu. C tuşuna parmağımı koydum ama basmadım. Sadece harfin kavisini hissettim. Nasıl başka bir asansör daha olurdu ve geminin nasıl başka bir <span class="calibre3">katı</span> daha olabilirdi? Öne doğru eğildim, böylece neredeyse tüm bedenimin ağırlığıyla tuşa basmış oldum. Kapılar kapandı. Her katta kapıların küçük ışığı yanıyordu. Üç. İki. Bir. Işıklar yanıp sönüyordu. İlk katı geçtim. Saniyeleri saymaya başladım. Kapıdaki tuşlara gözümü diktim ama "C" ışıkları yanmadı. Asansör inmeye devam etti. Normalde Hastane'de kattan kata gittiği sürenin iki katı geçmişti... Olması gerekenden üç kat daha fazla. Tam bir dakika geçti. Gerçekten <span class="calibre3">Godspeed</span> ne kadar büyüktü? Hafif bir zıplamayla, asansör durdu. Kapılar açıldı.</p>

  <p class="calibre1">Derin bir nefes aldım ve var olmaması gereken geminin katına adımımı attım. Karanlıktı. Wi-com'uma basarak, "Işıklar," dedim ama hiçbir şey olmadı. Asansör kapıları vınlayarak, kapandı ve asansörün ışığını da götürdü. Tamamen kaybolmamak için elimi en yakındaki duvara koydum. Parmaklarım sert bir plastik parçasına değdi.</p>

  <p class="calibre1">Titreyen bir floresan lambası yandı, ardından biri daha ve biri daha. Sanki tavanda ışıklardan oluşan bir domino vardı. Hıh. Lamba düğmesi. Bunları yalnızca flopilerde ve Güneş-Dünya resimlerinde görmüştüm. Salgın'dan çok uzun bir zaman önce geminin wi-com kontrol kabloları yenilenmişti Bu yer, büyüktü. İnanılmaz derecede büyüktü. Aslında bana Bekçi Katı'nı hatırlattı — pek çok boşluk ve dolduran hiçbir şey yok. Tıpkı Büyük Oda gibi gemideki herkesi ayakta yan yana koyarsak sığacak kadar büyük. Solda kapalı bir kapı vardı ve sağ tarafta hole doğru dallanıyordu. Her taraf metaldi ve sert kenarlardan oluşuyordu. Büyüklüğünün yanı sıra, tuhaf bir şekli vardı, neredeyse yumurta benzeri ve tavana doğru sivrilen bir kubbe gibiydi. Neden tavanın kubbe gibi olduğundan emin değildim—hemen üstündeki Besleme Katı düzdü— ama kavislerden uzanan ağır demir borular görebiliyordum. Bu büyük odada dizi dizi küçük metal kapılar vardı. Tıpkı Kayıt Salonu'nun arka kısmındaki eski Güneş-Dünya kitaplıkları gibiydi (elbette Besleyicilere kilitliydi). Bu kapılar araştırılmaya hazır halde duruyorlardı ama içindekilere ulaşmak için ağır sürgülü, küçük kare kapıları aşmak gerekiyordu. Burada hava soğuktu ve duvarlar daha sessiz görünüyorlardı. Sanki burası sadece fısıltılara ve birkaç kişinin bulunmasına izin verilen bir yerdi.</p>

  <p class="calibre1">En yakınımdaki koridordan başladım, her iki yanımda da küçük kapılar vardı. Kapılar eğreti şekilde beyaz boyayla numaralandırılmıştı. Her metal kapının üzerine küçük dikdörtgen kabartmalar yapılmıştı. Gözlerimi kıstım—bunlar bayraklardı, yarım düzine bayrak. Güneş-Dünya'daki ülkelerin bayrakları. Bayrak dizilerinin sonunda, metale üç harf kazınmıştı: FRX. Yıldız ekranındaki harfler. Bu şey, eskiydi. Geminin orijinal tasarımının bir parçası. Elimi kapıya koydum—34 numara—ağır kolu çevirmeye başladım. O sırada gözüme kırmızı bir ışık çarptı.</p>

  <p class="calibre1">Kapılardan biri zaten açıktı. Kapının ağzından uzun bir metal tepsi tıpkı bir dil gibi çıkmıştı ve tepsinin içindeki dar ve açık renkli kutu, mavi ışıltılarla kaplı donmuş suyla doldurulmuştu. Buzun içinde ise tıpkı bu boş oda kadar sakin, hareketsiz ve sessizce duran bir kız vardı.</p>

  <p class="calibre1">Beni ona çeken saçlarıydı. <span class="calibre3">Kıpkırmızı.</span> Daha önce fotoğraflar dışında hiç kırmızı saçlı birini görmemiştim. Ve fotoğraflar da buza dolanmış bu parlak saç tellerinin canlılığını hiçbir şekilde yakalayamamıştı. Harley'in Kayıt Salonu'ndan çaldığı bir resim kitabı vardı. Kitabın içindeki tablolardan birinde günün farklı saatlerinde saman balyalarının görüntüsü resmedilmişti. Bana resmedilen son saman balyasını gösterdiğini anımsıyorum: Üzeri karla kaplanmıştı ve güneş batıyordu. Harley, o resme bayılıyordu. Sanatçının nesneleri farklı ışıklarla boyamasının çok dâhiyane olduğunu söylüyordu. Ben bunun aptalca bir şey olduğunu, ışık olsa da olmasa da bir şey değişmediğini söyledim. Harley aptal olanın <span class="calibre3">ben</span> olduğumu, Güneş-Dünya'da gün doğumu ve gün batımı diye şeyler olduğunu çünkü güneşin canlı bir şey gibi sürekli hareket halinde olduğunu söyledi ve gökyüzünde ısıtma lambaları değil de Güneş'in olduğunu ekledi.</p>

  <p class="calibre1">Bu kızın saçları, Harley'in Güneş-Dünya'da gelmiş geçmiş en dahi insan olarak betimlediği sanatçı tarafından resmedilen güneş ışıklarından bile daha güzeldi.</p>

  <p class="calibre1">Onu içine hapsetmiş olan cam bölmeye dokunmak için uzandığımda, camın ne kadar soğuk olduğunu fark ettim. Nefesim beyaz bulutlar halinde yükseliyor. Parmak uçlarım cama yapışık.</p>

  <p class="calibre1">Kızı izliyorum. Gördüğüm en güzel ama aynı zamanda da en garip şey. Cildi solgun, neredeyse şeffaf beyazlıkta ve bunun tek nedeninin buz olduğunu düşünmüyorum. Elimi camdan kutusunun tepesine, kalbinin tam üstüne koyuyorum. Cildim onun parıltısının üstünde koyu bir gölge gibi. Bu kız kesinlikle tek bir ırktan değil. <span class="calibre3">Godspeed</span> deki herhangi birine benzemiyor. Cildi, saçı, yaşı—benim yaşım!—hatları... Kısa boylu, zayıf ama göğüs ve kalçalarında çekici kıvrımlar var.</p>

  <p class="calibre1">Bu kız Bilge'nin mükemmel barışı sağlayacağını söylediği tek ırklı, hiçbir farklılık içermeyen dünyaya nasıl uyum sağlayacak?</p>

  <p class="calibre1">Gözlerim vücudunda gezindikten sonra göğüslerine geri döndü. Orada buz biraz bulanıktı ve bu durum beni biraz kızdırdı ama onların dolgun olduğunu bilecek kadar çok şey görebiliyordum ve göğüsleri donmuş da olsa sıcakken nasıl olduklarını hayal edebiliyordum...</p>

  <p class="calibre1"><span class="calibre3">"Çırak!"</span> Birden saydam kutudan uzağa fırladım. Kutunun içindeki güzellik bir anda ayağa kalksaydı anca bu kadar irkilebilirdim. Ama bana seslenen Doktor'du.</p>

  <p class="calibre1">"Burada ne <span class="calibre3">yapıyorsun?</span> Daha da önemlisi buraya nasıl geldin?" Duraksadı. "Buranın var olduğunu nereden bildin?"</p>

  <p class="calibre1">"Asansöre bindim." Sakin görünmeye çalışıyordum ama kalbim göğüs kafesimin içinde küt küt atıyordu.</p>

  <p class="calibre1">"Burada olmamalıydın." Kaşlarını çattı. Sol kulağının arkasındaki wi-com tuşuna dokundu. "Com bağlantısı: Bilge," dedi.</p>

  <p class="calibre1">"Hayır! Bilge'ye söyleme! Gideceğim!" dedim ama gitmek istemiyordum, gün batımı saçlı o kızı biraz daha izlemek istiyordum.</p>

  <p class="calibre1">Doktor kafasını bana doğru salladı. "Burası oldukça tehlikeli... Şu tuşlardan birine basarsan," kafasıyla donmuş kızın başucundaki küçük ve siyah bir elektrik kutusunu işaret etti, "kızı uyandırabilirsin."</p>

  <p class="calibre1">Kutuya baktım. Çok basitti. Üstte üç buton vardı: ELEKTRİKLİ NABIZ, KONTROL VERİLERİ ve parmak ucu tarayıcılı saydam bir kapağın altında da CANLANDIRMA yazan sarı bir buton vardı. Bu tuşa bağlı kablolar camdan kutunun içine gidiyordu; gözlerimle tüpleri takip ederek onun mükemmel kiraz dudaklarına vardım.</p>

  <p class="calibre1">"Ona dokunmam," dedim ama Doktor çoktan bana arkasını dönmüştü bile. "Çırak aşağı geldi," dedi. O sözlerin bana değil de Doktor'un wicom'una bağlanmış olan Bilge'ye sarf edildiğini biliyordum. Doktor, "Evet," dedi. Duraksadı. "Hiçbir fikrim yok." Bana yeniden baktı. Gözlerinde hastası olduğum günlerden kalma soğuk ve kuşkulu bir ifade vardı. Doktor wi-com'una dokundu ve Bilge ile bağlantısı kesildi. Bilge'nin kısa bir süre sonra oraya gelerek beni Eğitim Merkezi'ne geri götüreceğini biliyordum. "Kim bu kız?" diye sordum. Onunla ilgili öğrenebileceğim her şeyi vaktim varken öğrenmek istiyordum.</p>

  <p class="calibre1">Doktor gözlerini bana dikti. Sonra aşağı eğilerek metal kapının önüne baktı. "Numara 42. Bugün tüm kırkları inceliyordum. Her şeyin yolunda olduğundan emin olmak için görsel bir kontrol yapıyordum sadece." Kafasını salladı. Kendi kendine, "Yukarıdaki Koğuş'a gitmeden önce işimi bitirmeliydim," diye mırıldandı. "Kırklar mı?"</p>

  <p class="calibre1">Doktor kafasını kaldırarak bana baktı. "Hepsinin bir numarası var."</p>

  <p class="calibre1">"Evet, onu <span class="calibre3">görebiliyorum."</span> Sesimdeki sabırsızlığı gizleyemedim. "Ama bu ne <span class="calibre3">anlama</span> geliyor? Neden burada numaralandırılmış kapılar ve donmuş insanlar var?"</p>

  <p class="calibre1">Doktor gün batımı saçlı kıza baktı. "Onu Bilge'ye sormalısın." <span class="calibre3">"Sana</span> soruyorum."</p>

  <p class="calibre1">Doktor bana doğru döndü. "Eğer buraya nasıl geldiğini söylersen sana anlatırım. O asansöre giden tüm kapılar kilitlidir." "Dördüncü kattaki dışında," dedim. "Orası açıktı."</p>

  <p class="calibre1">Gözlerini bana dikti. "Ve sen de <span class="calibre3">şans eseri</span> dördüncü kattaki kilitlenmemiş bir kapıyla mı karşılaştın?" Duraksadım. "Kayıt Salonu'nda geminin bir taslağını buldum. Taslakta ikinci asansörü gördüm." Orion'u ispiyonlayacak <span class="calibre3">değildim</span> ya. Yakalanmış olmam onun hatası değildi.</p>

  <p class="calibre1">Doktor'un hızlı düşündüğünü söyleyebilirim—yüzü boş ve duygusuz bir ifadeye bürünmüştü. Kıza yeniden bakarak, "Ee," dedim. "Bu kız gerçekte kim?"</p>

  <p class="calibre1">Doktor camdan kutuyu geçerek karşı duvardaki bir çalışma masasına gitti ve elinde bir flopiyle birlikte geri geldi. Bir program açmak için ona parmağını dokundurdu, bir kod girdi ve işaret parmağını bir Kimlik karesine bastırdı. Sonra tek elle yazdı.</p>

  <p class="calibre1">"42 Numara, 42 Numara. Ah. Kız önemsizmiş."</p>

  <p class="calibre1">"Ne?" Yüzüm onun yüzüyle aynı hizaya gelene kadar çömeldim. Saçları sanki birisi sarı, turuncu ve kırmızı mürekkebi bir bardak suya dökmüş gibi görünüyordu; saç telleri dalgalanarak başından akıp camdan kutunun dibinde kıvrılıyordu. Gün batımı saçlı birinin önemsiz olduğunu nasıl söyleyebilirsiniz ki?</p>

  <p class="calibre1">Doktor flopiyi aşağı kaydırarak devam etti. "Ailesi onun da dâhil edilmesi için özel bir talepte bulunmuşlar. Onlar oldukça önemli görünüyor—anne genetik mühendisi ve baba da askeriyede üst seviyede. Şanslı kız. Önemsizlerin çoğuna izin verilmemiş. Yeterli kargo alanı olmadığı için."</p>

  <p class="calibre1">Gözlerimi kırptım. Bu kız bir kargo muydu? Önemsiz bir kargo?</p>

  <p class="calibre1">"O neden burada? Neden bu vücutlar burada? Neden bir kat dolusu donmuş insan var?"</p>

  <p class="calibre1">Doktor flopiyi yerine koyarken, "İşte bunu," dedi, "Bilge'ye sorman gerekiyor."</p>

  <p class="calibre1">Gün batımı saçlı kıza, "Bilge'ye güvenebileceğimden emin değilim," diye fısıldadım ama Doktor beni duymadı.</p>

  <p class="calibre1">Kızın gözlerinin ne renk olduğunu çok merak ediyordum. Buza doğru eğildim. Kirpiklerinin uzun ve kırmızımsı sarı olduğunu görebiliyordum—kahretsin! Bu şekilde kirpikler yapabildiklerini bilmiyordum!—Ama kirpikleri sıkıca kapalıydı. Tek bildiğim şey eğer bir kızın böyle solgun bir t eni ve böyle kırmızı saçları ve gün ışığına benzeyen kirpikleri varsa, kim bilir gözlerinde ne renkler yaşıyordur?</p>

  <p class="calibre1">"Çırak."</p>

  <p class="calibre1">Konuşanın Bilge olduğunu anlamak için arkamı dönmeme gerek yoktu ama gene de döndüm. Bir elim sanki onu Bilge'nin ilgisinden koruyormuşum gibi kızın camdan kutusunun üstündeydi.</p>

  <p class="calibre1">"Buraya nasıl indin?" Bilge'nin sözcükleri kısa ve özdü. Sinirliydi ama sinirinin nedeni ben olmayabilirdim.</p>

  <p class="calibre1">Doktor konuşmama fırsat vermeden, "Kapıyı açık bırakmış olmalıyım. Hemşirelerden biri ilaç alması gereken bir hastayı bulamadığından dikkatim dağıldı; dikkatsiz davrandım."</p>

  <p class="calibre1">Bu tam bir yalandı. Doktor'un dördüncü kattaki o kapıyı açık bırakmadığını biliyordum çünkü benim oraya nasıl indiğimi bilmiyordu. Gene de Doktor'a saygı duymak gerek. Bilge'ye yalan söyleyebilmek yürek ister.</p>

  <p class="calibre1">Bilge, "Gel," dedi.</p>

  <p class="calibre1">"Neden bu kızın—neden bu insanların burada donmuş bir şekilde tutulduğunu bilmek istiyorum," dedim. "Bunun anlamı ne? Bu insanlar nereden geldi? Neden bu kız bu kadar farklı görünüyor?"</p>

  <p class="calibre1">Bilge soğuk bakışını gün batımı saçlı kıza döndürdü. Sonra yavaşça bana baktı. "Saçma bir görüntüsü var çünkü Güneş-Dünya'dan geldi," dedi. "Hepsi öyle. Şimdi gel."</p>

  <p class="calibre1">"Ama—"</p>

  <p class="calibre1">"Gel." Arkasını döndü ve asansöre doğru uzun adımlarla ilerledi. Hızlı yürüyordu ve ellerinden birini incinmiş bacağının üstünde tutuyordu. Her zamanki gibi itaatkâr davranarak onu takip ettim.</p>

  <h4 class="calibre1" id="sigil_toc_id_9"><a id="bookmark1"></a><span class="calibre2">9: Amy</span></h4>

  <p class="calibre1">Ama rüyalar da var.</p>

  <p class="calibre1">Muhteşem rüyalar. Güzel rüyalar. Yeni bir dünyayla ilgili rüyalar. Oranın nasıl olacağını bilmiyorum. Kimse bilmiyor. Ancak kâbuslarımda ender olarak yeni dünyayı görüyorum ve zihnimde orası her zaman için bir cennet gibi.</p>

  <p class="calibre1">Orası Dünya'dan vazgeçmeye değecek bir yer.</p>

  <p class="calibre1"><span class="calibre3">Sıcaklık. Her zaman için önce sıcaklığı fark ederim.</span></p>

  <p class="calibre1">Ve rüyamda, uyanıyorum ve evimdeyim.</p>

  <p class="calibre1"><span class="calibre3">Büyük annem mutfakta krep yapıyor. Her zaman için biraz şurubu hamurla karıştırır. Bu nedenle mutfak çoktan bana evi anımsatan yapışkan tatlı bir kokuyla dolmuş.</span></p>

  <p class="calibre1"><span class="calibre3">Büyük annem bana bakıyor ve gülümsüyor—</span>Ve bazen tam o noktada rüyadan çıkıyorum çünkü yeniden bir büyük anneye sahip olmak herhangi bir rüyanın en inanılmaz kısmı oluyor— <span class="calibre3">Gülümsüyor ve gülümsediğinde yüzündeki tüm kırışıklıklar yok oluyor. Babam, "Hadi gidelim!” diyor. Bir eşofman giymiş. Çevrede biraz yürüyor ve lastik pabuçları döşemeyi gıcırdatıyor. Sonra annem de üzerinde koşu şortu ve kısa spor bluzuyla babamın arkasında koşuyor—</span>Ve bazen de rüyadan bu noktada çıkıyorum çünkü annem asla benimle birlikte koşmaz. Hep babamla birlikte koşarız —</p>

  <p class="calibre1"><span class="calibre3">Ve koşmaya başlıyoruz.-</span></p>

  <p class="calibre1"><span class="calibre3">Ve biz koşarken yeni Dünya çevremize yayılıyor. Her zaman için güzel bir dünya bu. Evin en iyi kısımlarının daha iyi bir hale getirilmiş şekli. Kumun ayaklarımızın altına yapışmadığı ve suyun mavi değil altın renkte olduğu bir kumsal var. Esintileri limon ve bal kokan ve garip, yumuşak tüylü orman hayvanlarının bizimle oynadığı soğuk ormanlar var. Bize içecek tatlı su veren büyük kumdan heykellerle dolu çöller var.</span></p>

  <p class="calibre1"><span class="calibre3">Yeni Dünya her zaman için güzel ve mükemmel.</span></p>

  <p class="calibre1">Ve eğer şanslıysam rüya burada biter.</p>

  <p class="calibre1">Her zaman şanslı değilim.</p>

  <p class="calibre1"><span class="calibre3">Biz koşarken, yol bir kıvrım çiziyor. Kıvrımdan geriye doğru gitmeye başlıyoruz. Ve evimizi görüyorum. Karışık evimiz, daha çok ben küçükken yaşadığımız Florida'daki eve benziyor ama tuğlaları Colorado 'dakine benziyor ve büyük annem verandadan bize el sallıyor ve bizi içeri davet ediyor.</span></p>

  <p class="calibre1"><span class="calibre3">Ve annem yolu terk ederek eve gidiyor.</span></p>

  <p class="calibre1"><span class="calibre3">Babam, "Gel," diyor ve verandanın merdivenlerini çıkıyor.</span></p>

  <p class="calibre1"><span class="calibre3">Ama ben koşmayı bırakamıyorum. Ayaklarım eve doğru dönmüyor.</span></p>

  <p class="calibre1"><span class="calibre3">Duramıyorum.</span></p>

  <p class="calibre1"><span class="calibre3">Güzel, huzurlu ve mükemmel bir dünyada daireler çizerek koşuyor, koşuyor ve koşuyorum.</span></p>

  <p class="calibre1"><span class="calibre3">Durmayı deniyorum. Eve doğru daire çiziyorum ve annem, büyük annem ve babam orada krep yiyorlar. Bazen Jason da orada ve küçükken baktığım köpek de ve lisedeki arkadaşlarım da. Ve ben duramıyorum.</span></p>

  <p class="calibre1">Çünkü bazen yeni dünyayla ilgili rüyalarım birer kâbusa dönüşüyor.</p>

  <h4 class="calibre1" id="sigil_toc_id_10"><a id="bookmark2"></a><span class="calibre2">10: Çırak</span></h4>

  <p class="calibre1">Bilge, görünüşe göre beni derslerle cezalandırmaya karar vermişti. Asansörden yukarı çıkarken uzun süre sessizdi. Hastane'den yer çekim tüpüne doğru ilerlerken, ona kızla ilgili bir şeyler sormaya çalıştığımda bana aşağılayıcı bir bakış atmakla yetindi. Sonra Eğitim Merkezi'nde beni soluk Güneş-Dünya küresinin yanındaki sert mavi plastik sandalyeye oturttu. Yine kızla ilgili sorular sormaya başladım ama Bilge ağırlığını zorlukla sağlam ayağına vererek, tam karşımdaki sandalyeye çöktü. Bacağını kürenin üstüne yaslarken yüzünü buruşturdu. Ayakkabısı Avustralya'yı kaplıyordu.</p>

  <p class="calibre1">Bilge, "Ee?" dedi.</p>

  <p class="calibre1">"Ne?" Elimde olmadan sesim ağlamaklı çıkıyordu.</p>

  <p class="calibre1">"Çatışmanın üçüncü nedenini bulabildin mi?"</p>

  <p class="calibre1">Gözlerim kürenin dağlı şişkinliklerinde gezinirken, "Hayır," dedim.</p>

  <p class="calibre1">"Ah, yani çevrede ait olmadığın yerlere gizlice girmek için <span class="calibre3">bolca</span> vaktin vardı ama sana sorduğum <span class="calibre3">soruyu</span> cevaplayacak vaktin yoktu, öyle mi?" Bilge'nin alaycılığı zalimceydi; sözcükleri adeta yüzüme tükürdü.</p>

  <p class="calibre1">"Neden bana donmuş <span class="calibre3">insanlarla</span> dolu gizli kattan bahsetmedin?" diye bağırarak karşılık verdim. "Ben bu geminin bir sonraki lideriyim! Gemiyle ilgili her şeyi bilmem gerekiyor!"</p>

  <p class="calibre1">"Her şeyi bilmen gerek öyle mi? O zaman neden bana çatışmanın üçüncü nedenim söylemiyorsun?" "Bilmiyorum!" diye bağırdım. "O zaman burada kal ve öğren!" Bilge kükredi ve bana doğru bir flopi fırlattı. Flopinin ekranında çoktan Güneş-Dünya'nın tarihi açılmıştı. Flopiyi Bilge'ye geri atamadan, odadan çıkıp gitti ve yolunun üstündeki küreye çarparak onu düşürdü. Güneş-Dünya onun kalkışıyla dönmeye başladı. Mavi-yeşil bir hiçlik masanın ayağına çarparak ses çıkarıyordu. Bilge'nin kızgınlığı daha da kötüydü çünkü baş başa kalana kadar onu içinde tutardı. Eğer burada, Bekçi Katı'nda yalnız olmasaydık bu şekilde konuşmayacağını biliyorum.</p>

  <p class="calibre1">Bilge, Eğitim Merkezi'nin kapısını açık bıraktı ve o hızla dışarı çıkarken gözlerim metal ekrana takıldı. Arkasında yıldızlar olduğunu sandığım yanıp sönen ışık lambaları vardı.</p>

  <p class="calibre1">Neden ekranla ve geminin gizli katıyla ilgili yalan söylüyordu? Ve söylediklerinin daha hangileri yalandı?</p>

  <p class="calibre1">Parmaklarımı önümde duran ve gerçek Güneş-Dünya tahtasından yapılmış olan masaya vurdum. Yeni planlar tasarlamaya çalışıyordum. Eğer Bilge bana neler döndüğünü söylemeyecekse, her şeyi kendim öğrenecektim. Gözlerim odanın köşesindeki yer çekim tüpünü çevreleyen metal halkaya takıldı.</p>

  <p class="calibre1">Kaçabilirdim. Tüpü Besleme Katı'na geri götürerek başka neler bulabileceğime bakabilirdim. Belki Orion bir şeyler daha biliyordur. Bu küçük odada düşünemiyordum. Sadece çevrede biraz yürümek, koyunların otladığı çayırları ziyaret etmek, rotası yüzlerce yıl önce belirlenmiş olan bir gemide amaçsızca dolaşmak istiyordum. Her şeyi tek bir çizgi halinde görebilmek için fikirlerimi biraz toparlamam gerekiyordu. Ama Bilge'nin direk bir emrine karşı mı gelecektim?</p>

  <p class="calibre1">Benim bile bu kadar cesaretim yoktu.</p>

  <h4 class="calibre1" id="sigil_toc_id_11"><a id="bookmark3"></a><span class="calibre2">11: Amy</span></h4>

  <p class="calibre1">Saatin tik tak sesini, kalbimin atış sesinden bile çok özlüyorum. Zaman geçiyor, geçmek zorunda, ama uzayda ilerlediğimizden, zamanın içinde ilerlediğimizden emin olduğum kadar emin değilim. Bir açıdan bundan memnunum: yani belki de 300 yıl ve 364 gün geçti ve ben yarın uyanacağım. Bazen bir arazi koşusu buluşması veya okulda uzun bir gün sonrasında üzerimde kıyafetlerimle kendimi yatağa atardım ve farkına dahi varmadan uyuyakalırdım. Sonunda gözlerimi açtığımda sanki onları daha bir dakika önce kapamışım gibi hissederdim ama gerçekte günün geriye kalanı ve gecenin yarısı geçmiş olurdu. Ama.</p>

  <p class="calibre1">Ama başka zamanlarda da yatağıma çöker, gözlerimi kapatır ve rüya görürdüm ve o rüyada sanki bir ömür boyu yaşamışım gibi hissederdim ama uyandığımda sadece birkaç dakika geçmiş olurdu. Ya daha sadece bir yıl geçtiyse? Ya daha oradan ayrılmadıysak bile?</p>

  <p class="calibre1">İşte bu benim en büyük korkum.</p>

  <p class="calibre1"><span class="calibre3">Jason, ("Oraya gittiğinde yıldızlara bakınca beni düşün,” demişti. Ben de, "Kendimi yıldızlarla sınırlamayacağını," diye cevap vermiştim. Aynı karşılaştığımız ilk gündeki gibi—</span></p>

  <p class="calibre1">O neydi?</p>

  <p class="calibre1"><span class="calibre3">—partinin yüksek sesli müziği yüzünden döşemelerin ayaklarımızın altında titreştiği anlarda esen o soğuk esinti gibi. Topuklu giydiğimde Jason'dan uzundum ama artık çıplak ayaklıydım ve onun gözlerine baktığımda soğuk çimenler yorgun ayaklarıma bir rahatlık sağlıyordu.</span></p>

  <p class="calibre1">Hareket mi ettim?</p>

  <p class="calibre1"><span class="calibre3">Rüya yok oldu, çimen-esinti-Jason hissiyatı yok oldu. Karanlık. Kâbuslar zihnimi gıdıklıyor.</span></p>

  <p class="calibre1">Bir şeyler oluyor.</p>

  <p class="calibre1"><span class="calibre3">Hayır, hayır, hayır. Hiçbir şey olmuyor. Hiçbir şey olmayacak. Gene o kâbustayım. Gene o kâbus. Ed/Hassan buzu eritecek ve şimdiki gibi olacağım ve beni yeniden geri koyacaklar. Ya da gemi kaza yapacak ve sonsuza kadar burada çözülmeden kalacağım. Ya da belki bu beni çöz meyi tamamen unuttukları—</span></p>

  <p class="calibre1"><span class="calibre3">Pat.</span></p>

  <p class="calibre1"><span class="calibre3">—geminin yanaştığı ve herkesin heyecanlanarak beni geride bıraktığı kâbustur</span> ve— bir şeyler oluyor.</p>

  <p class="calibre1"><span class="calibre3">Hayır, Kâbuslar daha da gerçekçi bir hal alıyor ve bu yüzden de çok daha kötüler. Sanırı m bir şey duyuyorum. Her şey benim zihnimde. Hiçbiri gerçek değil. Daha iyi bir şeyler düşün. Jason'ı düşün. Annemi, Babamı düşün—</span></p>

  <p class="calibre1">Tık.</p>

  <p class="calibre1"><span class="calibre3">Hayır. Bir tık sesi çıkmadı. Tık sesi buzun içine titreşim halinde gelmedi. Bu olmadı. Bunlar sadece kâbusların bir parçası... Bir başka kâbus daha. İşte bu kadar basit...</span></p>

  <p class="calibre1"><span class="calibre3">Eğer elimde olsaydı, gözlerimi sımsıkı kapalı tutardım. Bunlar yerine, eskiden bir şeylere çok yakından bakınca olduğu gibi gözlerimi içeri ve dışarı odaklayabildiğim gibi zihnimi de odaklardım. Anılar. Anılar her zaman için kâbusları öldürür.</span></p>

  <p class="calibre1"><span class="calibre3">Zihnimin gözü görüntüleri yakıp söndürüyor. Anılarımdan bir görüntü ziyafeti sunuyor bana. Büyük Kanyon'a çıkışımız. Kumsala ortaokulda yaptığımız gezi. Çocukken yaptığım jimnastikler. İlk araba kullanışım. Arabayı (aynı gün) ilk kez çarpışım ve babamın bana bağrışı ama sonra gene de dondurma alışı ve kazayı anneme söylemeyeceğimize dair birbirimize izci sözü verişimiz. Annem ve büyükannemle birlikte, büyükannemin bakım evine gitmesinden bir yıl önce Noel kurabiyeleri hazırlayışımız. Kır koşusu toplantıları. Maraton çalışmaları.</span></p>

  <p class="calibre1">Bir şey hissediyorum. Bir şey <span class="calibre3">hissediyorum.</span> Midemde bir sıcaklık var. Ve bir... Elektrik cızırtısı duyuyorum. Bu sesi gerçekten duyuyorum çünkü boğazımın altındaki tüplerden geliyor.</p>

  <p class="calibre1">Vücudum kayıyor. Sadece bir milimetre kadar ama kayıyor.</p>

  <p class="calibre1">Buz eriyor. Ah Tanrım. Güm. Kalbim. Güm Güm.</p>

  <p class="calibre1">Sol gözümün kirpik kısmına su dökülüyor. İstemsiz olarak kıpırdıyorum. Gözlerimi kim bilir ne kadar süredir kaplayan san kabuk, ben <span class="calibre3">hareket ettiğimde</span> (donmam sonrasında ilk kez) çıtırdadı.</p>

  <p class="calibre1"><span class="calibre3">Ah Tanrım ah Tanrım ah Tanrım.</span></p>

  <h4 class="calibre1" id="sigil_toc_id_12"><a id="bookmark4"></a><span class="calibre2">12: Çırak</span></h4>

  <p class="calibre1">"Burada ne yapıyorsun?"</p>

  <p class="calibre1">Zıpladım sonra yüzümü ekşittim. Hiçbir şey suçumu daha fazla açığa vuramazdı.</p>

  <p class="calibre1">Doktor, "Neredeyse karanlık çökmek üzere," diye devam etti. "Bilge burada olduğunu biliyor mu?" Doktor, wi-com butonuna uzanırken, "Yapma!" dedim. Doktor elini aşağı indirmeyince, "Bak... Gizlice geldim. Okumaktan yorulmuştum! Lütfen," dedim. "Sadece... Biraz dışarı çıkmam gerekiyordu. Beni ele verme. Biraz müsaade et."</p>

  <p class="calibre1">Doktor'un sırıtışı benim orada olmamdan mutlu olmadığını gösteriyordu ama en azından Bilge'yi aramadı. Biraz daha kolay nefes alabildim. Bir an için ikimiz de orada öylece durduk. Ben Hastane'nin arkasındaki bahçenin derinlerine giden yoldaydım ve Doktor da basamaklardaydı. O bahçeyi çok seviyordum. Bilge beni o yıl Koğuş'a gönderdiğinde, çoğu boş zamanımı o bahçede geçirdim. Ben oraya gitmeden uzun bir süre önce Koğuş'ta yaşamış Steela adındaki yaşlı bir kadın bahçenin çimenlik ve çitli olan bu alam çiçeklerden, sebzelerden, asmalardan ve ağaçlardan oluşan zengin bir orman haline getirmiş.</p>

  <p class="calibre1">"Ee, ilham arayışı içindesin galiba?" Doktor, bahçenin ortasındaki heykeli işaret etti. Salgın Bilgesi, sert yüzünü yukarı döndürmüş, kollarını tamamen açmış bahçenin koruyucusu olarak duruyordu. Zaman ve planlı yağmurlar yüzünü ve ellerini yumuşatmış, en büyük yöneticimizin detaylarını belirsizleştirmişti.</p>

  <p class="calibre1">"Ah! Evet... Tabii." Bu bahaneye tütündüm. "Biliyorsun, Bilge liderliği öğrenmemi istiyor ve Salgın Bilgesi liderliği en iyi yapan kişiydi diye düşündüm... " Salgın Bilgesi ilk ve en büyük Bilge'ydi. Bilge'nin hayran olduğunu gördüğüm tek kişi Salgın Bilgesi idi ve ileride herhangi birimizin olabileceğinden çok daha iyi bir liderdi.</p>

  <p class="calibre1">"Buraya yalnızca heykele bakmak için mi geldin?" Bir iç geçirdim. "Onu görmek istedim."</p>

  <p class="calibre1">"Bunu bir takıntı haline getirme evlat. Hiç iyi değil, hiç kimse için iyi değil. O donmuş ve hepsi bu kadar."</p>

  <p class="calibre1">"Biliyorum ama... "</p>

  <p class="calibre1">"Ama filan yok. Onu aklından çıkar."</p>

  <p class="calibre1">Havayı düşük tıııılı bir alarm kapladı. <span class="calibre3">Din. Din. Din.</span> Gün batımının çökmek üzere olduğu uyarısı... Yeşil bir ışığın yanıp söndüğünü fark ettim. Geminin diğer tarafında, Gemiciler yer çekim tüpünü Gemici Katı'ndaki ofislerden alıp buraya, ikamet ettikleri Besleme Katı'ndaki şehre getiriyordu. Buradan tüp sayesinde küçük renk karaltıları görülüyordu: kahverengi, beyaz, siyah, yeşil. Doktor, yüzünü gökyüzünün ortasına doğru kaldırdı. Oradaki güneş değildi, hareketsiz bir plazma tutulması füzyon konteyneri, Besleme Katı'na hem ışık hem de sıcaklık sağlayan solar bir lambaydı. Aynı zamanda da geminin iç işlevinin yakıtıydı. Bir kere yanıp sönüyordu—bizi gecenin yaklaştığı konusunda uyarmak için—renkli perdeler konteynerin üzerine iniyordu. Güneş-Dünya artık karanlıktı. Biz buna gün batımı diyoruz. Güneş-Dünya'dan kalan bir sözcük ama bu gün batımı, aslında ışığın kapatılmasından başka bir şey değildir. Bu gün batımında herhangi bir kırmızı-sarı-turuncu-altın renk yoktu.</p>

  <p class="calibre1">Doktor kolunu omzuma atarak, "Gel hadi oğlum," dedi ve beni bahçe yolundan aşağı götürdü. "Bilge orada olmadığını fark etmeden önce yer çekimi tüpüne geri dönmelisin."</p>

  <p class="calibre1">"Ama... "</p>

  <p class="calibre1">"Tüm kapılar kilitli, dördüncü kattaki bile. Hadi gel. Saplantı yapmanın bir anlamı yok."</p>

  <p class="calibre1">Arkamı dönerek Doktor'un sözlerinin beni gün batımı saçlı kızla ilgili olan düşüncelerimden uzaklaştırmasına izin verdim. Bilge bana güneşe tapan antik dinleri öğretmişti. Bunun nedenini hiç anlayamamıştım—güneş sadece ışık ve ısıdan oluşan bir toptu. Ama eğer Güneş-Dünya'daki Güneş, o kızın saçları gibi çevreye renkler ve ışıklar saçarak hareket ediyorsa, antik insanların ned en ona taptıklarını anlayabilirim.</p>

  <p class="calibre1">Hastane'ye giden yol akşam vaktinin gölgeleri içinde iç karartıcı görünüyordu.</p>

  <p class="calibre1">Doktor'un kolu, omzumun çevresinde sıkılaştı ve parmakları kolumu sıkmaya başladı. "O da kim?" diye tısladı.</p>

  <p class="calibre1">Karanlığa gözlerimi kısarak baktım. Bizden birkaç adım ötede bir adam karanlığa doğru yürüyordu. Kayıt Salonu'nun basamaklarına ulaştığında neşeli bir edayla ortaya çıktı. Bir ıslık mırıldanıyordu — eski bir Güneş-Dünya çocuk şarkısı.</p>

  <p class="calibre1">"Bu muhtemelen Orion'dur," dedim. Yalnızca bir Kaydedici Güneş-Dünya'dan şarkılar bilebilirdi. Doktor, kolumu rahat bırakmadı. "Bir Kaydedici."</p>

  <p class="calibre1">"Sana geminin taslağını gösterenle aynı kişi mi?"</p>

  <p class="calibre1">Kafamı rahatsızlıkla oynattım. Doktor hâlâ bizim orada olduğumuzdan tamamen habersiz olan ve Kayıt Salonu'nun verandasında duran Orion'a bakıyordu. Kendimi Doktor'un sıkı elinden kurtardım.</p>

  <p class="calibre1">"Bana taslakları bir Kaydedicinin gösterdiğini nasıl bildin?" Doktor homurdandı ama hiç bocalamadı. "Onu tek başına bulmuş olamazdın." Yol bizi Kayıt Salonu'na yaklaştırdığında, vera ndadaki adam "Merhaba!" dedi. Derin sesinden Orion olduğu anlaşılıyordu. "Merhaba!" diye cevap verdim.</p>

  <p class="calibre1">Orion, "Bu akşam hava biraz soğuk, değil mi?" dedi ama bu soruyu neden sorduğundan emin olamadım. Genelde karanlık saatler başladığında sıcaklık düşer ama bunu hissetmek için fazla erkendi.</p>

  <p class="calibre1">Ancak Doktor iz sürme işini bıraktı, yüzünün rengi attı. "Onun sadece bir Kaydedici olduğundan <span class="calibre3">emin misin?'</span></p>

  <p class="calibre1">"Evet," dedim. "Orion."</p>

  <p class="calibre1">Doktor rahatladı. Doktor, "Sesi bana tanıdığım birini hatırlatıyor. En son ne zaman Kayıt Salonu'nda olduğumu hatırlamıyorum. Hey, Orion!" dedi. "Bizi Salona götürebilir misin?" Ama Orion gölgelerin arasından çıkmadı.</p>

  <p class="calibre1"><span class="calibre3">Naa! Nü!</span></p>

  <p class="calibre1">Doktor Hastane'ye doğru dönerek, "Donma katı alarmı," diye mırıldandı. Hastane'nin çevresinde uyarısını karanlığa yapan derin bir siren çalıyordu. "Bir sorun var!"</p>

  <p class="calibre1">Yoldan aşağıya doğru sanki uzay boşluğu ayaklarımın altındaymış gibi yolu kaplayan plastik çimenlerin üzerinden kayarak indim. Arkamdan gelen ayak sesleri, Doktor' un beni yakından takip ettiği kötü haberini veriyordu. Lobideki hemşireler sirenin nereden geldiğini anlayamamış, panik içinde çevreye bakıyordu ama Doktor'la birlikte bağıra bağıra sordukları soruları duymazdan gelerek asansöre koştuk.</p>

  <p class="calibre1">Asansör yavaş yavaş yükselirken Doktor hırıldayarak soluyordu. Üçüncü katı geçtiğimizi haber veren çan sesinin ardından Doktor elini sol kulağına doğru götürdü.</p>

  <p class="calibre1">Elini wi-com butonundan uzaklaştırarak "Bekle," dedim. "Bilge'yle bağlantıya geçmeden önce neler olduğuna bakalım. Belki ciddi bir şey değildir." Bu sözümün ardından bir sessizlik oldu. Hâlâ alarmın biz yukarı çıktıkça daha da artan sesini duyuyordum.</p>

  <p class="calibre1">Doktor elimi kendinden uzaklaştırdı. Asansör durdu ve kapıları açıldı. Koridorun sonundaki kapı açıktı.</p>

  <p class="calibre1">Doktor hızla koridoru geçerek odaya girdi ve doğrudan çalışma masasına ilerledi. Parmağını masanın ortasında duran metal kutunun biyometrik tarayıcısının üzerine götürdü. Hiçbir şey olmadı. "Kahretsin," diye homurdandı. Metal kutuyu bana doğru iterek, "Kendini tarat," dedi.</p>

  <p class="calibre1">"Ama-"</p>

  <p class="calibre1">"Bu kutu yalnızca Çırak veya Bilge güvenlik geçiş izniyle açılabilir. Eğer alarmı kapatmazsak Hastane tecrit edilecek. Kendini. Tarat." Parmağımı biyometrik tarayıcıya bastırdım. Kutunun kapağı kayarak kendini katladı ve çeşitli sayı bütanlarından ve yanıp sönen kırmızı bir ışıktan oluşan bir kontrol paneli açıldı. Doktor bir kod girer girmez alarmın <span class="calibre3">Naa! Nü!</span> çığlıkları kesildi.</p>

  <p class="calibre1">Doktor asansöre döndü, geçiş iznini tarattı, hızla içeri girdi ve ben daha asansöre binmeden donma katının butonuna bastı. Asansörle aşağı inişimiz esnasında nefesi kesilmişti ve asansörün zeminine ayağıyla vuruyordu. Doktor inişimiz esnasında bir kere bile konuşmadı. Sanki zamanı kalp atışlarıyla takip ediyormuş gibi elini yumruk haline getirip açıyordu. Yüzü gergindi. Asansör durdu ve donma katının zemininde hafifçe sarsıldı. Kapılar açıldı. İkimiz de bir an için asansörde durarak diğer tarafta kimin ya da neyin olduğunu görmeyi bekledik.</p>

  <p class="calibre1">Tüm ışıklar açıktı. Doktor temkinli bir şekilde asansörden indi. Elleri yumruk şeklindeydi.</p>

  <p class="calibre1">Doktor telaşlı bir şekilde, <span class="calibre3">"Hayır hayır hayır”</span> dedi. Bir adım attı, duraksadı sonra koşmaya başladı. Onun peşinden gittim. Kırkların numaralanmış kapılarının yanında kayarak durdu.</p>

  <p class="calibre1">42 numara, duvarındaki dondurucudan çıkarılmıştı; camdan kutusu koridorun ortasındaki masada duruyordu.</p>

  <p class="calibre1">Gün batımı saçlı kız içindeydi. Gözleri açıktı—çimenler gibi soluk, açık yeşil—ve panik içindeydi. Kız mavi kristallerle dolu suyun içinde çözülüyordu. Artık uyanmış ve hareket eder halde olduğu için kutu onun için fazla küçüktü; dizleri ve dirsekleri cama çarpıyordu. Vücudu çırpınıyordu—midesi kutunun kapağına yapışmış; kafası ve bacakları ise kutunun tabanına dayanmıştı. Ellerini yüzüne götürdü ve bir an için kendini tırmaladığını düşündüm ama sonra tüpleri ağzından çektiğini fark ettim. Bu esnada böğürüyor ve öksürüyordu.</p>

  <p class="calibre1">Doktor, "Acele et!" dedi. "Tüpleri çıkarması bitmeden kapağı açmalıyız!" Bunun nedenini sormaya gerek duymadım; hemen kutunun diğer yanına geçtim ve ağır camdan kapağı kaydırmasına yardım ettim. İçeride kızın boğazından çıkan tüpler kafasını ve boynunu sarmıştı ama kız hâlâ onları çekiyordu; tüpler hâlâ boğazından aşağıya kadar uzanıyordu. Kız böğürdü ve suyun içinde yüzünün çevresini kırmızı kan ve san safra bulutları kapladı. Doktor'la birlikte son bir hamleyle kapağı kutunun üstünden kaldırdık. Doktor kapağı elimden birdenbire çekti ve camdan kapağı beton döşemeye biraz fırlattı biraz da düşürdü. Kapak yerde iki eşit olmayan parçaya aynldı. Tuzla buz olamayacak kadar kalın ve ağırdı.</p>

  <p class="calibre1">Kız, mavi kristallerle dolu suyun altından son tüpleri de çıkardı ve tüplerin ucuna bağlı küçük elektronik aygıtlar olduğunu gördüm. Kızın gözleri sonuna kadar açıktı ve bize bakıyordu. Ağzı mükemmel bir daire şeklinde açıktı ve su yutuyordu.</p>

  <p class="calibre1">Doktor suyun içinden kıza uzanırken, "Ne yapmaya çalışıyor, tüm suyu içmeye mi?" diye sordu. Dehşet içinde gerileyerek,</p>

  <p class="calibre1">"Hayır," dedim. "Çığlık atıyor."</p>

  <h4 class="calibre1" id="sigil_toc_id_13"><a id="bookmark5"></a><span class="calibre2">13: Amy</span></h4>

  <p class="calibre1">Acı.</p>

  <p class="calibre1">Soğuk. O kadar soğuk ki yakıyor ama dağlayan türden bir yakış değil, hayır, yerle bir eden, katleden türden bir yakış. Acı.</p>

  <p class="calibre1">Kavuran, çeken, donduran, parçalayan, kanatan, kırıp geçen bir acı.</p>

  <p class="calibre1">Mide kaslarım yapışmış. Boş mideyle kusamıyorum. Gözlerim yalnızca su kabarcıkları görüyor. Bazıları açık renkte. Bazıları değil. Odaklanma yok. Burun deliklerimdeki mukuslar boğazıma kaçıyor. Nefessiz kalıyorum. Kusacak gibi oluyorum. Öksürüyorum.</p>

  <p class="calibre1">Kulaklarıma su giriyor, çevremdeki derinden gelen erkek seslerini susturuyor. Camdan tabutumun içinden birileri beni eliyle yakalıyor ve sanki beni bir bataklıktan kurtarıyorlar. Donma sıvısı her yanıma yapışmış, beni sudan mezarıma geri çekiyor ve soğuk ellerini cildimde gezdiriyor. Beni soğuk, sert ve düz bir şeyin üzerine yatırıyorlar. Burnumun üzerine huniye benzer bir maske koyuyorlar ve hava o kadar sıcak ki burun deliklerimi acıtıyor ve ciğerlerime çalışmaları gerektiğin i anımsatıyor. Eller tenime yapışkan bir şey bastırıyor ve kısa bir süre sonra kaslarıma acı verici bir kramp giriyor. İki nazik el, kafamın iki yanını tutuyor ve iki sert parmak da göz kapaklarımı açıyor. <span class="calibre3">Hayır,</span> diye düşünüyorum, <span class="calibre3">daha fazla göz damlası istemiyorum.</span> Ama <span class="calibre3">cup! cup!</span> Soğuk sıvı gözlerime düşüyor. Acıyla gözlerimi kırpıyorum ve gözyaşlarım oraya koymuş oldukları yapışkan maddeyle karışıyor.</p>

  <p class="calibre1">Sert eller bu sefer de ağzıma gidiyor. Önce ne olduğunu anlamıyorum ve dudaklarım kolayca ayrılıyor. Sonra o kişinin <span class="calibre3">bir şey</span> yapıyor olduğunu anlıyorum ve boğazıma soğuk bir sıvı gidiyor ama onun ne olduğunu bilmiyorum. Sonra dişlerimi kenetleyip kafamı sallıyorum ama boynum hareket etmeye alışkın değil bu nedenle kafam sadece azıcık dönüyor. Nazik eller kafamı gene sabitliyor. Hayal meyal başka bir yüz görüyorum. Bir erkek—Jason'ın yaşlarında ama daha uzun ve daha geniş ve Jason'ın olduğundan daha kaslı biri. Esmer bir ten, üzerine tarçın serpilmiş sütlü çikolata rengi badem gözler. Yakışıklı bir yüz bu, güvenmek istediğim bir yüz. Ona baktığımda, başıma keskin bir ağrı saplanıyor; gözlerimi herhangi bir şeye odaklamaya alışkın değilim.</p>

  <p class="calibre1">Çocuk konuşuyor ve her ne kadar kulaklarım herhangi bir şeyi açıkça duyamayacağım kadar tıkalı olsa da çeneme hafifçe vururken duyduğum ses tonu nazik ve rahatlatıcı. Çenemin düşmesine izin veriyorum—evet, bir kafa sallama—ve sonra dudaklarımı onun için aralıyorum. Neredeyse şeftali tadında sıcak, kıvamlı ama azıcık da alkollü bir sıvı dilimden aşağı kayarak boğazımı kaplıyor. Ağrının bir kısmı geçiyor. Çocuğu hayal meyal görüyorum.</p>

  <p class="calibre1">"Seniykaldıraycağımm," diyor. Onu anlayamadığımı fark ediyorum. Kafasını sallıyor. Sanki her şeyin düzeleceğini söylemeye çalışıyor ama bu gerçek değil—her şey düzelmeyecek, her şey yeniden nasıl güzel olabilir ki?</p>

  <p class="calibre1">Çocuk sağ elimi tutuyor; sert eller de sol elimi tutuyor. Ve daha boynumu hareket ettiremeden — hayır! —beni oturur pozisyona getiriyorlar. Sanki ortadan ikiye ayrılıyor gibi hissediyorum.</p>

  <p class="calibre1">Bir zamanlar buzdum. Şimdiyse acının ta kendisiyim.</p>

  <h4 class="calibre1" id="sigil_toc_id_14"><a id="bookmark6"></a><span class="calibre2">14: Çırak</span></h4>

  <p class="calibre1">Kız rahatsız edici bir sesle, "Anne?" diye inledi. "Baba?"</p>

  <p class="calibre1">Güzel yeşil gözleri yeniden kapandı; gün batımı saçları metal muayene masasında dolaşmış, ıslak bir yığın şeklinde yayıldı.</p>

  <p class="calibre1">Doktor'a, "Daha ne kadar süre bu şekilde olacak?" diye sordum.</p>

  <p class="calibre1">"Bir gün. Belki daha da uzun... Doğru şekilde canlandırılmadı. Dondurucu muhafaza kutularından canlandırma işlemi öncesinde çıkarılmaları gerekir ve sonra canlandırma banyosunda ısıtılmalılar. Bir masada eritilmemeliler.</p>

  <p class="calibre1">Yaşıyor olması bir mucize."</p>

  <p class="calibre1">Zorlukla yutkundum. Sanki boğazımdan aşağı bir taş inmişti.</p>

  <p class="calibre1">Doktor, kızın boğazındaki tüplerin ucuna bağlanmış kutuyu eline aldı. "Birisi butona basmış," dedi. "Hâlbuki vücut canlandırmaya hazırlanmadan <span class="calibre3">önce</span> bu butona basılmamalıydı. Bu güç bağlantısını kesiyor." Doktor bana baktı. "Fişi çekilmiş. Eğer buraya zamanında gelmeseydik..." Kıza doğru baktı. "Kız ölmüş olacaktı."</p>

  <p class="calibre1">Korkunç. Midem ağırlaştı. "Yani böyle? Ölecekti?" Doktor kafasını salladı.</p>

  <p class="calibre1">"Bilge ile bağlantıya geçmeliyim." "Hayır, ama—"</p>

  <p class="calibre1">"Başın belaya girmeyecek. Bunu sen yapmadın. Hatta burada olduğun için memnunum. Bilge bana güçlü <span class="calibre2">merkezî</span> liderlikle ilgili bir şeyler öğrenmeye başladığını söyledi. İşte bu sana liderliği öğretecek türden bir şey."</p>

  <p class="calibre1">Kızın göğüs kafesi aşağı yukarı hareket etti, ama bu bana verebildiği tek yaşam belirtisi. Vücudunun buzun dışındayken bu kadar farklı görünmesi komik. Daha küçük, daha zayıf ve kırılgan görünüyor. Buz onun kalkanıydı. Şimdi onu ben korumak istiyorum. Parmaklarımı kıvrımları üzerinde gezdirmek yerine onları örtmek istiyorum.</p>

  <p class="calibre1">Elimi omzuna koydum ve ten renklerimiz arasındaki farka hayret ettim. Kız gözlerini açtı. "Soğuk," diye fısıldadı.</p>

  <p class="calibre1">Doktor kıza baktı. "Bu kahrolası bir kâbus olmalı."</p>

  <p class="calibre1">O buradayken bu nasıl bir kâbus olabilir ki, demek istedim. Ama kız inledi, bir zamanlar büyüttüğüm bir kuzunun sesine benzeyen yumuşak ve acılı bir inlemeydi bu ve gene boğazımdan aşağı bir taş indi.</p>

  <p class="calibre1">Doktor kıza bir hastane önlüğü getirdi. Şu arkası olmayanlardan... Ama kızın kollarını deliklerinden geçirdiğimiz esnada kız ağlamaya başladı. Sonra Doktor onu bir battaniyeyle kapladı. Kız gözlerini kapalı tutuyordu ve başta onun uyuyor olduğunu düşündüm ama nefes alıp verişi kesik kesik ve düzensizdi. Kendini ayık tutarak bizi dinlediğini anladım. Pek konuşmadık.</p>

  <p class="calibre1">Bilge, donma katına fırtına gibi gelerek beraberinde tüm korkuları da getirdi.</p>

  <p class="calibre1">Önce kıza baktı, sonra bana ve sonra da Doktor'a.</p>

  <p class="calibre1">"Bunu yapan o mu?"</p>

  <p class="calibre1">Hemen, "Hayır!" diye karşı çıktım.</p>

  <p class="calibre1">Doktor, "Elbette hayır," dedi. Sonra bana dönerek, "Senden bahsetmiyor," dedi. "Bu imkânsız ve bunu biliyorsun. Paranoyakça davranıyorsun." "Siz kimden—" diye başladım ama ikisi de beni duymazdan geldi. Doktor, "Bu bir işleyiş hatasıydı," dedi. "Kutusunun güç kaynağında bozukluk olmuş." Amy'nin donma muhafazasının üstündeki siyah elektrik kutusunu yukarı kaldırdı. Işığı hâlâ hafif kırmızıydı. Bilge, "Bundan emin misin?" diye sordu.</p>

  <p class="calibre1">Doktor kafasını salladı. "Elbette eminim. Kim buraya inip bir kızın fişini öylesine çekip gitsin ki? Bu sadece bir çalışma hatasıydı. Makineler eskidi. Sürekli olarak onları tamir ediyorum. Kız çok şanslı, vaktinde burada olmasak ölebilirdi."</p>

  <p class="calibre1">Daha fazla yalan. Doktor'un söylediği şeylerin içinde ne kadar gerçek olduğunu merak ediyordum. Kızın donma haznesini daha bugün kontrol etmişti. Ve Bilge gelmeden önce çok daha panik bir haldeydi. Ve bana birinin kızın çözülmesi için butona bastığını söylemişti. Masanın üstündeki kız inledi.</p>

  <p class="calibre1">Bilge'nin ilgisi kıza döndü ve "Kız kim?" diye sordu. "42 numara."</p>

  <p class="calibre1">"Peki önem—?"</p>

  <p class="calibre1">"Önemsiz."</p>

  <p class="calibre1">Kız, "Amy," diye boğuk bir ses çıkardı.</p>

  <p class="calibre1">Yanında diz çökerek, çatlamış dudaklarına yaklaştım, "Ne?" diye sordum. "Benim ad-ı-m Amy."</p>

  <p class="calibre1">Bilge kıza doğru baktı. Amy gözlerini açtı—yeni çimen yeşili görüntüsü— ama onları tekrar kapattı. Floresan ışıktan kaçınıyordu. "İsmin önemsiz." Bilge, Doktor'a döndü. "Onu kimin canlandırdığını bulmamız gerekiyor."</p>

  <p class="calibre1">"Ailem nerede?" Kızın sesi acıyla karışmış bir fısıltı şeklindeydi. Diğerleri onun farkına bile varmadı. Bilge, Doktor'a "Onu geri koyabilir miyiz?" diye sordu. Doktor onaylamayan bir ifadeyle kafasını salladı. Gözlerinde endişeli bir ifade vardı.</p>

  <p class="calibre1">Amy panik içinde, "Beni yeniden dondurmayın!" dedi. Sesi kullanılmamaktan dolayı çatlamıştı. Öksürdü.</p>

  <p class="calibre1">Doktor Bilge'ye, "İstesek de yapamayız," dedi.</p>

  <p class="calibre1">"Neden olmasın? Başka dondurma haznelerimiz var." Bilge, Doktor'un omzunun üstünden odanın diğer tarafındaki kapıya doğru baktı. O kapıyı daha önce fark etmemiştim. Sonradan keşfetmek üzere hafızama kaydettim. "Canlandırılma yetisi, çoklu dondurmalar sonrasında özellikle de canlandırma doğru bir şekilde yapılmadığında azalıyor. Onu başka bir donma haznesine koyarsak uyanamayabilir."</p>

  <p class="calibre1">Kız, "Babamı istiyorum," diye inledi ve her ne kadar bir kız olmaktan çok bir kadın olduğunu biliyor olsam da, o an için tam bir çocuğa benziyordu. Doktor, "Uyku zamanı," dedi. Çantasından ilaç kutusunu çıkardı ve açtı. Amy gözlerini tamamen açtı. "HAYIR!" diye bağırdı. Sözcük ses tellerini titretti.</p>

  <p class="calibre1">Doktor ona yaklaştı ve kız kolunu bir sopa gibi kabaca yukarı kaldırdı ve Doktor'un dirseğine vurdu. İlaç bandı yere düştü. Doktor ilacı alıp çöpe attı. Sonra çekmeceyi açıp bir başka ilaç çıkardı. İlacı açarken bir yandan da kıza, "Bu kendini iyi hissetmeni sağlayacak," dedi.</p>

  <p class="calibre1">"İstemiyorum." Gözleri açık yeşil dairelerin ortasında siyah iğne delikleri gibiydi.</p>

  <p class="calibre1">Doktor bana, "Tut onu," dedi. Orada öylece durup ona baktım. Bilge, beni yana iterek ağırlığını kızın omuzlarına verdi.</p>

  <p class="calibre1">Kız, " İstemiyorum!" diye bağırdı ama Doktor çoktan ilaç bandını koluna yapıştırmıştı ve küçük iğneler kızın cildini keskin zımpara kâğıdı gibi delmiş, ilaçları sistemine yolluyordu.</p>

  <p class="calibre1">"Yeniden uyumak istemiyorum." Sözcükler birbirine dolanıyordu ve anlaşılması zordu. "İs...te...miyorum," derken sesi giderek azaldı. Göz damlalarıyla karışmış birkaç gözyaşı kirpiklerinden sızdı. "Uyumak," dedi. Bu sefer sesi daha da kısık ve etkisiz çıkmıştı. "Daha fazla... uyumak... istemiyorum." Sonra gözleri geri gitti ve kafası gün batımı saçlarının üstüne yığıldı ve bilincini tamamen yitirdi.</p>

  <p class="calibre1">Ona baktım ve göğüs kafesi yukarı aşağı sabit bir şekilde hareket etse de, buzun içindeki halinden daha ölü görünüyordu.</p>

  <p class="calibre1">Rüya görüp görmediğini merak ediyorum.</p>

  <h4 class="calibre1" id="sigil_toc_id_15"><a id="bookmark7"></a><span class="calibre2">15: Amy</span></h4>

  <p class="calibre1">Uyanığım. Ama gerinemiyorum, esneyemiyorum ya da gözlerimi açamıyorum. Bunların hiçbirini yapmaya alışkın değilim. En azından artık değilim. Bu yüzden burada öylece yatıyorum ve duyularımın farkına varıyorum. Burnuma küf kokusu geliyor. Birinin uyuyor gibi yumuşakça nefes aldığını duyabiliyorum. Sıcaklığı hissediyorum. Sıcaklığı hissedene kadar artık donmuş olmadığımı hatırlamıyordum. İlk düşüncem: Rüyalarımın ve kâbuslarımın ne kadarı gerçekti? Şimdi bile donmuşken gördüğüm rüyaları tam olarak hatırlayamıyorum. Aynı rüyalar gibi silik anılar şeklini alıyorlar. Gerçekten yüzlerce yıl boyunca rüya mı gördüm yoksa tamamen uyanmakla çözülmek arasında mı rüya gördüm? Kafamın içinde sanki yüzlerce yıl boyunca rüya görmüşüm gibi hissediyorum—ama rüyalar böyledir, zaman gerçekçi değildir. Bademciklerim alındığında, düzinelerce detaylı rüya görmüştüm ama yalnızca bir saat kadar bir süre anestezi altındaydım. Ayrıca, donmuşken rüya görmüş <span class="calibre3">olamam—bu</span> imkânsız, rüyalar donmuş nöronlar arasından geçemez. <span class="calibre3">Peki ya ameliyat esnasında uyanık olan hastalarla ilgili o hikâyeler? Anestezinin onları hissetmeyecek bir hale getirmiş olması gerekmiyor mu?</span> Hayır. Bunu görmezden geleceğim. Aynı şey değil. Sadece vücudumun eridiği ve ruhumun daha erimediği o zaman aralığında rüya görmüş olabilirim. Eğer zamanla ve ne kadar zaman geçtiğiyle ve ne kadarının geçtiğinin farkında olduğumla ilgili düşünmeye başlarsam çıldıracağım.</p>

  <p class="calibre1">Gözlerimi açmaya çalışıyorum. Eğer uyanıksam rüyalar yüzlerce yıllık olsalar da olmasalar da beni korkutamazlar.</p>

  <p class="calibre1">Kirpiklerimdeki hışırtı benim için çok yeni bir şey ve gözlerimi açarken eğleniyorum.</p>

  <p class="calibre1">Ve sonra—ah—geriniyorum. Kaslarım yanıyor. Kaslarımın gerildiğini hissedebiliyorum, sırtımdaki küçük kas, baldırlarımın yanındaki kas, dirseklerimi çevreleyen ince kaslar...</p>

  <p class="calibre1">Battaniye bacaklarımın üzerinden kayıyor. Doğruluyorum. Abdominal kaslarım beni zevkle ileri itiyor. Baştan aşağı çıplağım ve üzerimdeki tek giysi mavi-yeşil ve arkası kapanmayan türden bir hastane önlüğü. Yatağımın yanında düzenli bir şekilde horlayan ve nefes alıp veren bir çocuk oturuyor. Battaniyeyi omuzlarıma kadar çıkarıyorum. Çocuk sandalyede otururken uyuyakalmış ve rahatsız bir şekilde yatıyor. Beni gözlüyor olmalı. Ben uyurken onun orada uyanık ve bilinçli bir şekilde durduğu fikrinden nefret ediyorum. Tüylerim diken diken oluyor.</p>

  <p class="calibre1">Camdan tabutumda ilk uyandığımda da aynı çocuk vardı. Yüzü yumuşak ama aynı zamanda da uyurken ki o masum görüntüsüyle çelişen bir hali var. Hangi ırktan olduğundan emin değilim—siyahi değil ama beyaz da değil; İspanyol ya da Asyalı değil. Ama hoş bir rengi var— koyu bir krem rengi ve neredeyse siyah olan saçlarını tamamlıyor. Elmacık kemiklerinin yüksekliği ve alnındaki güçlü kıvrım, güvenilir ve hatta nazik görünmesini sağlıyor.</p>

  <p class="calibre1">Yüksek sesle, "Sen kimsin?" dedim. Yüzlerce yıllık uykumdan uyandığımdan beri sesim ilk defa çatlak çıkmadı. Sanırım boğazıma bir şey yaptılar. Vücudumu donuk, çarpıcı bir ağrı kapladı. Çocuk yerinden zıpladı. Gözlerini bana doğrulttuğunda yüzünde bir suçluluk ya da ihtiyat ifadesi belirdi. Şaşkın bir şekilde onunla mı konuşuyorum diye çevresine bakındı ama odada benim dışımda bir tek o vardı.</p>

  <p class="calibre1">"Ben eee... Ben Çırak'ım. Ben gelecekteki, eee, liderim. Geminin lideri. Ee."</p>

  <p class="calibre1">Ayağa kalktı ama ben kalkmadım. O da beceriksizce geri oturdu.</p>

  <p class="calibre1">Geminin gelecekteki lideri mi? Neden <span class="calibre3">geminin</span> bir gelecek liderine ihtiyacı vardı ki?</p>

  <p class="calibre1">"Neredeyim ben?"</p>

  <p class="calibre1">"Koğuş'tasın," dedi ama onu pek anlayamadım. Sözcükleri garip bir şekilde kesiyordu ve şarkı söylermiş gibi konuşuyordu. Kısa konuşması aynen şöyleydi: "Koş'tasın," ve her sözcüğün hoş bir iniş çıkış vardı. "Koğuş nerede?" diye sordum. "Hastane'de." ("Hasende.")</p>

  <p class="calibre1">Çevreme bakındım. Beklediğim gibi değildi. "Neden bir hastanedeyim? Burada ne yapıyorsunuz?" Tam olarak ne dediğine konsantre olamıyordum ve verdiği her cevabı da anlayamıyordum. Oda birden soğudu ve battaniyeye daha da sıkı bir şekilde sarıldım. Çok önemliymiş gibi gene gelecek lideri olmakla ilgili bir şeyler söyledi. Geminin gelecekteki lideri... E tabii o olacak. Onu daha yakından inceledim. Geniş, büyük omuzları ve uzun bluzunun altında fazla belli olmayacak kadar kası vardı ama gene de kol kaslarını görebiliyordum. Uzun boyluydu—yaklaşık olarak benim yaşlarımda olsa da benden çok daha uzundu ama ortalama birinden birkaç santim uzundu. Ama kambur duruyordu. Dar bir yüzü vardı ama delici badem gözleriyle çekici bir hal alıyordu. Tüm bunlar anlayamadığım <span class="calibre3">bir şeyle</span> birleşerek onu tam da lider olabilecek bir adam gibi gösteriyordu. Sanki Tanrı Çırak'ın bir tür lider olacağını bilmiş ve ona doğru yüz ve vücudu vermiş gibiydi.</p>

  <p class="calibre1">Yatakta dönerek ayaklarımı yere değdirdim. Ama yer soğuktu, ben de dizlerimi çeneme yasladım — elbette bunu battaniyenin altında yaptım zira hastane giysisi çok az yerimi kapatıyordu. "Nasıl bir şey?" "Ne nasıl bir şey?" ("Ne-nas bi şe?")</p>

  <p class="calibre1">"Yeni gezegen." Ve her ne kadar aslında oraya gitmeyi ben istemesem ve oraya gitmek uğruna yaşadığım donmuş yıllarımın her birinden nefret etsem de sesimde saklayamadığım bir merak vardı. Yeni bir gezegen. Sonunda yeni bir gezegendeydik. Daha önce hiçbir insanın üzerine ayak basmadığı bir gezegende.</p>

  <p class="calibre1">Çocuk ayağa kalktı. O kadar uzun boyluydu ki ona çocuk demek haksızlık olurdu ama aynı zamanda da sanki büyümesini sağlayacak hiçbir şey görmemiş veya yapmamış gibi gözükmesine neden olan bebek gibi bir suratı vardı ve yüz hatları hiç keskinleşmemişti. Bana sırtını dönüp karşıdaki duvara doğru ilerledi. Sanki odaya göre boyu fazla uzundu, neredeyse tavana değecek gibiydi. Bana çok az da olsa Jason'ı hatırlatıyor. Görüntüsü değil—çocuk Jason'dan daha koyu tenli ve daha kaslıydı — ama oturuşu kalkışıyla sanki dünyadaki yerini kesin olarak biliyor gibiydi. Duvara yaslandı. Karşısında tavana asılmış bir parça dikdörtgen metal vardı. Bir çeşit pencere kaplaması olmalı.</p>

  <p class="calibre1">"Da gezgen galmdık," dedi. Benden uzaklaşıp da dudaklarını görüş alanımdan uzaklaştırana kadar aksanının ne kadar akıl karıştırıcı olduğunu fark etmemiştim.</p>

  <p class="calibre1">"Efendim?" diye sordum.</p>

  <p class="calibre1">Bana döndü; bu sefer söylediklerini deşifre edebiliyordum. "Daha gezegene gelmedik."</p>

  <p class="calibre1">"Nasıl... yani?" Soğuk, buzun ve cehennemin soğukluğu boş midemi dolduruverdi.</p>

  <p class="calibre1">"Gezegene varmamıza daha elli yıl var."</p>

  <p class="calibre1"><span class="calibre3">"Ne?"</span></p>

  <p class="calibre1">"Pardon. 49 yıl ve 266 gün. Pardon."</p>

  <p class="calibre1">"Neden beni erken uyandırdın?"</p>

  <p class="calibre1">Çocuk kızgın bir edayla, "Ben uyandırmadım!" diye karşı çıktı. "Bunu yapan ben değildim! Neden beni suçluyorsun?"</p>

  <p class="calibre1">"Sadece hepimiz neden 49 yıl iki yüz bilmem kaç gün önce kalktık onu bilmek istiyorum! Ve ailem nerede?"</p>

  <p class="calibre1">Çocuk gözlerini aşağı indirdi. O andaki bakışı midemdeki buzların düğümlenmesine neden oldu. "Hepiniz erken uyandırılmadınız," dedi. Gözleri ne demek istediğini anlamam ve başka soru sormamam için yalvarıyor gibiydi. "Ailem nerede?" diye tekrarladım. "Onlar... aşağıda."</p>

  <p class="calibre1">"Ailemi görmek istiyorum. Onlarla konuşmak istiyorum."</p>

  <p class="calibre1">"Onlar... "</p>

  <p class="calibre1"><span class="calibre3">"Aileme ne oldu?"</span></p>

  <p class="calibre1">"Daha canlandırılmadılar. Hâlâ donmuş haldeler. Aşağıda senin dışındaki herkes hâlâ donmuş durumda."</p>

  <p class="calibre1">"Ne zaman uyanacaklar? Onları ne zaman görebileceğim?"</p>

  <p class="calibre1">Çocuk kapıya yöneldi. "Bilge'nin gelip sana açıklamasını ister misin?"</p>

  <p class="calibre1">"Bilge de kim? Neyi açıklayacak?" Bağırıyordum ama umurumda değildi. Battaniye bacaklarımdan kaydı. Beynim yarışıyor, yere düşüyor, çocuğun söyleyeceğini düşündüğüm sözcüklerle çarpışıyordu. O sözcükleri duymaktan korkuyordum, onlara inanabilmem için çocuğun onları yüksek sesle söylediğini duymam gerekiyordu.</p>

  <p class="calibre1">"Ee... yani, şeyy... Biz oraya varmadan önce uyandırılmayacaklar."</p>

  <p class="calibre1">Hayalet gibi, "Elli yıl sonra," dedim.</p>

  <p class="calibre1">Çocuk kafasını salladı. "49 yıl ve 266 gün sonra."</p>

  <p class="calibre1">Yüzyıllardır donmuş bir haldeydim ama gene de hiçbir zaman o an olduğumdan daha yalnız hissetmemiştim. Benim hayatta ve bilinçli ve uyanık olduğumu ama onların hâlâ uyuyor olduğunu anladığım o ana kadar.</p>

  <h4 class="calibre1" id="sigil_toc_id_16"><span class="calibre2">16: Çırak</span></h4>

  <p class="calibre1">Kız ağlamaya başladı. Gözyaşları yumuşak ya da hüzünlü değildi, daha çok sinirliydi. Sanki tüm dünyadan ya da en azından o an için dünyası olan gemiden nefret ediyordu. Ben de ağlayan bir kızla karşı karşıya olan herhangi bir aklı başında insanın yapacağı şeyi yaptım. Kaçtım.</p>

  <p class="calibre1">Sol kulağıma tanıdık bir <span class="calibre3">bip, bip bip</span> sesi geldi. Wi-com bağlayıcımdaki yumuşak kadın sesi, "Com bağlantısı: Bilge," dedi.</p>

  <p class="calibre1">"Kabul etme."</p>

  <p class="calibre1">Bilge, Doktor'un Amy'ye canlandırma sonrası ilaçlar yapmaya başlamasının ardından Hastane'den ayrılmıştı. IV serumlarım yerleştirmemize yardım etmemişti ya da üç poşet dolusu serum kızın damarlarına besin ve sıvı şeklinde yavaşça dolarken onu izlememişti. Kızı kaldırarak Doktor'un onun için Koğuş'ta hazırladığı yeni yatağa taşımamıza yardım etmek için orada değildi. Kız uyandığında yanında değildi ve kız yalnız başına uyanmasın diye yedi saat boyunca başında nöbet tutmamıştı. Bunların ardından o anda ne söyleyeceği çok da umurumda değildi. Umurumda olan kişi Amy. Belki <span class="calibre3">Godspeed'in</span> diğer yerlerini görse o kadar da fazla ağlamaz. Belki ona evinden bir şeyler, ona Güneş -Dünya'yı hatırlatacak bir parça götürebilirsem belki o...</p>

  <p class="calibre1">Doğrudan Hastane'nin arkasındaki bahçeye gittim. Bahçe çeşit çeşit çiçekle doluydu ama ben ne istediğimi biliyordum—gölün yakınında büyüyen büyük sarı ve turuncu çiçeklerden istiyordum. Onların rengi neredeyse Amy'nin saçları kadar güzeldi.</p>

  <p class="calibre1">Onları bulmam yalnızca bir dakikamı aldı; çiçeklerden yalnızca birkaç tane kalmıştı ve kalanların büyük başları göl suyuna doğru eğilmişti. Pantolonumu lekeleyen çamurları umursamadan diz çöktüm ve yarım düzine kadar çiçeğin dallarını kestim. Çiçeklerin taç yapraklan parmaklarım kadar uzundu ve bal gibi kokulan burnumu hafifçe okşuyordu.</p>

  <p class="calibre1">"Çırak."</p>

  <p class="calibre1">Olamaz. Parmaklarım dalların çevresinde gerginleşmişti.</p>

  <p class="calibre1">"Bağlantı isteğimi geri çevirdin." Sesi düşük ve aynı tondaydı.</p>

  <p class="calibre1">"Meşguldüm."</p>

  <p class="calibre1">Soğuk gözleri elimdeki çiçeklere yöneldi. "Görüyorum." Hastane'ye doğru yürümeye başladım. Bilge beni takip etti. "Sorumluluklarını unutuyorsun. Sana dün verdiğim görevi hâlâ yerine getirmen gerekiyor"</p>

  <p class="calibre1">"Bekleyebilir."</p>

  <p class="calibre1">Hastane'ye giden basamakları çıkmaya başladım ama Bilge gömleğimi yakasından yakaladı ve beni geri çekti.</p>

  <p class="calibre1">"Geminin lideri olmak, herhangi bir kızdan daha önemlidir."</p>

  <p class="calibre1">Başımı salladım. <span class="calibre3">Haklıydı.</span></p>

  <p class="calibre1">Bilge, "Zaten kız en baştan buraya alınmamalıydı," diye mırıldandı. "Baş belası."</p>

  <p class="calibre1">Çiçek dallarını avuçlarımda sıktım.</p>

  <p class="calibre1">"Baş belası mı?" Şimdi <span class="calibre3">benim</span> sesim düşük ve aynı tondaydı. "Onun varlığı gemi için kötü bir şey. Farklılık. Çatışmanın ilk nedeni." İçimde ona karşı çıkan bir şey sanki kükredi. Bu benim olmak istediğim lider tipi değildi—Amy'i önemsemeyen bir lider. Bir gün önce Bilge bana işimin insanları korumak olduğunu söyledi. Kastettiğinin yalnızca <span class="calibre3">bizim</span> insanlarımız olduğunu bilmiyordum.</p>

  <p class="calibre1">"Şimdi Bekçi Katı'na dön ve ödevin üzerinde çalış."</p>

  <p class="calibre1">"Hayır."</p>

  <p class="calibre1">Bilge'nin gözleri büyüdü ve küçüldü. "Hayır mı?"</p>

  <p class="calibre1">"Hayır." Kendimi onun ellerinden kurtardım ve Hastane'nin asansörüne doğru ilerledim. Kapılar daha kapanmadan Bilge de içeri girdi.</p>

  <p class="calibre1">"Çocuklukla harcayacak zamanım yok. Sana son kez söylüyorum. Bekçi Katı'na dön."</p>

  <p class="calibre1">"Hayır," dedim. Hâlâ gülümsüyordum ama gülümsemem korkumu saklamak için bir kalkandı. Bilge asiliğe gelemezdi ve daha önce ona bu kadar ağır bir şekilde karşı çıkmamıştım. Bir parçam sözlerimi geri alarak özür dilemek ve her zamanki gibi ona itaat etmek istiyordu. Bir parçam da bir dönüş yaparak ona yumruk atmak istiyordu. Bilge sol elini wi-com butonuna doğru kaldırdı.</p>

  <p class="calibre1">"Bekçi'yi geçersiz kıl, Bilge yetkisi," dedi ve mideme bir ağrı saplandı. Bu iyi olamaz. "Emir: Çırak'ın wi-com'una gürültü modifikasyonu ayarlayıcısı uygula. Tonu ve atımı değiştir. Yoğunluk seviyesi: üç. Kişinin Bekçi Katı'na giriş yapması halinde durdur."</p>

  <p class="calibre1">Birden kulağımda düşük tonda bir çınlama sesi yankılandı. Sesi duymamak için elimle kulağımı kapadım ama ses dışarıdan gelmiyordu; kulağımın içindeki wi-com'umdan geliyordu. Çınlama bir anlığına tizleşti, yeniden çınlamaya dönüştü ve sonra da kulak zarıma karşı gıcırdayıcı, diş gıcırdatıcı bir cızırtı haline geldi.</p>

  <p class="calibre1">Parmağımla wi-com'umu dürttüm. "Geçersiz kıl!" dedim. "Emir: Tüm sesleri durdur!"</p>

  <p class="calibre1">Doğum yapan bir ineğin acı çığlıklarından da kötü bir sesin üzerinden wi-com'daki kadın sesi "Erişim reddedildi," dedi. Ahh! Bu, Bilge'yle aynı izne sahip olduğum biyometrik tarayıcı durumundan farklıydı. Wi-com'lar farklıdır, herkesin wi-com'u kendine özgüdür. Benimkinin sesini kısabilecek tek wi-com Bilge'ninkidir.</p>

  <p class="calibre1">Bilge'ye, "Durdur şunu," dedim. Kulağımda bir gürüldeme duydum. Bu ses kendi başına o kadar da kötü değildi ama her bir gürültünün ardından kısa ve yüksek tonlu bir <span class="calibre3">biiiip!</span> sesi geliyordu ve bu ses her iki saniye başı yerimden şaşkınlıkla sıçramama neden oluyordu. Asansörün kapıları açıldı ve salona girdik.</p>

  <p class="calibre1">Bilge nazik bir şekilde, "Öğrenmeye ve dinlemeye hazırlıklı bir şekilde Eğitim Merkezi'ne girdiğin anda ses susacak," dedi. Wi-com'una yeniden bastı. "Emir:</p>

  <p class="calibre1">Dördüncü seviyeye yükselt." Sesler daha da yükseldi. Bilge gülümsedi. Sonra arkasını dönerek salondan Doktor'un ofisine doğru gitti.</p>

  <p class="calibre1">Parmağımı kulağıma yapıştırmayı denedim ama bu pek işe yaramayacaktı. Wi-com doğrudan kulak zarıma bağlanmıştı. Horoz ötüşünün üstüne cam kırılıyormuş gibi bir ses kulağımı tırmalıyordu. "Güzel çiçekler."</p>

  <p class="calibre1">"Orion?" Kaydediciyi burada, Koğuş'ta görmenin vereceği şaşkınlık duygusu, sol kulağımda çınlayan kakafoni yüzünden kayboldu. Sağ elimde tuttuğum çiçekleri bile unutmuştum. Yeşil çiçek kanı, kırılmış dallardan parmaklarımın arasına akmıştı.</p>

  <p class="calibre1">"Daha fazla malzeme edinmem gerekti." Orion küçük plastik bir şişeyi salladı, içindeki haplar tıngırdadı. Onları araklamış olmalıydı. Kimsede böyle sinir ilaçları olmamalıydı—Koğuş'ta yaşamıyorsanız bile, Engelleyiciler günlük olarak dağıtılır ve her seferinde bir hap verilir.</p>

  <p class="calibre1">"Bilge ya da Doktor'un beni yakalamasını istemiyorum." Orion ilaçları cebine koydu.</p>

  <p class="calibre1">Gürültüyü durdurmak için bir elimi kulağımın üzerine vurdum ama işe yaramadı.</p>

  <p class="calibre1">Orion vahşice gülümsedi. "Şu eski numara ha. Gürültüyü durdurmaya çalışmanın bir anlamı yok. Ne kadar uzun sürerse o kadar kötüleşir." Kulağıma yumruk atışımı izledi. "Ne yapmayı istiyorsa yap, yoksa bu ses seni çıldırtır." "Nereden biliyorsun?" Sözcükler ağzımdan sert ve sinirli bir şekilde çıktı ama bunun nedeni kulağımdaki ses dışında herhangi bir şeye konsantre olmakta zorluk çekmemdi. "Sadece sana tavsiyede bulunmak istedim—Bilge'ye doğrudan karşı çıkmanın hiçbir anlamı yok. İşe yaramayacaktır. O yaşlı bir kral ve güce fazla alışmış. Onunla doğrudan yüzleşemezsin. Bu işi gizliden gizliye yapmalısın." Orion, uzun dağınık saçının bir tutamını kulağının arkasına götürdü ve boynunun sol kısmından aşağı inen örümcek ağına benzeyen beyaz renkteki yaraları yeniden fark ettim. Sanki eti açılmıştı ve parçalar sonradan doğru bir şekilde bir araya getirilememişti.</p>

  <p class="calibre1">Bir elim kulağımda onu itip geçerken, "Ben ne istersem onu yaparım," dedim. Salon boyunca sendeleyerek ilerledim. Tam Harley'in yanından geçerken, başka bir doğa dışı kesik tını yüksek bir sesle aniden başlayarak dengemi bozdu ve Harley'in tuvallerinden birine çarptım. Endişeyle zıplayarak, "Çırak?" diye sordu.</p>

  <p class="calibre1">Koridor kapısını açıp Amy'nin odasına doğru ilerlerken onu görmezden geldim. Ölsem de ona o çiçekleri vermekten vazgeçmeyecektim. Bilge'nin bana istediği her şeyi yaptırmasına izin veremezdim.</p>

  <p class="calibre1">Harley peşimden gelerek, "Sorun ne?" diye sordu. Bana uzanmaya çalışırken kolumda koi renkli bir el izi bıraktı ama ondan kurtulmayı başardım. Amy'nin odasının önünde durup kapıyı çaldım. Cevap gelmedi.</p>

  <p class="calibre1">"Burada ne arıyorsun?" Harley'in sesinde, sol kulağımda başlamış olan yüksek sesli çınlamaya rağmen anlayabildiğim bir terslik vardı. O an hatırladım—orası Amy'ye verilmeden önce onun eski kız arkadaşının odasıydı. İrkilmiş bir şekilde, "Odada yeni biri yatıyor," dedim. Sesim acı çeken kulağıma yüksek geliyordu.</p>

  <p class="calibre1">Harley elini duvara koydu ve mat beyaz renkte duvar boyasının üzerinde turuncu-sarı bir iz bıraktı. O izi kimse umursamayacaktı, o izden daha bir sürü vardı. Harley, Koğuş'a kalıcı olarak yerleştiğind en beri gittiği her yere aynı gökkuşağı izlerinden bırakıyordu.</p>

  <p class="calibre1">Wi-com dikkatimi dağıtmak için en iyi hamlesini yapıyordu—ses ve tonlar sersemletici bir düzenle sıralanıyordu. Bir yanım yalnızca sesi durdurmak için kafamı duvara kuvvetlice vurmamı söylüyordu. Ses, beni Doktor'un ilaçlarının bile iyileştiremeyeceği türden bir çılgınlığa sürüklüyordu. Sol elim kulağımı öyle sıkı tutmuştu ki parmaklarımın arasından kan akıyordu—korkarım onu koparacaktım. Bunun yerine sağ elimle duvarı yumrukladım.</p>

  <p class="calibre1">Bahçeden dikkatle seçmiş olduğum çiçekler—bana Amy'nin saçlarını hatırlattıkları için seçtiğim büyük, parlak çiçekler—yumruğumu duvara vurmamla birlikte kıvrıldı ve taç yapraklan kırmızı ve altuni bir yağmur gibi yere yağdı. Yumruğumu gevşettim. Çiçek sapları ipliksi ve yapış yapış bir hale gelmişti. Yapraklar tamamen ezilmişti. Çiçekler, artık havuzun köşesindeki doğal güzelliğin yalnızca birer kalıntısıydı.</p>

  <p class="calibre1">Ses tonlarından oluşan işkenceme bir de düşük akımlı tıklama gürültüleri eklendi. Çiçeklerin Amy'nin kapısına düşmesine izin vererek iki elimi de kulaklarımın üstüne götürdüm ve Hastane'den yerçekimi tüpü ve Bekçi Katı'na ve sessizliğe doğru koşarken gürültüleri kafatasıma hapsettim.</p>

  <h4 class="calibre1" id="sigil_toc_id_17"><a id="bookmark8"></a><span class="calibre2">17: Amy</span></h4>

  <p class="calibre1">Önümdeki adamın uzun parmakları var. Onları aşağı yukarı dalgalar halinde oynatıyor, sonra da bana çözemediği bir bulmacaymışım gibi bakarken kafasını onların üzerinde dinlendiriyor. Beni odamdan buraya getirirken nazikti, hatta sempatik bile sayılırdı. Ama şimdi ofis kapısını açık bırakmış olmasını diliyorum.</p>

  <p class="calibre1">"Böyle bir durumda olduğun için üzgünüm." Her ne kadar sesi samimi olsa da görüntüsü sadece meraklı olduğunu düşünmemi sağlıyor.</p>

  <p class="calibre1">Çocuk bana her şeyi açıklamış olsa da, şu "doktor"un da bunu onaylamasını istiyordum.</p>

  <p class="calibre1">"Gerçekten inişe elli yıl mı var?" Sesim, hâlâ içinde donmuş halde duruyor olmayı dilediğim buz gibi soğuk ve sertti, "Yaklaşık 49 yıl ve 250 gün var, evet."</p>

  <p class="calibre1">Çocuğun söylediğinden anımsadığım kadarıyla <span class="calibre3">266 gün</span> vardı. "Beni tekrar donduramaz mısınız?"</p>

  <p class="calibre1">Doktor, kısa ve öz bir şekilde "Hayır," dedi. Orada öylece durup gözümü ona diktiğimdeyse, "Aslında birkaç tane daha dondurma haznemiz var—," dedi. Öne doğru eğilerek, "Beni onlardan birine koyun!" dedim. Ailemle uyanabilmek için birkaç yüzyıl daha kâbus görmeye razıydım. <span class="calibre3">""Eğer</span> doğru bir şekilde canlandırılmış olsaydın, bunu <span class="calibre3">belki</span> yapabilirdik ama o zaman bile seni tekrar dondurmak tehlikeli olurdu. Hücreler donmaya ve sonra yeniden donmaya uygun bir yapıya sahip değil. Çoklu yeniden canlandırmalar vücuda zarar verir." Doktor kafasını salladı. "Seni yeniden dondurmak, ölmene neden olabilir." Durumu açıklamak için büyük bir çaba sarf ediyordu. Söylediklerinin hevesimi azaltmadığını görünce, "Dondurucu yanığı olmuş et gibi olursun. Kurumuş. Ölü," diye ekledi.</p>

  <p class="calibre1">Bir an için hüzünlendim. Ama sonra aklıma bir şey geldi. "Peki ya ailem?" "Ne olmuş onlara?"</p>

  <p class="calibre1">"Onlar da erken mi çözülecekler?"</p>

  <p class="calibre1">"Ah." Parmaklarını açtı ve masasındaki objeleri düzeltmeye başladı: not defterini masanın köşesine paralel hale getirdi, kalemlikteki tüm kurşun kalemleri aynı yöne yatırdı. Oyalanıyor ve göz teması yapmaktan kaçınıyordu. "Senin çözülmen planlanmış bir olay değildi. Anlaman gereken şey, ailenin yani Numara 41 ve 40'ın önemli olduğu. İkisinin de indiğimizde ihtiyacımız olacak yetenekleri var. Centauri-Dünya'nın gelişim aşamalarında onların bilgi ve yardımına ihtiyacımız var."</p>

  <p class="calibre1">"O halde cevap hayır." Bunu ondan duymak istiyordum.</p>

  <p class="calibre1">"Hayır."</p>

  <p class="calibre1">Gözlerimi kapatıp derin bir nefes aldım. Bu olanlar ve yapacak hiçbir şeyimin olmaması beni çok sinirlendirmiş—hayal kırıklığına uğratmış—ve kızdırmıştı. Gözlerimdeki sıcak, akmak isteyen gözyaşlarını hissedebiliyordum ama doktorun yanında bir daha ağlamak <span class="calibre3">istemiyordum.</span></p>

  <p class="calibre1">Doktor büyük not defterinin köşesini ittirdi, böylece defter masanın köşesiyle mükemmel bir kare oluşturdu. Kasılmış uzun parmakları duraksadı. Masasında artık düzgün olmayan hiçbir şey kalmamıştı. Tüm ofisinde düzgün olmayan hiçbir şey kalmamıştı. Benim dışımda.</p>

  <p class="calibre1">Doktor, "Burası çok da kötü bir yer değildir," dedi. Yukarı baktım. Gözlerimde hafif bir bulanıklık oluşmuştu ve dikkat etmezsem ağlayacağımı biliyordum. Doktor'un konuşmaya devam etmesine izin verdim. "Aslında senin orada değil de burada olman çok daha iyi bir şey. Kim bilir Centauri-Dünya nasıl bir yer olacak? Belki de Güneş Dünya'dan <span class="calibre3">Godspeed</span> öncesinde oraya gönderilen insansız roketlerin ölçümlerine rağmen yaşanılacak bir yer bile değildir. Bu hoşumuza giden bir olasılık değil ama gene de mümkün..." Göz göze geldiğimizde sesi canlılığını yitirdi. <span class="calibre3">"Peki, ben ne yapmalıyım?"</span> "Nasıl yani?"</p>

  <p class="calibre1">"Şimdi ne yapmalıyım?" Sesimin yükseldiğini fark ettim. "Yani öylece oturmamı mı söylüyorsunuz? Ailemi yeniden görebilmek için geminin yanaşmasını mı bekleyeceğim?" Duraksadım. "Tanrım, o zaman çok <span class="calibre3">yaşlı</span> olacağım. Onlardan yaşlı olacağım! Bu <span class="calibre3">haksızlık!"</span> Masaya bir yumruk attım. Kalemleri temiz küçük kalemliğin içinde titreşti ve içlerinden biri diğerleriyle uyumsuz bir hale geldi. Doktor uzanarak onu diğerlerinin yanına itti. Hayal kırıklığımın verdiği cesaretle, kalemliği elime alarak doktora doğru fırlattım ama doktor tam zamanında yana doğru kaçtı. Kalemler özgür bırakılmış kuşlar gibi uçtu ve sonra da ölmüş gibi yere çakıldı.</p>

  <p class="calibre1">Doktor düşen kalemleri almak için eğildiğinde, "Aptal kalemlerin kimsenin umurunda değil!" diye bağırdım. "Kimsenin umurunda değil! Neden anlamıyorsun?"</p>

  <p class="calibre1">Doktor sırtını bana dönmüş kalemlerini toplarken bağrışımı duyduğunda donakaldı. "Bunun senin için zor olduğunu biliyorum..."</p>

  <p class="calibre1">"Zor? <span class="calibre3">Zor?</span> Bunun nasıl bir şey olduğunu bilmiyorsun! Ne kadar acı çektim bilemezsin, hem de bir hiç uğruna! <span class="calibre3">BİR HİÇ UĞRUNA!"</span></p>

  <p class="calibre1">Doktor kalemleri kalemliğe o kadar vahşi bir biçimde koydu ki iki tanesi yeniden dışına düştü. Onları yerine koymadı, düzensiz ve rastgele bir şekilde masasında bıraktı. Sakin ve durağan bir ses tonuyla, "Vahşilik yapmaya gerek yok," dedi. "Gemide hayat senin için çok da kötü olmayacak. İşin sırrı," diye ekledi, "Zaman geçirecek bir şeyler bulabilmekte."</p>

  <p class="calibre1">Yumruğumu sıktım. Masasına yumruk atmamak, üzerinde oturduğum koltuğu ona fırlatmamak, çevremdeki duvarları yıkmamak için kendimi zor tutuyordum. "Elli yıl sonra ailemden daha yaşlı olacağım ve sen bana bu <span class="calibre3">kahrolası zamanı</span> doldurmanın bir yolunu bulmamı mı söylüyorsun?!" "Bir hobi belki?"</p>

  <p class="calibre1">"HAH!" diye tiz bir ses çıkardım. Üzerindeki her şeyi yere fırlatmak için masasına saldırdım. Doktor da ayağa kalktı ama beni durdurmaya çalışmak yerine arkasındaki kabine uzandı. Bu harekette rahatsız edici sakinlikte bir tavır vardı. Bu tavır, duraksamama neden oldu. Doktor bir çekmeceyi açtı ve biraz karıştırdıktan sonra, Jason'ın beni ilk randevumuzda götürdüğü Çin restoranındaki ıslak mendillere benzeyen küçük kare bir paket çıkardı. Doktor, "Bu bir ilaç bandı," dedi. "Yapışkana bağlı ince iğneler sakinleştirici ilaçlan doğrudan sistemine gönderir. Gelecek elli yılımı seni sakinleştirmekle harcamak istemiyorum." Paketi masanın ortasına koydu sonra gözlerime baktı. "Ama gerekirse yaparım."</p>

  <p class="calibre1">İlaç kutusu orada öylece duruyordu. Ona maruz kalmak istemiyordum. Oturdum ve arkama yaslandım.</p>

  <p class="calibre1">"Şimdi, gemide uğraşabileceğin hobi ya da yeteneklerin var mı?"</p>

  <p class="calibre1">Hobi mi? Hobiler garajlarında oyalanan doksan yaşındaki yaşlı adamlar içindir. Her ne kadar okulu düşünmek kendimi aptal gibi hissetmeme neden oluyorsa da sonunda, "Okuldayken tarih dersini severdim," diyebildim.</p>

  <p class="calibre1">"Burada okul yok." Doktor, okul olmadan yaşanan bir hayatı düşünmeme fırsat vermeden devam etti. "Şimdilik. Ayrıca şu anda senin yaşamış olduğun hayat... "</p>

  <p class="calibre1">Ah. Anlıyorum. Yaşamım, <span class="calibre3">eski</span> yaşamım zaten bir tarih. Sevdiğim ve yaşadığım şeyleri bir tarih kitabında görmek nasıl olacak acaba? Ya sayfaları çevirirken tanıdık birine rastlarsam? Ya benden daha yaşlı bir tarih kitabının sayfalarında kendimi görürsem?</p>

  <p class="calibre1">"Arazi koşusu takımındaydım," dedim. Doktor bana boş bir bakış attı. "Arazi" teriminin onun için hiçbir şey ifade etmediğini anladım. Zira gemide koşacak bir arazi olamazdı. "Koşardım. Arazi koşusu bir tür koşudur."</p>

  <p class="calibre1">Doktor şüpheli bir şekilde bakıyordu. "Elbette istediğin zaman 'koşabilirsin'. Ama..." Beni tepeden aşağı süzdü. "Bu çok da mantıklı olmayabilir. Koşmak için Hastane'nin dışında olman lazım... Buradan ayrılırsan emniyetini garantileyemem."</p>

  <p class="calibre1">Mideme bir ağrı saplandı. Nasıl insanlarla karşı karşıyaydım? Ve "güvenlik" derken neyi kastediyordu? Bana saldırı filan mı olacağını düşünüyordu?</p>

  <p class="calibre1">Ancak Doktor endişemden habersiz görünüyordu. "Başka ne tür aktiviteler gerçekleştirebilirsin?" "Yıllık komitesindeydim. Fotoğraf çekmeyi severim," dedim. Hâlâ dışarı çıktığımda nasıl bir muameleyle karşılaşacağımı düşünüyordum.</p>

  <p class="calibre1">"Hmm." Doktor'un ses tonunda bir olumsuzluk vardı. "Gemideyken bilimsel amaçlar dışında fotoğraf çekilmesine izin vermiyoruz."</p>

  <p class="calibre1">Her ne kadar doktora ilaç olmadan sakinleşebileceğimi göstermeye kararlı da olsam, kuşkumu göstermeden edemedim. "Ciddi misin? Fotoğraf çekmek yasak mı yani?"</p>

  <p class="calibre1">Doktor sorumu tamamen görmezden gelerek, "Başka ne tür aktiviteler yapmaktan hoşlanıyorsun?" dedi.</p>

  <p class="calibre1">Ellerimi yukarı kaldırarak, "Bilmiyorum," dedim. "Buralardaki gençlerin çoğu ne yapıyor? Kulüpler? Partiler?"</p>

  <p class="calibre1">Doktor masasındaki iki kalemi kalemliğe yerleştirirken yavaşça, "Burada okul ya da parti ya da bu tarz herhangi bir şeyimiz yok," dedi, "çünkü gemide çocuk yok. Yani şu anda."</p>

  <p class="calibre1">Sanki eğildiğimde ne söylediğini gerçekten anlayabilecekmişim gibi öne eğilerek, "Ne?" diye</p>

  <p class="calibre1">sordum. Arkamdaki kapı açıldı.</p>

  <p class="calibre1">Doktor kapıdan giren adamı karşılamak için ayağa kalktı ama ben yerimde oturdum. Adam yaşlıydı</p>

  <p class="calibre1">ama hafif topallasa da ofise sanki oranın sahibiymiş gibi girmişti.</p>

  <p class="calibre1">"Bu Amy." Her ne kadar ismim sadece üç harften oluşsa da doktor onu nasıl telaffuz edeceğinden emin olmayan bir tavırla söylemişti.</p>

  <p class="calibre1">Adam, "Elbette," diye cevap verdi. Orada öylece durup bana küçümseyici bir bakış attı. "Bana <span class="calibre3">Godspeed</span> hakkında neler bildiğini anlat."</p>

  <p class="calibre1">"Bu geminin ismi mi?"</p>

  <p class="calibre1">Sabırsızca başını salladı. Geminin içinde "Tanrı" sözcüğü geçen bir isminin olması bana çok garip gelmişti. Dezenfektan ve bir de ekşi bir madde kokan bu fazla temiz ofis bana hiç de Tanrı'yı anımsatmıyordu.</p>

  <p class="calibre1">"Ben donmadan önce geminin adı Proje Nuh'un Gemisi'ydi. Gemiyle ilgili tek bildiğim şey içinde olduğum. NASA'nın ben doğmadan birkaç yıl önce keşfetmiş olduğu Centauri sistemindeki bir gezegene gidiyoruz. Bu bir jenerasyon gemisi—yani hepiniz gemide doğmuş olmalısınız, oraya varıp ta ailem ve diğerleri yeni gezegende yaşamak için gerekli koşulları sağlayana kadar onun ilerlemeye devam etmesini sağlamak için."</p>

  <p class="calibre1">Adam kafasını salladı. <span class="calibre3">"Godspeed</span> ile ilgili bilmen gereken her şeyi söyledin," dedi. "Ama şunu da bilmelisin. Ben Bilge'yim."</p>

  <p class="calibre1"><span class="calibre3">Senin adına sevindim, diye düşündüm. Bilge biri olduğun için seni tebrik ederim.</span></p>

  <p class="calibre1">Sessizliğimi devam etmek için bir ipucu olarak gördü. "Bu geminin bir kaptana ihtiyacı yok. Rotası uzun zaman önce belirlendi ve gemi de insan yardımı almadan çalışacak şekilde tasarlandı." Yaşlı adam iç geçirdi. "Yani geminin kılavuzluğa ihtiyacı yok ama insanların var. En yaşlı benim. Liderleri benim." Yaşlı adam doktorun masasının üzerinden yuvarlak bir kâğıt tutucu aldı. Sanki ellerinde dünyayı tutuyormuş gibi baktı ve o an anladım ki onun dünyası bu gemiydi.</p>

  <p class="calibre1">"Peki."</p>

  <p class="calibre1">"Bu durumda herkes benim kurallarıma uyuyor." "İyi."</p>

  <p class="calibre1">"Sen de dâhil." "Her neyse."</p>

  <p class="calibre1">Bilge kızgın bir bakış attı. Kâğıt tutucuyu doktorun masasına geri koydu ama aldığı yere değil. Doktorun elleri onu eski yerine koymak için birden kıpırdadı ama kendini tutmayı başarabildi.</p>

  <p class="calibre1">"Bu yüzden," diye devam etti, "İnsanların hayatına sekte vuracak herhangi bir karışıklığa izin veremem. <span class="calibre3">Sen</span> bir kargaşasın." "Ben mi?"</p>

  <p class="calibre1">"Sen. Bize benzemiyorsun, sesin bizimkine benzemiyor. Sen bizden biri değilsin."</p>

  <p class="calibre1">"Ben bir tür ucube filan değilim!"</p>

  <p class="calibre1">"Bu gemide öylesin." Karşı çıkmama fırsat vermeden devam etti, "Öncelikle, fiziksel görünüşün." "Ha?"</p>

  <p class="calibre1">Doktor eğilerek, "Biz tekbir ırka sahibiz," dedi. "Hepimizin fiziksel özellikleri aynı—ten, saç ve göz rengimiz. Bu gemide hiçbir yeni kan olmaması bekleniyordu; özelliklerimiz genetik olarak birleştirildi." Omuzlarımdan aşağı inen kızıl saçlarıma ve üzerinde çiller olan tenime baktım. Doktorun koyu renk teni ve hâlâ aralarında koyu kahve renkler olan gri saçlarıyla benim aramda</p>

  <p class="calibre1">dağlar kadar fark vardı. Bilge'nin saçı çoğunlukla beyazdı ama göz rengi ve ten rengine bakarak onun da bir zamanlar koyu renkte olduğunu söyleyebilirim.</p>

  <p class="calibre1">Bilge, "Garip saçın ve bembeyaz garip ten renginle bitmiyor iş, aynı zamanda da anormal bir gençliktesin," diye ekledi. "On yedi yaşındayım!"</p>

  <p class="calibre1">Doktor yavaşça, "Evet," dedi. Sanki yaşım onu tiksindiriyordu. "Ama biz çiftleşmeyi düzenliyoruz." Sakin ve nazik bir şekilde konuşmaya çalışıyor ama Bilge'ye gergin bir şekilde bakıp duruyordu. Kuşkulu bir tavırla, "Çiftleşmeyi mi?" dedim. Seksle ilgili de mi kuralları vardı?</p>

  <p class="calibre1">"Ensesti engellememiz gerekiyor."</p>

  <p class="calibre1">"Ah, ıyy!"</p>

  <p class="calibre1">Bilge beni görmezden geldi. "Ve belirli jenerasyonlarda kontrol çok daha kolay sağlanıyor. Genç jenerasyon ki bu Koğuş'taki çoğu kişi bu kategoriye giriyor, yirmilerinde ve onların Sezon'u çok yakın. Doktorun jenerasyonu, yani daha yaşlılar, kırklarının başında."</p>

  <p class="calibre1">Beynim döndü. "Yani bana gemide iki jenerasyon olduğunu ve herkesin ya yirmi ya da kırk yaşında olduğunu mu söylüyorsun?"</p>

  <p class="calibre1">Yaşlı adam kafasını salladı. "Biraz çeşitlilik var. Bazı çocuklar biraz erken ya da geç doğdu ve bazı ailelerin de birden çok çocuğu oldu. Birkaç nesil önce bir Salgın olduğunda kaybettiğimiz popülasyonu hâlâ telafi ediyoruz."</p>

  <p class="calibre1">"Salgın mı?"</p>

  <p class="calibre1">Doktor, "Ağır bir Salgın," diye atladı. "Gemi nüfusunun dörtte üçünden fazlasının ölmesine neden oldu ve hâlâ kayıplarımızı telafi edemedik." Dünyadaki son yılımı düşündüm. Babam, Proje Nuh'un Gemisi'nin tamamlanmasını kutlamak için beni Utah gözlemevine götürmüştü. Gemiyi doğrudan uzayda kurmuşlar ve Dünya'nın yörüngesinde geminin inşası için gerekli materyal ve insan gücünü sağlayabilmek için yüzlerce mekik kullanmışlardı. Bu herhangi bir ulus tarafından girişilen en büyük uzay projesiydi.</p>

  <p class="calibre1">Ama teleskopta gözüme yalnızca parlak ve yuvarlak bir su kabarcığı gibi görünmüştü.</p>

  <p class="calibre1">Babam gururla, "Yaklaşık yirmi beş yıl önce, Uluslararası Uzay İstasyonu'nun tamamlanması on yıl kadar sürmüştü ve büyüklüğü yaklaşık yüz metre uzunluğundaydı. Şimdi dört yıldan kısa bir sürede tamamlanan ve tüm Iwo Jima adasından daha büyük olan bir gemimiz var," dedi. Üç yüz yıl boyunca içinde olacağım bir geminin kanlı bir savaştaki kanlı bir mücadeleyle anılan bir adayla bağlantılandırılması hoşuma gitmemişti. Şimdi tüm yaşamlarını bu gemide geçirmiş ve geçmişlerinde neredeyse hepsini katleden bir Salgın yaşamış olan bu iki adama bakıyorum da, bu bağlantılandırma uygun görünüyor.</p>

  <p class="calibre1">Doktor, "Ama dediğimiz gibi," diye devam etti, "gemideki çoğu kişi ya yirmilerinin ya da kırklarının başındadır."</p>

  <p class="calibre1">Yaşlı adama baktım. "Siz kırklarınızın başında değilsiniz," dedim. Bu cümle istediğimden daha uygunsuz olmuştu. Yaşlı adamın gözleri bana ya bir spekülasyon ya da bir tiksinti havasıyla baktı— hangisi olduğundan emin değilim.</p>

  <p class="calibre1">"Ben elli altı yaşındayım." Gülmemek için kendimi zor tuttum, zira yaşlı adam elli altıdan çok daha yaşlı görünüyordu. "Ben geminin Bilge'siyim—en yaşlı olan ve kural koyma yetisi olan kişi. Her jenerasyonun öncesinde o jenerasyona liderlik edecek bir Çırak doğar."</p>

  <p class="calibre1">"Gemide elli altı yaşından fazla olan kimse yok mu?" diye sordum. "Hâlâ birkaç yaşlı var, hepsi altmışlarındalar ama çok yaşamazlar."</p>

  <p class="calibre1">"Neden ki?"</p>

  <p class="calibre1">"Yaşlı insanlar ölür. Bu onların yaptığı şeydir."</p>

  <p class="calibre1">Bu bana mantıklı görünmedi. Yani evet, altmış yaş oldukça yaşlı... ama insanlar belli bir yaşa ulaşıp ölecekler diye bir kural yok ki. Çok sayıda insan altmış yaşın üstündedir. Benim büyük büyükannem öldüğünde doksan dört yaşındaydı. "Peki ya şu çocuk?" Bilge, "Hangi çocuk?" diye sordu. "Çırak'tan bahsediyor." Bilge homurdandı.</p>

  <p class="calibre1">Doktor, "Amy," dedi. "Çırak jenerasyonlar arasında doğdu. Şimdi on altı yaşında. Sezon açılıp da genç jenerasyon çiftleşmeye başladığında, onlardan doğan çocukların oluşturduğu jenerasyonu, Bilge'nin ölümünün ardından Çırak yönetecek. Senin tanıştığın çocuk bir sonraki Bilge'dir." "Peki diğeri nerede?" diye sordum.</p>

  <p class="calibre1">"Diğeri derken?" Doktor yuvarlak kâğıt tutucuyu alarak asıl yerine koydu. "Diğer Çırak-bilmem ne. Şimdi, bir yanda siz varsınız," dedim Bilge'ye. "Siz doktorun jenerasyonundan sorumlusunuz. Ve karşılaştığım çocuk da yeni jenerasyondan sorumlu olacak. Peki, tüm o yirmi yaşındakilere ne olacak? Onlardan kim sorumlu?" Doktor ve Bilge birbirlerine baktılar.</p>

  <p class="calibre1">Bilge, "O Çırak öldü," dedi. Yüzü karanlıktı. Doktora baktım. Hüzünlüydü ve göz kenarındaki kırışıklıklar sanki daha derinleşti. O Çırak'ın nasıl öldüğünü merak ettim.</p>

  <p class="calibre1">Bilge sesinde bir sonlandırma ifadesiyle, "Açıkça söylemek gerekirse," dedi. "Sen farklısın. Garip bir görüntün var ve anormal bir şekilde gençsin."</p>

  <p class="calibre1">"Ee?"</p>

  <p class="calibre1">"Farklılıkları sevmem. Soruna yol açarlar."</p>

  <p class="calibre1">Doktor gergin bir şekilde kıpırdandı. Gene masasını düzenlemeye başladı. "Tanrım, tüm bunlar için üzgünüm. Ama biliyorsunuz, burada olmayı isteyen ben değildim."</p>

  <p class="calibre1">"Fark etmez. Yapılacak en kolay şey, seni yıldızlara atmak olacak."</p>

  <p class="calibre1">"Bilge!" Doktor ileriye doğru bir adım attı. Yüzünde bir şok ve endişe ifadesi vardı.</p>

  <p class="calibre1">"Ne demek istiyorsunuz?" diye sordum.</p>

  <p class="calibre1">"Boşaltım bölümlerimiz var." Bilge, sanki karşısında aptal biri varmış gibi yavaş yavaş konuşuyordu. "Dışarıya açılırlar."</p>

  <p class="calibre1">Söylediklerini tüm varlığımla anlamlandırdığımda, sözcükler yavaşça tenime batmaya başladı.</p>

  <p class="calibre1">"Beni öylece uzaya mı fırlatmak istiyorsunuz?" Sesim az çıkıyordu ama bu çok da sürmedi. "Ben yanlış bir şey yapmadım ki! Sizin de bildiğiniz gibi kendi kendimi uyandıramam!"</p>

  <p class="calibre1">Bilge omuz silkti. "Bu en kolay çözüm olurdu. Her şeyden öte sen önemsizsin." Doktor, "Bunu yapamayız," dedi ve onu tüyler ürperticiliği ve ilaçla yaptığı tehditler için tamamen affettim. En azından beni uzaya fırlatmak istemiyordu.</p>

  <p class="calibre1">Bilge, "Hayır Doktor," dedi. "Onu uzaya fırlatabileceğimizi anlamanız ve <span class="calibre3">onun</span> da bunu anlaması önemli. Bunu yapabilirdik," diye tekrarladı ve yüzüme baktı. Doktor kesin olarak, <span class="calibre3">"Ama yapmayacağız,”</span> dedi. "Burada, Koğuş'ta kalabilir. Bu onu genel popülasyondan uzakta tutacaktır. Burada kalırsa çok fazla kargaşaya neden olmaz."</p>

  <p class="calibre1">Bilge yumuşak ama kuşkulu bir tavırla, "Öyle mi düşünüyorsun?" dedi. "Bundan eminim. Ayrıca, Sezon yakında başlayacak. Bu diğerlerinin dikkatini dağıtır."</p>

  <p class="calibre1">Bilge gözlerini doktora dikti. Doktor'un söylediği bir şeyden rahatsız olduğu kesindi. Ağzını açtı, onu heyecanla izlediğimi fark etti ve bana baktı. "Benimle dışarı gelin Doktor," diye emretti. Doktor gergin görünüyordu. Suçlu gibiydi.</p>

  <p class="calibre1">"Ah, beni önemsemeyin," dedim ve arkama yaslandım. "Devam edin ve ne söylemek istiyorsanız benim önümde söyleyin." Bilge kapıya döndü. "Doktor," diye emretti. Doktor hızla Bilge'nin peşinden dışarı çıktı.</p>

  <p class="calibre1">Kapı kapanır kapanmaz sandalyemden kalktım ve kulağımı metale dayadım. Hiçbir şey. Doktorun masasına geri döndüm, kalemlerini boşalttım ve kalemliği kapıya dayadım. Eski Disney filmlerinde de böyle yaparlardı. Gene bir şey yok.</p>

  <p class="calibre1">"—en son!" Bilge o kadar yüksek bir sesle kükredi ki, neredeyse kabı düşürüyordum. Kulağımı metal duvara iyice dayadım ve bir ses duymaya çalıştım.</p>

  <p class="calibre1">Doktor, "Son olanla bu aynı <span class="calibre3">değil,”</span> diye karşı çıktı. Kapıya daha yakın duruyor olmalı—sesi daha yumuşaktı ama onu daha iyi duyabiliyordum. Ben duyayım diye mi yaklaştığını merak ettim.</p>

  <p class="calibre1">Bilge, bu arada sesini alçalttı ve söylediklerinden sadece bazılarını duyabildim.</p>

  <p class="calibre1"><span class="calibre3">"Gerçekten</span> mi?—Sezon başlıyor... Biri gene çözüldü—ve sen... "</p>

  <p class="calibre1">Doktor, "Bunu yapanın gene <span class="calibre3">o</span> olamayacağını biliyorsunuz," dedi. Bir mırıltı ve derin bir gürleme oldu ama tam olarak anlayamadım. Tek bir sözcük yakaladım: "İmkânsız."</p>

  <p class="calibre1">"Peki ya <span class="calibre3">sen?</span> Garip aksanları da dinlememi iyice güçleştiriyordu. Doktor, "Ben mi?" dedi.</p>

  <p class="calibre1">"Sen." Bilge'nin sesindeki küçümsemeyi metal kapının ardından bile hissedebilmiştim. "Geçen sefer ona karşı anlayışlı davrandın, bunu inkâr etme." Doktor, "—mantık dışı," diye homurdandı, "...bunun <span class="calibre3">siz</span> olduğunu kolayca söyleyebilirim."</p>

  <p class="calibre1">Bir tane düşük sesli homurtu daha. Bilge sanki tamamen gürlüyordu. Doktor, "Ee?" dedi. "Çırak ona fikir ayrımını öğrettiğinizi söyledi. Bunun çocuğu test etmek için planladığınız hastalıklı bir deney olmadığını nasıl bilebilirim?!" <span class="calibre3">Bir şeyler, bir şeyler—aptal</span> kapı konuşulanları tam olarak duymamı imkânsız bir hale getiriyor—"En son olduğu gibi." Bilge'nin sesi derinleşti ve azaldı. Bir itişip kakışma sesi duydum ve hareket etmeye vaktim olmadan kapı açıldı. Doktor doğrudan bana çarptı ve bu sefer kalemliği yere düşürdüm. Yerde biraz yuvarlandı. Üçümüz birbirimize bakarken çıkan tek ses kalemliğin yuvarlanma sesiydi.</p>

  <p class="calibre1">Bilge'nin yüzünde sert ve katı bir ifade vardı. "Bu durumla...yakından ilgileneceğim," dedi ama bana değil Doktor'a bakıyordu. Tunik gibi bluzunu düzeltti ve gitmek için arkasını döndü. Sonra durup bana baktı. "Hastane bölümünden çıkma. Seninle ne yapacağıma daha karar vermedim." "Ben sizin esiriniz filan değilim!" diye bağırdım. "Bu gemide, hepimiz esiriz," dedi ve sonra gitti.</p>

  <p class="calibre1">Doktor omzuma dokunmak için uzandı ve "Endişelenme," dedi. "Onu uzaklaştırdım. "Seni boşaltım kısmına koymayacak." "Saçmalık." Buna tam olarak inanamamıştım.</p>

  <p class="calibre1">"Senin için gereken her şeyi içeren bir oda hazırladım. Orada yaşayacaksın, en azından şimdilik. Herhangi bir sorun var mı?"</p>

  <p class="calibre1">Gerçekten hiçbir şey olmamış gibi mi davranacaktı? Onların neyle ilgili tartıştığını duymamışım gibi mi konuşacaktık? Tamam, belki çoğunluğunu <span class="calibre3">duymamış</span> olabilirim ama yeterli miktarda konuşma duydum. "En son ne oldu?" diye sordum.</p>

  <p class="calibre1">Doktor masasına oturarak, "Ne demek istiyorsun?" diye sordu. Tam karşısındaki sandalyeyi işaret etti ve ben de oturdum. Ona bir bakış attım ama beni görmezden geldi. "Hadi ama. Gerçekten?" Doktor, masasına döktüğüm kalemleri düzeltmeye başladı. Gerçek bir Obsesif Kompulsif bozukluğu vardı. Ama... Bunların ne kadarının gerçek olduğunu merak ettim. Benimleyken aynı Bilge'yle olduğundaki gibi ifadesiz bir bakışı vardı. Benden hoşlandığından şüpheliydim—ama Bilge beni boşaltım kısmına koymakla tehdit ettiğinde yanımda olmuştu. Doktor'un Bilge ile ilgili ne düşündüğüne gelince... Sanırım ona saygı duyuyor hatta ondan korkuyordu ama Bilge'yle olan konuşmalarını dinlemeye çalıştığım esnada kapıya yakın duruyor gibiydi. Bunu kasıtlı olarak mı yapmıştı? Şimdi—doğru sorulan sormamı sağlamaya mı çalışıyordu? Yoksa ben kendi çapımda zihin oyunları mı oynuyordum?</p>

  <p class="calibre1">Doktor, "En son Sezonda," dedi, "bazı sorunlar yaşadık. Ama bu durumla alakalı bir şey değildi." "Ama olabilir de. Nasıl bileceksiniz ki?"</p>

  <p class="calibre1">Doktor, "Çünkü en son Sezonda soruna yol açan kişi öldü," dedi. "Başka sorun var mı?"</p>

  <p class="calibre1">Sinirlenmeye başlamıştı. Belki de beni gemiden atmamaya söz verdiğine pişmandı. Çevresindeki her şeyin düzenli olmasından hoşlanıyordu ve bu küçük ofiste kalemlerini düzenleyebildiği gibi beni de düzenleyemeyeceğini ona birden çok kez ispatlamıştım.</p>

  <p class="calibre1">"Evet," dedim. Sesimdeki kızgınlığı saklayamıyordum. "Ben neden erken uyandırıldım? Ne oldu?" Doktor kaşlarını çattı. Sonunda Emin değilim," diyebildi. "Ama görünüşe göre biri ...bağlantını kesmiş."</p>

  <p class="calibre1">"Bağlantımı mı kesmiş?" "Dondurma hazneleri oldukça basit yapıda bir elektrikli aygıta bağlıdır ve bu aygıt da sıcaklıkları ve yaşam destek sistemlerini görüntüler. Senin... Güç ünitesinden bağlantın kesilmiş. Kapatılmış. Fişin çekilmiş." Ayağa kalkarak, "Benim fişimi kim çekti?!" diye sordum. Doktor'un eli birden kıpırdadı ve masasındaki ilaç kutusuna yöneldi. Geri oturdum ama kalp atışlarım ve soluk alıp verişim hızlanmıştı. Koridordaki konuşmayla bu açıklama arasında bir şeyler olup bittiği açıktı. Ve bunların tam ortasında kalakalmıştım.</p>

  <p class="calibre1">"Emin değiliz. Ama bulacağız." Sonra zar zor duyabildiğim bir sesle, "Ama erişimi olan birisi olması gerekiyor," diye ekledi. Gözleri arkamdaki kapıya yöneldi ve Bilge'yi düşündüğünü anladım. Ki bu aptalcaydı: Bilge ben donmadan önce ölmemi istemiyordu ki. Ama... <span class="calibre3">biri</span> beni neden çözmüştü ki? Öldürmek için mi? Ama neden ben? Ben, doktorun da nazikçe belirttiği üzere önemsizim Ve bir başka soru daha vardı ki bu her şeyden önemliydi. "Peki ya ailem? Benim fişimi çeken kişi aileminkini de çekecek mi?" O donmuş sıvının içinde tıkandığımı ve o kutuda boğulacağıma inandığımı hatırlıyorum. Ailemin de aynı şeyleri hissetmesini istemiyorum. Buz eridikten çok sonra kutuları açıldı diye ailemi kaybetmek gibi bir riske girmek istemiyordum.</p>

  <p class="calibre1">"Dinlenmek için odana git. Bu rahatsız edici şeyleri düşünmemeye çalış. Rahat uyu çünkü ailen—ve donmuş diğer herkes—güvende. Bilge bununla ilgilenecek."</p>

  <p class="calibre1">Gözlerimi kıstım. O yaşlı adamın herhangi birine yardım etmek için herhangi bir şey yapacağından kuşkuluyum. Muhtemelen dondurma haznelerinin etrafına korumalar koymayı fazla "karışık" bir durum olarak görecektir. Ve o umursamaz doğasıyla beni sadece acaba ölür müyüm diye bakmak için çözmüş olduğu ortaya çıkarsa da hiç şaşırmam.</p>

  <p class="calibre1">Ama orada düşünemiyordum. Ne yapacağıma karar veremiyordum. Dinlenmek istemesem de, düşüncelerimle yalnız kalabileceğim bir yere ihtiyacım vardı. Bu yüzden oradan ayrıldım.</p>

  <p class="calibre1">Kapımın yanında ezilmiş bir çiçek yığını vardı. Eğilip onları aldım. Bana Dünya'daki pars zambaklarını anımsattılar. Mahvolmuş olsalar da, bir parçam onları suya koymak istedi—çok güzellerdi ve tatlı bir kokuları vardı. Ama sonunda ayağa kalktım ve ezilmiş çiçekleri koridorda bıraktım. Bana çok fazla kendimi anımsatıyorlardı.</p>
</body>
</html>
