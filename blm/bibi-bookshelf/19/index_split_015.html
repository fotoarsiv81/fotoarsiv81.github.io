<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta name="generator" content="pdftohtml 0.36"/>
    <meta name="author" content="DA"/>
    <meta name="date" content="2009-09-24T13:49:31+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_14"><b class="calibre6">327</b></h2>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3">NOT:  Gerçek sayfa numaraları, “ [s…] ” biçiminde belirtilmiştir. </i></p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">[s.1] </p>
<p class="calibre2"><b class="calibre4">Önsöz </b></p>
<p class="calibre2"><b class="calibre4"> </b></p>
<p class="calibre2">Şempanze ve insanın evrimsel geçmişlerinin yaklaşık yüzde 99,5'i ortaktır; yine de  birçok  mantıklı  insan  şempanzeye  eğri  büğrü,  insanla  ilişkisiz,  tuhaf  bir  yaratık olarak  bakar  ve  kendisini  Mutlak  Yaradan'a  erişme  yolunda  bir  basamak  taşı  olarak görür. Evrimci için böyle bir şey olamaz. Bir türü, diğer bir türden üstün kılacak hiçbir nesnel  dayanak  yoktur.  Şempanze  ve  insan,  kertenkele  ve  mantar,  hepimiz,  üç  milyar sene  kadar  önce  doğal  seçilim  olarak  tanıdığımız  bir  süreç  içerisinde  evrimleştik.  Her tür  içerisinde,  kimi  bireyler  diğerlerinden  daha  çok  sayıda,  yaşamını  sürdürebilen  döl vermişlerdir.  Buna  bağlı  olarak  da,  üreme  bakımından  başarılı  olan  bireyin  kalıtsal özellikleri  ( <i class="calibre3">genler</i>),  bir  sonraki  nesilde  sayıca  artmıştır.  İşte  bu  doğal  seçilimdir ( <i class="calibre3">Genlerin farklı, gelişigüzel olmayan üremesi</i>). Bizi doğal seçilim inşa etmiştir ve eğer kendi  kimliklerimizi  kavrayabilmek  istiyorsak  anlamamız  gereken  de  bu  doğal seçilimdir. </p>
<p class="calibre2">Darwin'in  doğal  seçilim  yoluyla  evrimleşme  kuramı  sosyal  davranış </p>
<p class="calibre2">çalışmalarının  merkezi  olmasına  karşın  ( <i class="calibre3">özellikle  de  Mendel  genetiği  ile</i> <i class="calibre3">birleştirildiğinde</i>),  yaygın  bir  biçimde  göz  ardı  edilmiştir.  Sosyal  bilimlerde,  sosyal  ve fizyolojik  dünyanın  Darwin-öncesi  ve  Mendel-öncesi  bakış  açılarının  oluşturulmasına adanmış  devasa  endüstriler  gelişmiştir.  [s.2]  Biyolojide  bile  Darwin  kuramının  yanlış </p>
<p class="calibre2">kullanımı ve ihmali şaşkınlık verici boyutlarda olmuştur. Bu garip gelişim, nedenleri her ne olursa olsun, sona ermek üzeredir. Darwin ve Mendel'in olağanüstü çalışmaları, sa-yıları  sürekli  artmakta  olan  araştırmacılar  tarafından  genişletiliyor.  Bunların  arasında, özellikle,  R.  A.  Fisher,  W.  D.  Hamilton,  G.  C.  Williams  ve  J.  Maynard  Smith  adlarını sayabiliriz.  Şimdi  de,  ilk  kez  olarak,  bu  doğal  seçilime  dayalı,  önemli  sosyal  kuram Richard Dawkins tarafından basit ve popüler bir üslupla sunulmaktadır. </p>
<p class="calibre2">Dawkins  sosyal  kuramdaki  yeni  çalışmaların  ana  temalarını  birer  birer  ele alıyor:  Özverili  ve  bencil  davranış  kuramları,  çıkarcılığın  genetik  tanımı,  saldırgan davranışların  evrimi,  kan  bağı  kuramı  ( <i class="calibre3">ebeveyn-döl  ilişkileri  ve  sosyal  böceklerin</i> <i class="calibre3">evrimleşmesi  de  dâhil</i>),  eşey  oranı  kuramı,  ters  özveri,  aldatmaca  ve  eşey  farklarının doğal  seçilimi  gibi...  Kavramların  altında  yatan  kuramın  ehli  olmanın  verdiği  güvenle Dawkins,  bu  yeni  görevi  hayranlık  verici  bir  duruluk  ve  üslupla  yerine  getiriyor.  Geniş </p>
<p class="calibre2">biyoloji  bilgisini  kaynak  alarak,  okuyucuya  biyolojinin  zengin  ve  büyüleyici literatüründen  bir  tutam  sunuyor.  Yayınlanmış  çalışmalarla  fikir  ayrılığına  düştüğünde ( <i class="calibre3">benim kendi saplantılarımdan birini eleştirirken olduğu gibi</i>) hemen hemen her zaman doğru  hedefe  yönelik.  Dawkins  ayrıca,  sergilediği  mantığı  durulaştırmak  için  çaba harcıyor  ve  böylelikle  de  okuyucunun  verilen  mantığı  uygulayarak  tartışmayı  daha  da ileri  götürmesini  ( <i class="calibre3">ve  hatta  kitapta  tartışılanları  aşmasını</i>)  amaçlıyor.  Tartışmalar  ise çok  yönlü.  Örneğin,  aldatmaca  hayvanlar  arası  [s.3]  iletişimde  temel  nitelikteyse  ( <i class="calibre3">ki</i> <i class="calibre3">Dawkins böyle düşünüyor</i>), bunu tespit etmek için kuvvetli bir seçme olmalı  ve bu da, söz  konusu  aldatmacayı  ele  vermemek  için  bazı  güdüleri  ve  gerçekleri  açığa çıkarmayacak,  kendini  tanımanın  kurnazca  yöntemleri  ile  bir  kendini  aldatma  düzeyi benimsenmesine  yol  açmalı.  Bu  nedenle,  doğal  seçilimin  sinir  sisteminin  evrimleşmesi lehine çalıştığı ve bunun da dünyaya ilişkin daha doğru görünümler üreteceği yolundaki alışılagelmiş bakış açısı aklın evrimine pek naif bir yaklaşım olarak karşımıza çıkıyor. </p>
<p class="calibre2">Sosyal  kuramdaki  son  gelişmeler,  karşı  devrimci  etkinliklerin  hafiften  elini ayağını tutuşturmaya yetecek kadar önemli olmuştur. Örneğin, son gelişmelerin gerçekte sosyal  gelişmeyi  genetikçe  olanaksız  gibi  göstererek  engelleyecek  döngüsel  bir  tuzağın parçası olduğu öne sürülmüştür. Benzeri zayıf düşünceler bir araya getirilerek, Darwinci sosyal  kuramın  politik  yorumuna  tepkiler  olduğu  izlenimi  verilmeye  çalışılıyor.  Bu düşünceler gerçeklerden oldukça uzaktırlar. Eşeylerin genetik açıdan eşit olduğu ilk kez, Fisher  ve  Hamilton  tarafından  açıkça  ortaya  konulmuştur.  Kuramdan  ve  sosyal böceklerden  gelen  rakamsal  veriler,  ebeveynlerin,  döllerine  baskın  olmaları  için  ( <i class="calibre3">ya  da</i> <i class="calibre3">dölün  ebeveyne  baskınlığı</i>)  içsel  bir  eğilim  olmadığını  göstermektedir.  Ana  babanın çocuğu üstüne yaptığı yatırım ve dişi seçimi kavramları eşey farklarına bakışımızda eşsiz, nesnel  bir  esas  sağlamıştır.  Bu  ise,  kadınların  gücünü  ve  haklarını,  biyolojik  eşitliğin işlevsiz  bataklığında  köklendirmeye  çalışan  yaygın  çabalara  karşı  hatırı  sayılır  bir ilerleme  anlamına  gelir.  [s.4]  Kısacası,  Darwinci  sosyal  kuram  sosyal  ilişkilerin  altında yatan simetri ve mantığın bir parçasın yakalamamıza olanak verir. Bunun tam anlamıyla kavranılması  ise,  politik  yaklaşımımızı  yeniden  canlandıracak  ve  psikoloji  bilimi  ile  tıp psikolojisi  için  gereken  entelektüel  desteği  sağlayacaktır.  Süreç  içinde  ise,  çektiğimiz acıların köklerini -ki bunlar çok çeşitlidir- daha derinden anlamamızı sağlayacaktır. </p>
<p class="calibre2"/>
<p class="calibre2">Kobert L. Trivers  <i class="calibre3"><b class="calibre4">Harvard Üniversitesi Temmuz, 1976</b></i> </p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"> <i class="calibre3"> </i></p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">[s.5] </p>
<p class="calibre2"><b class="calibre4">Giriş </b></p>
<p class="calibre2"/>
<p class="calibre2">Bu  kitap  bir  bilimkurguymuşçasına  -ya  da  ona  benzer  bir  şey  gibi-  okunmalı. </p>
<p class="calibre2">Düş  gücüne  seslenmek  üzere  tasarlandı.  Ancak  bilimkurgu  değil;  bu  kitap  bilimin  ta kendisi.  Size  kalıplaşmış  bir  tanım  gibi  görünebilir  ama,  "kurgudan  daha  tuhaf" </p>
<p class="calibre2">sözcükleri  benim  gerçek  hakkında  hissettiklerimi  bütünüyle  yansıtıyor.  Bizler yaşamkalım  makineleriyiz,  genler  adıyla  bilinen  bencil  moleküllerini  körü  körüne korumak için programlanmış robot araçlarız. Beni hâlâ şaşkınlığa sürükleyen bir gerçek bu;  yıllardır  bilmeme  karşın,  hiçbir  zaman  tam  alışamadım.  Besleyebileceğim umutlardan biri ise, başka insanları şaşırtma konusunda başarılı olabilmek. </p>
<p class="calibre2">Bu  kitabı,  yazarken  varlıklarım  hep  yanımda  hissettiğim  üç  düşsel  okuyucuya adıyorum.  Öncelikle  bilime  yabancı  olan  okuyucu.  Onu  düşünerek  hemen  hemen  hiç teknik terim kullanmadım; özel sözcükler kullanmam gereken yerlerde de söz konusu bu sözcükleri tanımladım. Neden bilimsel dergilerimizde de terimlerin büyük bir bölümünü sansürden geçirmediğimizi merak ediyorum. Bilime yabancı okuyucunun özel bilgisi olmadığını varsaydım, ancak aptal olduğunu düşünmedim. Aşırı basitleştiren herkes bilimi popüler kılabilir. Bense bazı incelikli ve çetrefil fikirleri matematik-dışı bir dil kullanarak ve  özlerini  kaybetmeden  popüler  hale  getirmek  için  çetin  bir  uğraş  verdim.  Bunda  ne dereceye kadar başarılı olduğumu bilemiyorum. </p>
<p class="calibre2">[s.6]  Fazlasıyla  arzuladığım  bir  başka  amaca,  kitabın  konusunun  hak  ettiği oranda  eğlendirici  kılınması  ve  okuyucunun  "yakalanmasının"  sağlanması  amacına ulaşıp  ulaşmadığını  da  kestiremiyorum.  Uzun  zamandır,  biyolojinin  başkaları  için  de gizemli bir öykü kadar heyecanlandırıcı olması gerektiğini düşünüyorum, çünkü biyoloji gizemin  ta  kendisidir.  Konunun  verebileceği  coşkunun  küçücük  bir  parçasından  daha fazlasını açığa çıkarabildiğimi düşünmeye cesaretim yok. </p>
<p class="calibre2">İkinci  düşsel  okuyucum  uzmandı.  Analojilerimin  ve  mecazlarımın  bazılarını okuduğunda soluğunu tutan, acımasız bir eleştirmen. En çok sevdiği tabirler şunlar oldu: </p>
<p class="calibre2">"istisnai  olarak",  "ancak,  diğer  taraftan..."  ve  utanma  ya  da  dehşet  dolu  bir  "un!"  Onu dikkatle  dinledim,  hatta  bütün  bir  bölümü  onun  için  yeniden  yazdım  ama  sonunda öyküyü kendi düşündüğüm şekilde anlatmam gerekiyordu. Uzman, yine de olayları koyuş </p>
<p class="calibre2">tarzımı  görünce  memnun  kalmayacak.  Benimse  en  büyük  umudum,  onun  bile  kitapta yeni  bir  şeyler  bulması,  belki  aşina  olduğumuz  fikirlere  yeni  bir  bakış,  belki  de  yeni fikirlerin oluşması. Bu ulaşılmaz bir amaç mı? Öyleyse, en azıdan kitabın uzmanımızı bir trende eğlendireceğini umabilir miyim? </p>
<p class="calibre2">Zihnimdeki  üçüncü  okuyucu,  bilimle  ilgisi  olmayan  okuyuculuktan  uzmanlığa geçmekte  olan  bir  öğrenciydi.  Eğer  hangi  alanda  uzman  olacağına  henüz  karar vermemişse,  benim  alanım  olan  zoolojiye  ikinci  bir  kez  bakması  için  onu cesaretlendirebileceğimi  umuyorum.  Zooloji  çalışmak  için  hayvanların  genelde benzeşebilmesi  ve  bu  alanın  olası  'yararlılığı'  dışında  daha  iyi  bir  neden  var.  Bu  neden, biz hayvanların bilinen evrendeki en karmaşık ve mükemmel tasarlanmış makine parçalan olduğumuz. Bu sözcüklerle açıkladığımızda, neden başka şeyler üzerinde çalışıldığını görebilmek  zor!  [s.7]  Kendini  zaten  zoolojiye  adamış  öğrenci  için  kitabımın  eğitsel  bir değeri olacağını umuyorum. O, benim yaklaşımlarımı temellendiren özgün makaleler ve teknik  kitaplarla  çalışmak  zorunda.  Özgün  kaynakları  özümsemede  güçlük  çekiyorsa, belki benim matematik-dışı yorumlarım, bir giriş ve ek olarak, yararlı olabilir. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Üç  farklı  okuyucuya  çekici  görünmeyi  denemek,  bildik  tehlikeleri  de beraberinde  getirecektir.  Sadece  bu  tehlikelerin  farkında  olduğumu,  fakat  denemenin avantajları karşısında hafif göründüklerini söyleyebilirim. </p>
<p class="calibre2">Ben  bir  etoloğum  ve  bu  da  hayvan  davranışları  üzerine  bir  kitap.  Eğitimimi aldığım etolojik geleneğe karşı duyduğum borç, kitap boyunca hissedilecektir. Özellikle, Oxford'da  on  iki  sene  boyunca  yönetiminde  çalıştığım  Niko  Tinbergen'in,  üzerimdeki etkisinin  boyutları  düşünülemez.  "Yaşamkalım  makinesi"  deyimi  onun  kendi  sözcükleri değil;  ama  pekâlâ  da  onun  olabilirdi...  Ancak  etoloji,  son  yıllarda,  geleneksel  etolojik kaynakların dışındaki kaynaklardan gelen fikirler sonucu dinçleşmiştir. Bu kitap, büyük ölçüde bu taze fikirleri temel almıştır. Yaratıcıları metinde gereken yerlerde anılmıştır ve G.  C.  Williams,  J.  Maynard  Smith,  W.  D.  Hamilton  ile  R.  L.  Trivers  başlıcaları  olarak belirmektedir. </p>
<p class="calibre2">Çeşitli  insanlar  kitabın  ismi  için  önerilerde  bulundular.  Bunları,  şükran duyarak,  bölüm  başlıkları  olarak  kullandım:  "Ölümsüz  Sarmallar",  John  Krebs;  "Gen Makinesi",  Desmond  Morris;  "Gencilik",  Tim  Clutton-Brock  ve  Jean  Dawkins ( <i class="calibre3">Birbirlerinden bağımsız olarak ve Stepnen Potter'dan özür dileyerek</i>). </p>
<p class="calibre2">Düşsel  okuyucular,  tutucu  umutların  ve  isteklerin  hedefleri  olabilirler,  ancak gerçek  okuyucu  ve  eleştirmenlerden  daha  az  pratik  yararları  vardır.  Bir  düzeltme çılgınıyım.  Marian  Dawkins,  her  sayfa  için,  sayısız  [s.8]  taslaklar  ve  son-taslaklarla uğraşmak  zorunda  kaldı;  biyolojik  literatür  üzerine  olan  önemli  bilgisi  ve  kuramsal sorunları anlaması, hiç bitmeyen yüreklendirmesi ve moral desteği ile birlikte, benim için vazgeçilmez olmuştur. John Krebs de tüm kitabı taslak halinde okudu. Konu üzerine olan bilgisi benimkinden fazladır ve önerileri iğneleyici olmaktan uzak ve cömertçe olmuştur. </p>
<p class="calibre2">Glenys Thomson ve Walter Bodmer, genetik konulan ele alış tarzımı nazikçe, fakat ısrarla eleştirdiler.  Korkarım  ki,  düzeltmelerimi  yine  doyurucu  bulmayacaklar,  fakat  bir  parça daha  geliştirilmiş  bulacaklarını  umuyorum.  Harcadıkları  zaman  ve  gösterdikleri  sabır için  şükran  borçluyum.  John  Hawkins  yanlışlığa  yol  açabilecek  ifadeleri  saptamada şaşmaz  bir  göz  oluşturdu  ve  yeniden  yazılmaları  için  mükemmel  yapıcı  önerilerde bulundu.  Maxwell  Stamp'den  daha  uygun  bir  "bilim  adamı  olmayan  zeki  okuyucu"  dü-</p>
<p class="calibre2">şünemezdim. İlk taslağın üslubunda fark ettiği genel ve önemli bir kusur, son şekil için çok  yararlı  oldu.  Belirli  konular  için  yapıcı  eleştiriler  getiren  ve  uzman  tavsiyeleri sunanlar  ise  şöyleydi:  John  Maynard  Smith,  Desmond  Morris,  Tom  Maschler,  Nick Blurton Jones, Sarah Kettlewell, Nick Humphrey, Tim Clut-ton-Brock, Louise Johnson, Christopher Graham, Ge-off Parker ve Robert Trivers. Pat Searle ve Stephanie Verhoven ise,  sadece  metni  daktilo  etmekle  kalmadılar,  bunu  yaparken  de  eğleniyormuş  gibi görünerek  beni  yüreklendirdiler.  Son  olarak,  Oxford  University  Press'den  Michael Rodger'a,  taslağı  eleştirerek  yardımcı  olmasının  yanı  sıra,  bu  kitabın  üretiminin  tüm aşamaları  ile  ilgilenerek  görevinin  gerektirdiğinin  çok  ötesinde  çalıştığı  için  teşekkür ediyorum. </p>
<p class="calibre2"><b class="calibre4"> </b></p>
</body>
</html>
