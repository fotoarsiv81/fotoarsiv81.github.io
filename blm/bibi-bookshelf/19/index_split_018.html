<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta name="generator" content="pdftohtml 0.36"/>
    <meta name="author" content="DA"/>
    <meta name="date" content="2009-09-24T13:49:31+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_17"><b class="calibre6">Gencilik </b></h2>
<p class="calibre2"><b class="calibre4"> </b></p>
<p class="calibre2">Nedir bu bencil gen? O, yalnızca tek bir fiziksel DNA parçacığı değil. Tıpkı ilksel çorbada  olduğu  gibi,  gen,  belirli  bir  DNA  parçasının  dünya  üzerine  dağılmış   <i class="calibre3">tüm</i> <i class="calibre3">kopyalarıdır. </i> Bu  teklifsiz  lisanımızı  gerisin  geriye  saygıdeğer  terimlerimize çevirebileceğimizi  sürekli  hatırlayarak,  kendimize  genlerden  belirli  bir  amaçlan varmışçasına söz etme izni verirsek, şu soruyu sorabiliriz: Tek bir bencil gen ne yapmaya çalışıyor?  Gen  havuzunda  sayısını  artırmaya  çalışıyor.  Bunu  temelde,  içinde  bulunduğu bedenlerin yaşamda kalması ve üremesi için programlanmasına yardım ederek yapıyor. </p>
<p class="calibre2">Ancak artık, "onun" aynı anda farklı bireylerde yayılmış bir öğe olduğunu vurgulayacağız. </p>
<p class="calibre2">Bu  bölümdeki  kilit  nokta,  bir  genin  diğer  bedenlerde  yerleşmiş   <i class="calibre3">kopyalarına  </i> yardım edebileceği yolunda olacak. Eğer bu doğruysa, bireysel özveri gibi görünecek ancak genin bencilliği sonucu ortaya çıkmış olacaktır. </p>
<p class="calibre2">İnsanlarda  akşınlık  ( <i class="calibre3">albinizm</i>)  genini  ele  alalım.  Aslında  akşınlığa  neden olabilecek birçok gen vardır; ama ben bunlardan yalnızca bir tanesi üzerinde duracağım. </p>
<p class="calibre2">Bu gen çekinik; yani kişinin akşın olması için çift dozda olması gerekir. Bu yaklaşık 20 </p>
<p class="calibre2">000 kişide l'i için doğrudur. An- [s.150] cak, 70 kişi içinden 1 tanesinde tek doz halinde bulunur ve bu bireyler akşın olmaz. Kuramsal olarak, akşınlık geni benzeri bir gen birçok bireye dağıtılmış olduğu için, kendi bedenini diğer akşın bedenlere -bunların da aynı geni içerdiği  bilindiğine  göre-  karşı  özverili  davranmaya  programlayarak  kendisinin  gen havuzunda yaşamda kalmasına yardımcı olabilir. İçine yerleştiği bedenlerden bazılarının ölmesi,  -ölürken  aynı  geni  içeren  diğer  bedenlerin  yaşamda  kalmasına  yardım  etmeleri koşuluyla-  akşınlık  genini  epey  memnun  edecektir.  Eğer  akşınlık  geni,  bedenlerinden birinin on akşın bedenin hayatını kurtarmasını sağlarsa, özverili beden ölse bile, bu ölüm gen havuzundaki akşınlık genlerinin sayısının artışı ile fazlasıyla karşılanmış olacaktır. </p>
<p class="calibre2">Öyleyse,  akşınlar  birbirlerine  karşı  özellikle  iyi  mi  davranacaklar?  Aslında, yanıtımız  büyük  olasılıkla  hayır  olacaktır.  Neden  böyle  olamayacağını  görebilmek  için, genin bilinçli bir öğe olduğu eğretilemesini geçici olarak bir kenara bırakmalıyız; çünkü bu  çerçevede  tümüyle  yanıltıcı  hale  gelecek.  Daha  lafazan  olsa  da,  saygıdeğer terimlerimize geri dönmeliyiz. Akşınlık genlerinin, aslında, yaşamda kalmak ya da diğer akşınlık genlerine yardım etmek gibi bir "istekleri" yok. Ancak, akşınlık geni rastlantısal olarak  bedenlerinin  diğer  akşınlara  karşı  özverili  davranmasına  neden  olursa,  bunun sonucu olarak ister istemez, otomatik olarak, gen havuzundaki sayılan artacaktır. Bunun olabilmesi  için,  genin  bedenler  üzerinde  birbirinden  bağımsız  iki  etkisi  olması  gerekir. </p>
<p class="calibre2">Çok açık bir ten rengi  verecek olağan etkisinin yanı  sıra, çok açık ten rengi  [s.151]  olan bireylere  karşı  özverili  davranma  eğilimi  de  vermelidir.  Eğer  varolsaydı,  böylesi  bir  çift etkili gen popülasyonda çok etkili olabilirdi. </p>
<p class="calibre2">III. Bölüm'de vurguladığım gibi, genlerin çoklu etkileri olduğu doğru. Kuramsal olarak, görünür bir etkisi olan, -diyelim ki, soluk bir ten ya da yeşil bir sakal ya da bariz bir şey- aynı zamanda da bu bariz etiketi taşıyanlara özellikle iyi davranma eğilimi veren bir gen ortaya çıkabilir. Ancak çıkma olasılığı azdır. Yeşil sakallı olmanın, tırnak batması eğilimiyle  veya  başka  bir  özellikle  ilişkili  olması  olasılığı  da  aynıdır;  yeşil  sakallılardan hoşlanmanın  frezyanın  kokusunu  alamama  özelliği  ile  birlikte  bulunması  olasılığı  da aynıdır. Aynı ve bir tek genin hem doğru etiketi hem de doğru çeşit özveriyi vermesi pek olası  değildir.  Yine  de,  Yeşil  Sakal  Özveri  Etkisi  diyebileceğimiz  şey,  kuramsal  olarak mümkündür. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Yeşil  sakal  benzeri  keyfi  bir  etiket,  bir  genin  başka  bireylerdeki  kendi kopyalarını  "tanıyabileceği"  yollardan  yalnızca  bir  tanesidir.  Başka  yollar  da  var  mı? </p>
<p class="calibre2">Özellikle  doğrudan  doğruya  gerçekleşen  olası  yollardan  biri  şöyle:  Özverili  bir  genin sahibi,  özverili  eylemlerde  bulunması  ile  tanınabilir.  Bir  gen,  şuna  eşdeğer  bir  şeyler </p>
<p class="calibre2">'söylerse"  gen  havuzunda  çoğalabilir:  "Beden!  Eğer  A,  başka  birisini  boğulmaktan kurtarmaya  çalışırken  boğuluyorsa,  suya  atla  ve  A'yı  kurtar."  Böyle  bir  genin  sayısını artırabilmesinin nedeni, A'nın aynı yaşam-kurtarıcı özverili geni içermesinin olasılığının ortalamanın  üstünde  olmasıdır.  A'nın  bir  başkasını  kurtarması,  yeşil  sakala  eşdeğer  bir etikettir.  Yeşil  sakaldan  daha  az  keyfi,  ancak  inanılması  oldukça  güç.  Genlerin  başka </p>
<p class="calibre2">[s.152] bireylerdeki kopyalarını tanıyabilmesi için inanılabilir yollar var mı? </p>
<p class="calibre2">Yanıt,  evet.  <i class="calibre3">Yakın  akrabaların  </i> aynı  genleri  paylaşma  şansları  ortalamanın üzerindedir. Ana babaların çocuklarına karşı gösterdikleri özverinin nedeninin bu olması gerektiği açık. R. A. Fisher, J. B. S. Haldane, özellikle W. O. Hamilton şunu fark ettiler: Aynı şey diğer yakın akrabalar -erkek kardeşler, kız kardeşler, yeğenler, yakın kuzenleriçin de geçerlidir. Bir birey yakın akrabalarından on tanesini kurtarmak için öldüğünde, akraba  özverisi  geninin  bir  kopyası  yok  olabilir,  ancak  aynı  genin  daha  fazla  sayıda kopyası kurtulmuş olur. </p>
<p class="calibre2">"Daha fazla sayıda" tanımı biraz bulanık. "Yakın akrabalar" da öyle. Hamilton'ın gösterdiği  gibi  bundan  daha  kesin  konuşabiliriz.  1964'te  yazdığı  iki  makale,  şimdiye değin  toplumsal  etoloji-ye  yapılmış  en  önemli  katkılar  arasındadır  ve  ben,  bu çalışmaların  etologlar  tarafından  neden  bu  denli  ihmal  edildiğini  anlayabilmiş  değilim ( <i class="calibre3">Hamilton'ın ismi, her ikisi de 1970'te basılmış olan iki ana etoloji ders kitabının isimler</i> <i class="calibre3">dizininde bile yer almıyor</i>). Neyse ki, son günlerde Hamilton'ın düşüncelerine gösterilen ilgide  bir  canlanma  var.  Hamilton'ın  makaleleri  oldukça  matematiksel,  ancak  temel ilkeler  fazlaca  basitleştirme  pahasına  da  olsa,  ağır  matematiksel  işlemlere  girmeden, sezgiyle  kolayca  kavranabiliyor.  Hesaplamak  istediğimiz  şey,  iki  bireyin  -diyelim  ki,  iki kız kardeşin- belirli bir geni paylaşmalarının olasılığı. </p>
<p class="calibre2">Basit  olabilmek  amacıyla,  tüm  gen  havuzunda  ender  görülen  genlerden  söz ettiğimizi  varsaya-  [s.153]  cağım.  Birçok  insan,  ister  birbirleriyle  akraba  olsunlar  ister olmasınlar, "akşın  olmama genini" paylaşırlar. Bu genin bu  kadar sıklıkla görülmesinin nedeni, akşınların doğada hayatta kalabilme olasılıklarının akşın-olmayanlardan daha az olmasıdır:  Örneğin,  güneş  gözlerini  kamaştırır  ve  yaklaşan  bir  avcıyı  fark  etme olasılıklarının  daha  az  olmasına  neden  olur.  Akşın  olmama  geni  gibi  açıkça  "iyi"  olan genlerin  gen  havuzunda  yaygın  olmalarını  açıklamaya  çalışmıyoruz.  İlgilendiğimiz, genlerin  özellikle  özverili  olmalarının  bir  sonucu  olarak  başarılı  olmalarını  açıkla-yabilmek.  Bu  nedenle,  en  azından  evrim  sürecinin  ilk  aşamalarında  bu  genlerin  ender olduğunu varsayabiliriz. İşte önemli nokta: Tüm popülasyonda ender rastlansa bile, bir gen aile içerisinde yaygın olacaktır. Bende tüm popülasyon içerisinde ender rastlanan bir takım  genler  var;  sizde  de...  Her  ikimizin  de  aynı  ender  bulunan  genleri  içermemizin olasılığı gerçekten de çok azdır. Fakat bende olan belirli bir ender genin kız kardeşimde de  olması  olasılığı  epey  fazla  ve  sizde  olan  ender  genin  de  sizin  kız  kardeşinizde  olma şansı  yüksek.  Buradaki  olasılık  tam  yüzde  50'dir;  niye  böyle  olduğunu  açıklamak  da kolay. </p>
<p class="calibre2">Diyelim  ki,  sizde   <i class="calibre3">G  </i> geninin  bir  kopyası  var.  Bunu  ya  annenizden  ya  da babanızdan  almışsınızdır  ( <i class="calibre3">Kolaylık  sağlaması  için  çeşitli  düşük  olasılıkları  göz  ardı</i> <i class="calibre3">edebiliriz:  G'nin  yeni  bir  mutasyon  olması;  hem  annenizden  hem  de  babanızda  bu</i> <i class="calibre3">genin olması; ana babanızdan birinin bu genden iki kopya içermesi</i>). Varsayalım ki, size bu  geni  veren  babanızdı.  Öyleyse,  babanızın  vücut  hücrelerinin  her  birinde  G'nin  bir kopyası  var-  [s.154]  dır.  Şimdi  bir  erkeğin  bir  sperm  oluşturması  sırasında  genlerinin yarısını bu sperme vereceğini hatırlamalısınız. Öyleyse, kız kardeşinizi yapan spermin  <i class="calibre3">G </i></p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">genini  almış  olması  olasılığı  yüzde  50'dir.  Diğer  taraftan,  G'yi  annenizden  aldıysanız, paralel bir mantıkla, yumurtalarının yarısında  <i class="calibre3">G </i> olması gerektiğini söyleyebiliriz; bir kez daha kız kardeşinizin  <i class="calibre3">G </i> genini taşıması olasılığı yüzde ellidir. Bu şu anlama geliyor: Eğer 100  kardeşiniz  olsaydı,  yaklaşık  50  tanesi  sizin  taşıdığınız,  ender  bulunan  özel  bir  geni taşıyacaktı.  Şöyle  de  diyebiliriz:  Eğer  100  ender  geniniz  olsaydı,  bunların  yaklaşık  50 </p>
<p class="calibre2">tanesi kız kardeşlerinizin veya erkek kardeşlerinizin bedenlerinde bulunabilirdi. </p>
<p class="calibre2">İstediğiniz  herhangi  bir  akrabalık  derecesi  için  aynı  tür  hesaplamaları yapabilirsiniz. Önemli bir ilişki ise çocuk ile ana baba arasında olanıdır. </p>
<p class="calibre2">Sizde   <i class="calibre3">H  </i> geninin  bir  kopyası  varsa,  çocuklarınızdan  birinde  bu  genin  bulunma şansı  yüzde  50'dir,  çünkü  sizin  eşey  hücrelerinizin  yarısında  H  geni  bulunur; çocuklarınızın  her  biri  ise  bu  eşey  hücrelerinden  oluşmuştur.  Eğer   <i class="calibre3">J  </i> geninin  bir kopyasını  taşıyorsanız,  babanızda  da   <i class="calibre3">J  </i> geninin  olması  olasılığı  yüzde  50'dir;  çünkü  siz, genlerinizin yarısını babanızdan, yarısını da annenizden aldınız. Kolaylık sağlaması için, bir genin iki akrabada da taşınması olasılığını gösteren bir  <i class="calibre3">akrabalık </i> endeksi kullanırız. </p>
<p class="calibre2">İki erkek kardeş arasındaki akrabalık 1/2'dir; çünkü bir kardeşin sahip olduğu  genlerin yarısı  diğerinde  bulunacaktır.  Bu  ortalama  bir  sayıdır:  Mayoz  çekilişindeki  şansa  bağlı olarak,  iki  kardeşin  bundan  [s.155]  daha  fazla  ya  da  daha  az  sayıda  gen  paylaşması mümkün. Ana baba ve çocuk arasındaki akrabalık da her zaman 1/2'dir. </p>
<p class="calibre2">Her  seferinde,  hesaplamaları  başlangıç  ilkelerinden  başlayarak  yapmak usandırıcı olacak; herhangi iki A ve B bireyi arasındaki akrabalığı çıkartmak için kaba ve çabuk  bir  kural  var.  Vasiyetnamenizi  yazarken  veya  ailenizdeki  görünür  benzerlikleri yorumlarken  bu  kuraldan  yararlanabilirsiniz;  basit  durumların  hepsinde  geçerli olacaktır; ancak ensest birleşmelerde ve göreceğimiz gibi, bazı belirli böceklerde bu kural işe yaramaz. </p>
<p class="calibre2">Önce  A  ve  B'nin  ortak  atalarım  belirleyelim.  Örneğin,  birinci  derecedeki  iki kuzenin  ortak  ataları,  paylaştıkları  büyükanne  ve  büyükbabalarıdır.  Bir  kez  ortak  atayı bulduktan  sonra,  onun  tüm  atalarının  da  A  ve  B'nin  ortak  ataları  oldukları  elbette  ki mantıksal olarak doğru olacaktır. Eğer B, doğrudan A'nın soyundan geliyorsa, -örneğin, büyük büyük torunuysa- aradığımız "ortak ata" A'nın ta kendisi olur. </p>
<p class="calibre2">A  ve  B'nin  ortak  atasını  ( <i class="calibre3">atalarını</i>)  bulduktan  sonra,  aşağıda  anlatacağım biçimde,  <i class="calibre3">nesil uzaklığını </i> hesaplayınız. A'dan başlayarak, ortak ataya gelinceye kadar aile ağacında  yukarı  çıkın,  sonra  da  B'ye  gelinceye  kadar  aşağıya  inin.  Bu  çıkış  ve  inişteki basamakların  sayısı  nesil  uzaklığı  olacaktır.  Örneğin,  A,  B'nin  amcası  ise,  nesil  uzaklığı 3'tür. Ortak ata A'nın babası ve ( <i class="calibre3">diyelim ki</i>) B'nin büyükbabasıdır. A'dan başladığınızda ortak  ataya  gelmek  için  bir  nesil  yukarı  çıkmanız  gerekir;  sonra  da  B'ye  inmek  için  iki nesil geçmelisiniz. Nesil uzaklığı 1 + 2 = 3 olur. </p>
<p class="calibre2">[s.156] Ortak ataya göre A ile B arasındaki nesil uzaklığını bulduktan sonra, bu ata nedeniyle aralarında oluşan akrabalığı hesaplayın. Bunun için de, nesil uzaklığındaki her basamak için 1/2'yi kendisiyle çarpın. Nesil uzaklığı 3 ise, 1/2 x 1/2 x 1/2 veya (1/2)3 </p>
<p class="calibre2">hesaplanacaktır.  Belirli  bir  ataya  göre  nesil  uzaklığı  g  basamak  olarak  bulunuyorsa,  bu ata nedeniyle oluşan akrabalık (l/2)g olur. </p>
<p class="calibre2">Ancak  bu,  A  ile  B  arasındaki  akrabalığın  yalnızca  bir  parçasıdır.  Birden  fazla ortak  ataları  varsa,  her  ortak  ata  için  aynı  sayıyı  hesaplayıp,  hepsini  toplamalıyız. </p>
<p class="calibre2">Genellikle, bir çift bireyin tüm ortak ataları için nesil uzaklığı aynıdır. Bu nedenle, A ile B </p>
<p class="calibre2">arasında atalardan biri nedeniyle oluşan akrabalığı bulduktan sonra, yapmanız gereken tek şey bunu ataların sayısı ile çarpmak olacaktır. Örneğin, birinci derece kuzenlerin iki ortak atası vardır ve her biri için nesil uzaklığı 4'tür. Bu nedenle de, A ve B'nin akrabalığı 2  x  (1/2)4  olacaktır.  Eğer  A,  B'nin  torununun  çocuğu  ise,  nesil  uzaklığı  3  ve  ortak  ata sayısı l'dir ( <i class="calibre3">B'nin kendisi</i>); böylece akrabalıkları 1 x (1/2)3 = 1/8 olacaktır. Genetik olarak ifade  edersek,  birinci  derecedeki  kuzeniniz,  torununuzun  çocuğu  ile  eşdeğer  olacaktır. </p>
<p class="calibre2">Benzer  şekilde,  amcanıza  benzeme  olasılığınızla  (akrabalık  =  1  x  (1/2)3  =  1/4) büyükbabanıza benzeme olasılığınız (akrabalık = 1 x (1/2)2 = 1/4) aynı olacaktır. </p>
<p class="calibre2">Üçüncü dereceden kuzenler gibi uzak akrabalık ilişkilerinde (2 x (1/2)8 = 1/128), Anın  sahip  olduğu  herhangi  bir  genin  akrabası  ile  ortak  olmasının  olasılığı popülasyondaki gelişigüzel bir bireyle ortak olmasının olasılığına yaklaşır. [s.157] Üçüncü dereceden bir kuzen, özverili bir gen göz önüne alındığında, Ahmet-Mehmet ile eşdeğer olmaktan uzak değildir. İkinci derecede bir kuzen (akrabalık = 1/32) bir parçacık özeldir; birinci derece bir kuzen ise (akrabalık = 1/8) biraz daha özel. Kardeşler ile ana baba ve çocuklar  çok  özeldir  (1/2)  ve  eş  yumurta  ikizleri  (akrabalık  =  1)  bireyin  kendisi  kadar özeldir.  Amca  ve  teyzeler;  yeğenler;  büyükanne  ve  büyükbabalar;  üvey  kardeşler  1/4 </p>
<p class="calibre2">akrabalık ile ortalarda yer alırlar. </p>
<p class="calibre2">Artık  akrabalık-özverisi  hakkında  daha  kesin  olarak  konuşabilecek  bir durumdayız.  Kendini  feda  ederek  beş  kuzeni  kurtarma  geni  popülasyondaki  sayısını artıramayacak,  ancak  beş  kardeşi  kurtarma  geni  ya  da  on  tane  birinci  derecede  kuzeni kurtarma  geni  artıracaktır.  Kendini  feda  etme  geninin  başarılı  olabilmesi  için  asgari gerek  şart,  ikiden  fazla  kardeş  ( <i class="calibre3">veya  çocuk  veya  ana  babayı</i>)  ya  da  dört  taneden  fazla üvey  kardeş  ( <i class="calibre3">veya  amca,  teyze,  yeğen,  büyükanne,  büyükbaba,  torun</i>)  ya  da  sekizden fazla  birinci  derecede  kuzen  kurtarmaktır.  Böylesi  bir  gen,  ortalama  olarak,  özverili bireyin  ölümünü  karşılayabilecek  yeterli  sayıda  kurtarılmış  bireyin  bedenlerinde yaşamaya eğilimlidir. </p>
<p class="calibre2">Bir  birey  başka  bir  kişinin  kendi  eş  yumurta  ikizi  olduğundan  emin  olabilirse, tıpkı kendi iyiliğini düşünür gibi ikizinin de iyiliğini düşünmelidir. İkiz-özveri geni her iki ikiz tarafından da taşınacaktır, bu nedenle, bir tanesi diğerinin hayatını kurtarmak için kahramanca  ölürse,  gen  yaşamına  devam  eder.  Dokuz  şeritli  armadillo  eş  dördüzler olarak  doğar.  Bildiğim  kadarıyla,  genç  [s.158]  armadillolarda  kahramanca  kendini  feda etme  olayları  gözlenmemiş  ancak  güçlü  bir  özverinin  kesinlikle  beklenebileceğine  dair işaretler saptanmıştır ( <i class="calibre3">Güney Amerika'ya gidip bir bakmaya değer</i>). </p>
<p class="calibre2">Şimdi  ana  baba  bakımının  akraba-özverisinin  yalnızca  özel  bir  durumu olduğunu  görebiliriz.  Genetik  açıdan  bakarsak,  bir  yetişkin  kendi  çocuklarına  ne  kadar bakım gösteriyorsa, yetim kalmış bebek kardeşine de aynı bakımı göstermelidir. Her iki bebekle de akrabalığı aynıdır: 1/2. Gen seçilimi terimleriyle, büyük kız kardeşin özverili davranış geninin popülasyonda yayılma  şansı,  ana baba özverisi geninin yayılma şansı ile tümüyle aynıdır. Uygulamada bu, ilerde göstereceğim nedenlerden dolayı aşırı bir basitleştirme olur. Ayrıca kardeş bakımı doğada hiç de ana babanınki kadar yaygın değildir. </p>
<p class="calibre2">Burada  vurgulamak  istediğim  nokta,  kardeşler  arasındaki  akrabalık  ilişkisi  ile kıyaslandığında  ana  baba/çocuk  arasındaki  akrabalık  ilişkisinin,  genetik  açıdan bakıldığında  hiç  de  özel  olmadığı.  Ana  babanın  çocuklarına  gen  vermesi,  ancak kardeşlerin  birbirine  gen  vermemesi  gerçeği  konumuzla  ilişkili  değil;  çünkü  kardeşler aynı ana babanın genlerinin aynı eş kopyalarını alırlar. </p>
<p class="calibre2">Kimileri  bu  tür  doğal  seçilimi,  grup  seçilimin-den  ( <i class="calibre3">grupların  ayrımcı  biçimde</i> <i class="calibre3">yaşamda  kalması</i>)  <b class="calibre4">ve  </b>bireysel  seçilimden  ( <i class="calibre3">bireylerin  ayrımcı  biçimde  yaşamda</i> <i class="calibre3">kalması</i>) ayırt etmek için akraba seçilimi terimini kullanıyorlar: Akraba-seçilimi aile içi özveriyi  açıklar;  akrabalık  ilişkisi  ne  kadar  yakınsa,  seçilim  de  o  denli  güçlüdür.  Bu  te-rimde yanlış bir şey yok ancak, ne yazık ki, son [s.159] zamanlarda yanlış kullanımı çok büyük boyutlarda olduğu için terk etmek zorunda kalabiliriz. Bu yanlış kullanım gelecek yıllarda  da  biyologların  kafasını  karıştıracağa  ve  bulandıracağa  benziyor.  E.  O.  Wilson, <i class="calibre3">Sosyobiyoloji: Yeni Sentez </i> adlı kitabında ( <i class="calibre3">ki diğer yönleriyle hayran olunacak bir kitap</i>) yakın-akraba seçilimini grup seçiliminin özel bir durumu olarak tanımlıyor. </p>
<p class="calibre2">Bunu,  "bireysel  seçilim"  ile  "grup  seçilimi"  arasında  ortalarda  bir  yerde, alışılagelmiş  anlamda  -benim  I.  Bölüm'de  kullandığım  anlamda-algıladığını  açıkça gösteren  bir  şema  çizmiş.  Ancak,  grup  seçilimi,  -VVilson'un  tanımına  göre  bile-  birey <i class="calibre3">gruplarının </i> ayrımcı biçimde yaşamda kalması anlamına gelir. Ailenin özel bir grup türü olduğu savında elbette bir mantık var. Ancak, Hamilton'un tartışmasının tüm sorunu aile ile  aile-dışı  arasındaki  ayrımın  kesin  olmayıp,  matematiksel  bir  olasılık  olması. </p>
<p class="calibre2">Hamilton'un,  kuramında,  hayvanların  tüm  "aile  bireylerine"  karşı  özverili  davranıp, bunun dışındaki herkese bencilce yaklaştıkları savı yer almıyor. Aile ve aile-dışı arasında belirli  bir  çizgi  yoktur.  Örneğin,  ikinci  derece  kuzenlerin  aile  grubu  içinde  mi  yoksa dışında mı sayılması gerektiğine karar vermek zorunda değiliz: Yalnızca çocuklara ya da kardeşlere gösterilen özverinin 1/16'sının ikinci derece kuzenlere gösterilmesini bekliyoruz.  Yakın  akraba  seçilimi,  grup  seçiliminin  kesinlikle  özel  bir  durumu  değil;  gen seçiliminin özel bir sonucu. </p>
<p class="calibre2">Wilson'un yakın-akraba tanımında daha da ciddi bir eksiklik var. Wilson bilinçli olarak  evlatları  bu  tanımın  dışında  bırakıyor:  Evlatlar  ak-  [s.160]  rabadan  sayılmıyor! </p>
<p class="calibre2">Aslında evlatların ana babaları ile akraba olduklarını çok iyi biliyor, ancak ana babaların kendi  evlatlarına  gösterdiği  bakımı  açıklamak  için,  yakın-akraba  seçilimi  kuramına başvurmamayı  tercih  ediyor.  Elbette  Wilson,  bir  sözcüğü  istediği  biçimde  tanımlama hakkına sahip, ancak bu çok kafa karıştırıcı bir terim ve umarım bunu aslında etkileyici olan kitabının gelecekteki baskılarında değiştirir. Genetik açıdan baktığımızda, ana baba bakımı ve kardeş özverisi tümüyle aynı nedenle evrimleşir: Her iki durumda da özverili genin yararlanan bireyin bedeninde bulunma şansı yüksektir. </p>
<p class="calibre2">Bu  küçük  eleştiri  için  okuyucuların  hoşgörüsüne  sığınarak,  hızla,  ana  öyküye geri  dönüyorum.  Şu  ana  kadar,  bir  parça  aşırı  basitleştirme  kullandım;  artık  bazı nitelikler  eklemenin  zamanı  geldi.  Temel  terimlerle,  akrabalık  derecesi  kesin  olarak bilinen,  belli  bir  sayıdaki  yakın  akrabanın  hayatını  kurtaracak  intihar  genlerinden bahsettim. Açıktır ki, gerçek yaşamda hayvanların, kardeşlerini ve kuzenlerini kesinlikle tanıyabilecek bir yolları olsa bile, kaç tane akrabayı kurtarıyor olduklarını bilmelerini ya da  Hamil-ton'un  hesaplamalarını  pratik  olarak  yapmalarını  bekleyemeyiz.  Gerçek yaşamda,  intihar  ve  yaşam  "kurtarma"  kavramlarını  mutlak  olmaktan  çıkartıp,  bireyin kendisinin ve diğerlerinin ölüm riski istatistikleri ile değiştirmek gerek. Eğer kendinizin atılacağı risk küçük ise, üçüncü derece bir kuzen bile kurtarılmaya değer olacaktır. Sonra, hem siz hem de kurtarmayı düşündüğünüz akrabanız zaten bir gün öleceksiniz. Her bireyin,  bir  sigorta  istatistik  uzmanı  tarafından  [s.161]  belli  bir  hata  payı  ile hesaplanabilecek  bir  "yaşam  süresi  beklentisi"  vardır.  Yakın  bir  zamanda  yaşlılıktan ölecek  bir  akrabanın  hayatını  kurtarmak,  gelecekteki  gen  havuzunu,  aynı  yakınlıkta ancak tüm yaşamı önünde olan bir akrabayı kurmaktan daha az etkileyecektir. </p>
<p class="calibre2">Bizim  düzgün,  simetrik  akrabalık  hesaplamalarımızı,  karmaşık  sigorta ağırlıkları  ile  değiştirmemiz  gerekiyor.  Genetik  açıdan  bakıldığında,  büyükbaba, büyükannelerin ve torunların birbirlerine özverili davranmaları için eşit nedenleri vardır, çünkü  birbirlerinin  genlerinin  1/4'ü  ortaktır.  Fakat,  torunların  yaşam  sürelerinin  daha uzun  olacağını  düşünüyorsak,  büyükanababanın  toruna  göstereceği  özveri  geninin, torunun büyükanababaya göstereceği özveri geninden daha fazla seçilim avantajı vardır. </p>
<p class="calibre2">Uzak  bir  genç  akrabaya  yardımcı  olmanın  net  yararının,  yakın  bir  yaşlı  akrabaya yardımcı  olmanın  net  yararını  geçmesi  mümkündür  ( <i class="calibre3">Büyükanababanın  yaşam</i> <i class="calibre3">sürelerinin  torunlardan  mutlaka  daha  kısa  olması  gerekmiyor.  Bebek  ölümleri</i> <i class="calibre3">oranının yüksek olduğu türlerde, bunun tamamen aksi doğru olabilir</i>). </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Sigorta  istatistik  uzmanı  analojimizi  daha  da  genişletmek  için,  bireyleri  hayat sigortacıları  olarak  düşünebiliriz.  Bir  bireyin,  kendi  varlıklarının  belli  bir  oranını  başka bir  bireyin  yaşamına  yatırması  beklenebilir.  Bunu  yaparken  diğer  kişiyle  akrabalığını hesaba katar ve o kişinin tahmin edilen yaşam süresini kendisininkiyle karşılaştırdığında, onun  iyi  bir  yatırım  olup  olmadığını  gözden  geçirir.  Aslında  "yaşam  süresi  beklentisi" </p>
<p class="calibre2">yerine  "üreme  beklentisi"  demeliyiz;  ya  da  daha  doğrusu,  "kendi  genlerinin  genel  ya- </p>
<p class="calibre2">[s.162]  rar  sağlama  kapasitesinin  beklentisi"  diyebiliriz.  Öyleyse,  özverili  davranışın evrimleşmesi  için,  özverili  bireyin  net  riski,  alıcının  net  yararının  akrabalık  ile çarpımından  daha  az  olmalıdır.  Risk  ve  yararlar,  özetlediğim  bu  karmaşık  yolla hesaplanmalıdır. </p>
<p class="calibre2">Aman!  Zavallı  bir  yaşamkalım  makinesinin  böylesine  karmaşık  bir  hesabı yapmasını  mı  bekliyoruz?  Hele  bir  de  acelesi  varsa...  Büyük  matematiksel  biyolog Haldane  bile  ( <i class="calibre3">1955'te  yazdığı  ve  yakın  akrabaların  boğulmaktan  kurtarılmasını</i> <i class="calibre3">sağlayan  genin  yayıldığını  öne  sürecek  Hamil-ton'u  önceleyen  makalesinde</i>)  şöyle diyor:  "...insanları  suda  boğulmaktan  kurtardığım  ( <i class="calibre3">kendimi  çok  ufak  bir  tehlikeye</i> <i class="calibre3">atarak</i>) iki olayda, böyle hesaplamalar yapmaya vaktim olmamıştı." Neyse ki, Haldane'in de  çok  iyi  bildiği  gibi,  yaşamkalım  makinelerinin  bu  toplamaları  kafalarında  bilinçli olarak yaptıklarını varsaymamız gerekmiyor. Aslında, logaritma kullandığımızı bilmeden bir sürgülü cetvel kullanmamız gibi, bir hayvan da karışık bir hesaplama yapıyormuş  <i class="calibre3">gibi</i> davranacak biçimde önceden programlanmış olabilir. </p>
<p class="calibre2">Bunu düşünmek göründüğü kadar zor değil. Adamın biri topu yukarı atıp, sonra da tuttuğunda, topun izleyeceği yolu tahmin  eden bir dizi diferansiyel denklem çözmüş </p>
<p class="calibre2">gibi görünür. Bu adam diferansiyel denklemin ne olduğunu bilmez, hatta aldırmaz bile; ancak  bu,  topu  yakalama  yeteneğini  etkilemez.  Bilinçaltında,  matematiksel hesaplamalara eşdeğer bir işlev yerine getirilmektedir. Benzer şekilde, bir adam tüm olasılıkları ve düşünebileceği tüm sonuçları tarttıktan sonra zor bir kararı verdiğinde, ancak bir [s.163]  bilgisayarın yapabileceği uzun bir "ağırlıklı toplam" hesabının işlevsel olarak eşdeğeri olan bir yaklaşımı gerçekleştirmiş olur. </p>
<p class="calibre2">Bir  bilgisayarı  özverili  davranma  konusunda  karar  verebilen  bir  yaşamkalım makinesine  öykünecek  bir  model  oluşturmak  üzere  programlamaya  kalksaydık, muhtemelen,  aşağıda  anlatacağım  biçimde  davranacaktık.  Hayvanın  yapabileceği  tüm alternatif  davranışları  sıralardık.  Bundan  sonra,  bu  alternatif  davranış  biçimlerinin  her biri  için  bir  ağırlıklı  toplam  hesaplaması  programlardık.  Çeşitli  yararların  hepsine  artı işareti;  tüm  risklere  eksi  işareti  verir;  bu  yarar  ve  riskleri  toplamadan  önce  de  uygun akrabalık endeksi ile çarparak ağırlıklarını alırdık. Başlangıçta, basit olabilmesi için, yaş </p>
<p class="calibre2">ve  sağlık  benzeri  ağırlıkları  bir  kenara  bırakabiliriz.  Bir  bireyin  kendisi  ile  akrabalığı  1 </p>
<p class="calibre2">olduğu için ( <i class="calibre3">açıktır ki, kendi genlerinin yüzde 100'ünü taşır</i>), kendi riskleri ve yararlan değiştirilmeyecek,  hesaplamada  tüm  ağırlığı  ile  yer  alacaktır.  Alternatif  davranış </p>
<p class="calibre2">biçimlerinden  herhangi  birinin  toplamı  şöyle  bir  şey  olacaktır:  Davranış  biçiminin  net yararı  =  bireye  yararı  -  bireyin  riski  +1/2  Kardeşe  yararı  -1/2  Kardeşe  riski  +1/2  Diğer kardeşe  yararı  -1/2  Diğer  kardeşe  riski  +1/8  Birinci  derece  kuzene  yararı  -1/8  Birinci derece  kuzene  riski  +  1/2  Bireyin  çocuğuna  yararı  -1/2  Bireyin  çocuğuna  riski  +  vs.  Bu toplamın sonucu, bu davranış biçiminin net yarar puanı olan bir sayı olacaktır. Bundan sonra,  model  hayvan  heybesindeki  alternatif  davranış  biçimlerinin  her  biri  için  aynı toplamı  hesaplar.  Son  olarak  da,  en  fazla  net  yarar  sağlayan  davranış  biçimini sergilemeyi [s.164]   seçer. Puanlar negatif çıksa bile, bunların içinden en büyük olanını seçecektir; yani göreceli olarak iyi olanı... Her türlü eylemin enerji ve zaman tüketeceğini hatırlayınız; bunların her ikisi de başka şeyler yapmak için  harcanabilir. En yüksek net yarar puanı olan "davranış" olarak hiçbir şey yapmama çıkarsa, model hayvan hiçbir şey yapmayacaktır. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Şimdi çok basitleştirilmiş bir örnek vereceğim; örnekte bir bilgisayar öykünmesi yerine,  kendi  kendine  konuşma  biçiminde  bir  anlatım  kullanacağım.  Ben,  sekiz mantardan  oluşan  bir  mantar  kümesi  bulmuş  olan  bir  hayvanım.  Besin  değerlerini  göz önüne  alıp,  zehirli  olmalarından  doğacak  ufak  bir  riski  bundan  çıkarttıktan  sonra,  her birinin  +6  birim  değerinde  olduğu  kestirimini  yapıyorum  ( <i class="calibre3">Bu  birimler  bir  önceki</i> <i class="calibre3">bölümde olduğu gibi keyfi değerlerdir</i>). Mantarlar o kadar büyük ki, ancak üç tanesini yiyebilirim. Bir "yiyecek çağrısı" yaparak başkalarını da bu buluşumdan haberdar edecek miyim? Bu çağrıyı duyabilecek kimler var? Kardeşim B ( <i class="calibre3">benimle akrabalığı</i> 1/2), kuzen C </p>
<p class="calibre2">( <i class="calibre3">benimle  akrabalığı</i>  1/8)  ve  D  ( <i class="calibre3">belli  bir  akrabalığımız  yok:  benimle  akrabalığı,</i> <i class="calibre3">uygulamamızda ihmal edilebilecek çok küçük bir sayı</i>). Bu buluşum konusunda çenemi kaparsam sağlayacağım net yarar, yiyeceğim her mantar için +6 birim olacak; toplam 18 </p>
<p class="calibre2">birim.  Yiyecek  çağrısını  verdiğim  takdirde  sağlayacağım  net  yararı  bulmak  içinse  bir parça  hesap  kitap  yapmam  gerek.  Bu  sekiz  mantar  dördümüz  arasında  eşit  olarak  pay edilecek. Benim payıma düşen ikisini yemekle +6'şardan +12 birim kazanacağım. Fakat, kardeşim ve kuzenim kendi payları- [s.165]  na düşen 2'şer mantarı yediğinde de, ortak genlerimiz olduğu için, bir şeyler kazanırım. Gerçek puan şöyle bir şey olacak: (1 x 12) + </p>
<p class="calibre2">(1/2 x 12) + (1/8 x 12) + (0 x 12) = + 19 1/2. Bencil davranışım için hesapladığım puan </p>
<p class="calibre2">+18'di: Birbirlerine oldukça yakınlar, ancak sonuç kesin. Yiyecek çağrısını vermeliyim; bu durumdaki özverili davranışım genlerime yarar sağlayacak. </p>
<p class="calibre2">Bireysel hayvanın, kendi genleri için en iyi olanı hesapladığı varsayımını yaptım; bu  basit-leştirici  bir  varsayım.  Gerçekte  olan  ise,  gen  havuzunun,  hayvanları  böylesi hesaplamalar yapı-yormuşçasına davranacak yönde etkileyen genlerle dolmasıdır. </p>
<p class="calibre2">Aslında,  bu  hesaplama  idealde  olması  gereken  durumun  yalnızca  bir  ön tahmini. İlgili bireylerin yaşları da dâhil, birçok şeyi göz ardı ediyor. Ayrıca, karnın toksa ve  yalnızca  tek  bir  mantar  yiyebileceksem,  yiyecek  çağrısı  vermenin  net  yararı  -aç olmama  kıyasla-  daha  fazla  olacaktır.  İdeal  duruma  erişebilmek  için  hesaplamada  ya-pılabilecek  düzeltmelerin  sonu  yok.  Zaten  gerçek  hayat  da  mükemmel  değil.  Gerçek yaşamda hayvanların optimal bir karara varmak için en küçük ayrıntılara varana dek tüm alternatifleri  hesaplamasını  bekleyemeyiz.  Yabanıl  doğayı  gözleyerek  ve  deneyler yaparak, hayvanların ideal bir bedel-yarar çözümlemesi yapmaya ne kadar yaklaştıklarını keşfetmek zorundayız. </p>
<p class="calibre2">Öznel  örneklere  kendimizi  daha  fazla  kaptırmamak  için,  gen  diline  bir  an  geri dönelim.  Canlı  bedenler,  yaşamda  kalabilmiş  genlerin  programladığı  makinelerdir. </p>
<p class="calibre2">Yaşamda  kalabilmiş  genler,  türün  geçmişteki  çevresini  ortalama  ola-  [s.166]    rak karakterize  etmeye  yönelik  koşullarda  bunu  başarabilmişlerdir.  Bu  nedenle,  bedel  ve yarar  "tahminleri",  tıpkı  insanların  karar  verme  sürecinde  olduğu  gibi,  geçmiş </p>
<p class="calibre2">"deneyimleri" temel alır. Bununla beraber, bu durumda deneyim, genin deneyimi; daha doğrusu geçmişte genin yaşamda kalabilmesini sağlayan koşullardır ( <i class="calibre3">Genler yaşamkalım</i> <i class="calibre3">makinelerine  öğrenme  yeteneği  de  verdikleri  için,  bazı  bedel-yarar  çözümlemelerinin</i> <i class="calibre3">bireysel  deneyim  temelinde  yapıldığı  da  söylenebilir</i>).  Koşullar  ağır  bir  biçimde değişmediği sürece, tahminler iyi tahmin olacak ve yaşamkalım makineleri de ortalama olarak  doğru  kararlan  verme  eğiliminde  olacaklardır.  Koşulların  kökten  değişikliklere uğraması  durumunda  ise,  yaşamkalım  makineleri  hatalı  kararlar  vermeye  yatkın olacaklar  ve  bunun  cezasını  da  genleri  çekecektir.  Aynı  biçimde,  insanların  güncelliğini yitirmiş bilgileri temel alarak verecekleri kararlar da yanlış olma eğiliminde olacaktır. </p>
<p class="calibre2">Akrabalığa ilişkin tahminler de hatalara ve belirsizliklere açıktır. Şimdiye kadar yaptığımız  basitleştirilmiş  hesaplamalarda,  yaşamkalım  makinelerinden,  kimin kendileriyle ne kadar yakın akraba olduğunu  <i class="calibre3">bilirlermiş </i> gibi söz ettik. Gerçek yaşamda, böylesi  kesin  bir  bilgiye  sahip  olmaları  zaman  zaman  mümkün,  ancak  daha  sıklıkla rastladığımız  akrabalığın  yalnızca  ortalama  bir  sayı  şeklinde  kestirilebilir  olması.  Ör-</p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">neğin, A ile B'nin birbirlerinin üvey kardeşi veya gerçek kardeşi olma olasılıklarının eşit olduğunu düşünelim. Akrabalıkları ya 1/2 ya da 1/4 olabilir. Fakat üvey kardeş mi, yoksa gerçek kardeş mi olduklarını bilmediğimiz için kullanabileceği- [s.167]  miz etkin rakam, bunların  ortalaması  olacaktır:  3/8.  Annelerinin  aynı  olduğunu  kesinlikle  biliyor,  ancak babalarının  aynı  olma  şansı  10'da  1  ise,  üvey  kardeş  olma  olasılıkları  yüzde  90;  gerçek kardeş olma olasılıkları ise yüzde 10'dur. Bu durumda A ve B'nin etkin akrabalığı 1/10 x 1/2 + 9/10 x 1/4 = 0,275 olacaktır. </p>
<p class="calibre2">Ancak,  yüzde  90  kesin  olduğunu  söylerken  kimi  kastediyoruz?  Uzun  bir  saha araştırması sonunda doğacı bir bilim adamının mı yüzde 90 </p>
<p class="calibre2">emin  olduğunu  kastediyoruz,  yoksa  hayvanların  mı  yüzde  90  emin  olduğunu söylüyoruz?  Biraz  şansımız  varsa,  bu  ikisi  aynı  kapıya  çıkabilir.  Bunu  görebilmek  için, hayvanların yakın akrabalarını nasıl tahmin ettiklerini düşünmeliyiz. </p>
<p class="calibre2">Biz akrabalarımızın kim olduklarını biliriz, çünkü onlara isimler veririz; çünkü resmi  evlilikler  yaparız;  çünkü  yazılı  kayıtlarımız  ve  iyi  belleklerimiz  vardır.  Birçok toplumsal  antropolog  çalışmakta  oldukları  toplumlarda  önce  "yakın  akrabalık  ilişkileri" </p>
<p class="calibre2">ile ilgilenirler. Kastettikleri gerçek genetik akrabalıklar değil, öznel ve kültürel akrabalık inançlarıdır.  İnsanların  gelenekleri  ve  kabile  törenleri  genelde  yakın  akrabalığa  büyük önem verir; atalara tapınma yaygındır; aileye bağlılık ve aile sorumlulukları yaşamımızın büyük  bir  kısmını  biçimlendirir.  Kan  davaları  ve  klanlar  arası  savaşlar,  Hamilton'un genetik kuramı ile kolayca açıklanabilir. Ensest tabuların genetik avantajlarının özveriyle hiçbir  ilişkisi  yoktur;  muhtemelen  bunlar  ensest  döllenme  ile  ortaya  çıkacak  çekinik genlerin zararlı etkileriyle ilişkilidir.  Ancak ensest tabuların varlığı, insanoğlunun yakın akraba  bilincini  kanıtlar  ( <i class="calibre3">Neden-</i>  [s.168] <i class="calibre3">se,  birçok  antropolog  bu  açıklamadan  hiç</i> <i class="calibre3">hoşlanmıyor). </i> </p>
<p class="calibre2">Yaban  hayvanları  yakın  akrabalarının  kim  olduğunu  nasıl  "bilebilirler";  ya  da başka  bir  deyişle,  onların  yakın  akrabalık  kavramını  bildikleri  izlenimini  verecek  hangi davranış  kurallarını  izlerler?  "Akrabalarına  iyi  davran"  kuralı,  akrabaların  uygulamada nasıl  tanınabileceği  sorusuna  yanıt  verilmesini  içerir.  Hayvanlara  eylem  için  genleri tarafından basit bir kural verilmiş olmalı; bilinçli olarak eylemin nihai amacına yönelik olmasa  da,  en  azından  ortalama  koşullarda  iş  gören  bir  kural.  Biz  insanlar  kurallara alışkınız; ve o kurallar öylesine güçlü ki, eğer küçük bir beynimiz varsa, bizim için veya başkaları  için  hiçbir  biçimde  yararlı  olmayacağını  açıkça  görsek  bile  kurallara  uyarız. </p>
<p class="calibre2">Örneğin,  bazı  Ortodoks  Yahudi  ve  Müslümanlar  domuz  yemek  yerine  açlıktan  ölmeyi yeğlerler.  Hayvanların  uyabilecekleri  ve  normal  koşullar  altında  yakın  akrabalarının yararını dolaylı yoldan etkileyebilecek basit, pratik kurallar neler olabilir? </p>
<p class="calibre2">Hayvanların  fiziksel  olarak  kendilerine  benzeyen  bireylere  karşı  özverili davranmaya  eğilimleri  olsaydı,  yakın  akrabalarına  dolaylı  olarak  bir  parça  yararları dokunabilirdi.  Birçok  şey,  söz  konusu  türün  ayrıntılarına  bağlı  olurdu.  Her  ne  olursa olsun,  böylesi  bir  kural,  yalnızca  istatistiksel  anlamda  "doğru"  kararlara  yol  açacaktır. </p>
<p class="calibre2">Koşulların  değişmesi  durumunda  ise  -örneğin,  bir  türün  daha  geniş  gruplar  halinde yaşamaya başlaması durumunda- yanlış kararlara götürebilir. Belki de ırksal önyargılar, yakın  akrabaları  seçebilmek  için  fiziksel  olarak  kendine  benzeyen  [s.169]    bireyleri belirleme  ve  görünüşü  farklı  bireylere  kötü  davranma  eğiliminin  akılsızca  bir genellemesidir. </p>
<p class="calibre2">Bireylerinin birbirlerinden pek fazla uzaklaşmadığı ya da küçük gruplar halinde dolaştığı  türlerde,  karşılaşılan  gelişigüzel  bir  bireyin  yakın  akraba  olması  şansı  epey yüksektir. Bu durumda, "türünün üyeleri ile karşılaştığında onlara iyi davran" kuralının yaşamda kalabilme üzerinde olumlu etkisi olacaktır; kendini taşıyan bireylerin bu kurala uymasını sağlayan bir gen, gen havuzunda çoğalabilir. Bu, maymun ve balina sürülerinde özverili davranışın bu kadar sık gözlenmesinin  nedeni  olabilir. Balina ve yunuslar hava soluyamazlarsa  boğulurlar.  Yüzeye  çıkamayan  bebek  balinaların  ve  yaralı  bireylerin, sürüdeki  arkadaşları  tarafından  kurtarılarak  su  yüzüne  çıkartıldıkları  görülmüştür. </p>
<p class="calibre2">Balinaların  yakın  akrabalarını  tanıyıp  tanıyamadıkları  bilinmiyor,  ancak  bu  önemli olmayabilir  de;  sürüdeki  gelişigüzel  bir  bireyin  bir  akraba  olması  olasılığı  o  kadar yüksektir ki, özveride bulunmaya değer. Aslında, boğulmakta olan bir insanın yabanıl bir yunus  tarafından  kurtarıldığını  anlatan  güvenilir  bir  öykümüz  var.  Buna  sürünün boğulmakta  olan  üyelerini  kurtarma  kuralının  yanlış  hedefe  yönelmesi  olarak  da bakabiliriz. Bu kuraldaki boğulmakta olan sürü üyesinin "tanımı" şöyle bir şey olabilirdi: </p>
<p class="calibre2">"Yüzeye yakın bir yerde çırpınıp duran ve nefes alamayan uzun bir şey." </p>
<p class="calibre2">Yetişkin  erkek  babunların  leopar  gibi  avcılara  karşı  sürüyü  savunurken  kendi yaşamlarını  tehlikeye  attıkları  söylenmektedir.  Yetişkin  bir  er-  [s.170]  kek  babunun genlerinin  önemlice  bir  kısmının  sürünün  diğer  üyelerinde  de  bulunması  olasılığı oldukça  fazla.  "Söylediklerinin"  etkisi  "Beden,  yetişkin  bir  erkeksen,  sürüyü  leoparlara karşı savun."  olan bir gen,  gen havuzunda sayısını artırabilir. Çok kullanılmış bu örnek konusunda söylenecekleri bitirmeden önce, en azından güvenilir bir uzmanın çok farklı gerçekleri  bildirdiğini  söylemeliyiz.  Bu  bayana  göre,  bir  leopar  göründüğünde  ilk  önce yetişkin erkek babunlar tüyüyor. </p>
<p class="calibre2">Civcivler  sürü  halinde,  analarını  izleyerek  yem  yerler.  İki  çeşit  temel  çağrıları vardır. Daha önce bahsettiğim, tiz ciklemeye ek olarak, yemlerini yerken kısa ve melodik cıvıltılar  çıkarırlar.  Diğer  civcivler  anneyi  yardıma  çağıran  cikcikle-re  aldırmaz.  Öte yandan,  cıvıltılar  onları  çeker.  Bu,  bir  civciv  yiyecek  bulduğunda  çıkarttığı  cıvıltıların diğer civcivleri yeme çekeceği anlamına gelir: Daha önce verdiğimiz varsayımsal örneğin terimleriyle bu cıvıltılar "yiyecek çağrısıdır". Önceki örneğimizde olduğu gibi, civcivlerin görünür  özverileri  akraba  seçimi  ile  kolayca  açıklanabilir.  Civcivlerin  tümü  kardeş </p>
<p class="calibre2">olacağından,  yem  cıvıltısı  çıkarma  geni  yaygınlaşacaktır  ( <i class="calibre3">Cıvıltıyı  çıkaran  civcivin</i> <i class="calibre3">ödeyeceği  bedelin,  diğer  civcivlerin  sağlayacağı  net  yararın  yansından  az  olması</i> <i class="calibre3">koşuluyla</i>).  Sürünün  tümü  yararlanacağı  için  ve  sürüdekilerin  sayısı  normalde  ikiden fazla olacağı için, bu koşulun gerçekleşeceğini düşünmek pek zor değil. Elbette bu kural, çiftliklerde  bir  tavuk  kendisinin  olmayan  yumurtalar  -hatta  hindi  ya  da  ördek yumurtaları-  üzerinde  kuluçkaya  yatırıldığında  hedefini  şaşırır.  Ancak  ne  ta-  [s.171] </p>
<p class="calibre2">vuğun  ne  de  civcivlerinin  bunu  anlaması  beklenmez.  Davranışları,  doğada  bulunan koşullara  göre  biçimlendirilmiştir;  ayrıca  doğada  genellikle  yuvanızda  yabancılar bulmazsınız. </p>
<p class="calibre2">Bununla  birlikte,  bu  türden  yanlışlıklar  doğada  zaman  zaman  oluyor.  Sürü halinde  yaşayan  türlerde,  öksüz  bir  yavru  yabancı  bir  dişi  tarafından  evlat  olarak benimsenebilir;  bu  anne  muhtemelen  kendi  çocuğunu  kaybetmiştir.  Maymun gözlemcileri  bazen  evlatlık  edinen  bir  dişi  için  "teyze"  sözcüğünü  kullanırlar.  Çoğu  kez, gerçek  teyze  ya  da  herhangi  bir  akraba  olduğuna  dair  hiçbir  kanıt  yoktur:  Maymun gözlemcileri  gereken  gen-bilincine  sahip  olsalardı,  "teyze"  gibi  önemli  bir  sözcüğü  bu kadar  kolay  kullanamazlardı.  Ne  kadar  dokunaklı  görünürse  görünsün,  çoğu  durumda evlat  edinmeye  yerleşik  bir  kuralın  hedefini  şaşırması  olarak  bakabiliriz.  Çünkü  cömert dişi  öksüze  bakım  gösterdiğinde  kendi  genlerine  yararı  dokunmuyor.  Zamanını  ve enerjisini  boşa  harcıyor;  bunları  kendi  akrabalarının  yaşamlarına  -özellikle  de gelecekteki  çocuklarına-  yatırabilirdi.  Belki  de  bu,  doğal  seçilimin  analık  içgüdüsünü daha  seçici  hale  getirmeye  "uğraşmasına"  değmeyecek  kadar  az  görülen  bir  yanlışlıktır. </p>
<p class="calibre2">Yeri  gelmişken,  çoğu  kez  böylesi  evlat  edinmeler  gerçekleşmez  ve  bir  öksüz  ölmeye bırakılır. </p>
<p class="calibre2">Çok  aşırı  bir  yanlışlık  örneği  var;  öylesine  aşırı  ki,  bunu  bir  yanlışlık  örneği olarak değil de, bencil gen kuramına karşı kanıt olarak ele alabilirsiniz. Bebeğini yitiren anne maymunların başka bir dişinin bebeğini çaldığı ve büyüttüğü görülmüş. Ben buna çifte  hata  olarak  bakıyorum,  [s.172]  çünkü  bebeği  evlat  edinen  yalnızca  zamanını harcamakla  kalmıyor,  aynı  zamanda  rakip  bir  dişiyi  çocuk  büyütme  zahmetinden kurtarıyor ve bu dişiyi çabucak bir başka bebek daha doğura-bilmesi için özgür bırakıyor. </p>
<p class="calibre2">Buna, derinlemesine araştırılması gereken önemli bir örnek olarak bakıyorum. Böyle bir olayın  hangi  sıklıkta  gerçekleştiğini;  bebek  ve  evlat  edinen  maymun  arasındaki  olası akrabalığın  ne  olabileceğini;  ve  bebeğin  gerçek  annesinin  tavrının  ne  olduğunu  -sonuç olarak  çocuğunun  evlat  edinilmesi  gerçek  annenin  yararına  olacaktır-  bilmemiz gerekiyor;  anneler  bebeklerini  evlat  edinmeleri  için  naif  ve  genç  dişileri  bilerek kandırmaya  mı  çalışıyor?  ( <i class="calibre3">Evlatlık  alanların  ve  bebek  hırsızlarının  bebek  büyütme</i> <i class="calibre3">konusunda değerli deneyimler kazanarak yarar sağlayabilecekleri de öne sürülmüş. </i>) Analık  içgüdüsünün  bilerek  yanlış  hedefe  yöneltilmesinin  bir  örneği gugukkuşlarında  ve  diğer  kuluçka-asalaklarında  gözleniyor;  bunlar  yumurtalarını  bir başkasının yuvasına bırakan kuşlar. Gugukkuşları ana baba kuşlardaki "Yaptığın yuvada oturan küçük kuşlara iyi davran" kuralını uyguluyorlar. Gugukkuşları bir yana bırakılırsa, bu  kural  normalde  özverinin  en  yakın  akraba  ile  sınırlandırılması  etkisini  getirecektir; çünkü  yuvalar  birbirinden  o  denli  yalıtılmıştır  ki,  yuvanızdaki  yavruların  kendi  yavrularınız  olacağı  hemen  hemen  kesindir.  Yetişkin  ringa  martıları  kendi  yumurtalarını tanımazlar  ve  gayet  mutlu  bir  tavırla  başka  martıların  yumurtaları  -hatta  dışarıdan  bir insanın koyacağı kaba, tahtadan yumurta taklitleri- üzerinde kuluçkaya yatarlar. Doğada, martıların  [s.173]  yumurtalarını  tanıması  önemli  değildir,  çünkü  yumurtalar  oldukça uzakta olan komşu yuvanın yakınlarına kadar yuvarlanmazlar. Bununla birlikte, martılar kendi  yavrularını  tanırlar;  yumurtaların  aksine  yavrular  ortalıkta  gezinebilir  ve  komşu yetişkinin  yuvasının  yakınlarına  kadar  gidebilirler.  Bunun  pek  kötü  sonuçları  olabileceğini I. Bölüm'de gördük. </p>
<p class="calibre2">Diğer taraftan, karabataklar kendi yumurtalarım benekli desenlerinden tanır ve kuluçkaya  yatarken  etkin  bir  ayrım  uygularlar.  Belki  de  bunun  nedeni  yuvaların  düz kayalar üzerinde yapılması ve yumurtaların yuvarlanarak birbirine karışma tehlikesinin olmasıdır. Şimdi, şöyle bir soru sorulabilir: Neden ayrım yapmakla uğraşıyor ve yalnızca kendi  yumurtalarının  üzerine  oturuyorlar?  Herkes  birilerinin  yumurtası  üzerine oturduğu sürece, bir annenin kendisinin mi yoksa başkasının yumurtası üzerine mi oturduğu  önemli  olmayacaktır.  İşte,  grup  seçilimcisinin  argümanı  bu.  Böylesi  bir  bebek bakımı  grubu  oluştuğunda  neler  olabileceğini  bir  düşünelim.  Karabatağın  ortalama kuluçka sayısı birdir. Bu durumda, karşılıklı bebek bakımı grubunun başarılı olabilmesi için,  her  yetişkinin  ortalama  bir  yumurta  üzerine  oturması  gerekir.  Şimdi  birilerinin kaytardığını ve kuluçkaya yatmayı reddettiğini düşünelim. Zamanını oturarak harcamak yerine,  daha  fazla  yumurtlayarak  geçirebilir.  Planın  mükemmelliğine  bakın:  Daha özverili yetişkinler, "yuvanın yanı başında terk edilmiş bir yumurta görürsen onu yuvana al ve üzerine otur" kuralına sadakatle uyacak ve kaytarıcının yumurtalarına onun yerine bakacaklar.  Böylece,  [s.174]  sistemden  kaytarmayı  getiren  gen  popülasyonda yaygınlaşacak ve dostluk içinde bebek bakıcıları grubu bozulacaktır. </p>
<p class="calibre2">"Peki,"  diyebiliriz,  "ya  dürüst  kuşlar  kandırılmayı  reddeder  ve  yalnızca  tek  bir yumurta  üzerine  oturmaya  karar  verirlerse?"  Bu  kaytarıcıların  işini  bozar,  çünkü yumurtaları  kayaların  üzerinde  kalakalır  ve  kimse  onların  üzerine  kuluçkaya  yatmaz. </p>
<p class="calibre2">Böylece  kısa  zamanda  hizaya  girerler.  Oysa,  olaylar  böyle  gelişmeyecektir!  Kuşların  bir yumurtayı  diğerinden  ayırt  edemeyeceklerini  baştan  koyduğumuz  için,  dürüst  kuşların kaytarmaya  karşı  koymak  üzere  bu  planı  uygulamaları  durumunda  ihmal  edilecek yumurtaların  kendi  yumurtaları  olması  olasılığı  var.  Kaytarıcılar  hâlâ  avantajlı,  çünkü daha fazla yumurta yumurtlayacaklar ve yaşamda kalabilen çocuklarının sayısı daha fazla olacak.  Dürüst  bir  karabatağın  kaytarıcıları  yenmesinin  tek  yolu,  kendi  yumurtalarını etkin  bir  biçimde  ayırt  edebilmesi  olacaktır;  yani,  özverili  davranmayı  bir  kenara bırakmak ve kendi çıkarlarıyla ilgilenmek. </p>
<p class="calibre2">Maynard  Smith'in  diliyle,  özverili  evlat  edinme  "stratejisi"  evrimsel  açıdan kararlı bir strateji değildir. Değildir, çünkü kendisine rakip olan daha fazla yumurtlamak ve onların üzerine oturmayı reddetmek stratejisi daha iyidir. Bu ikinci bencil strateji de kararsızdır, çünkü yararlandığı özverili strateji kararsızdır ve yok olacaktır. Bir karabatak için  evrimsel  açıdan  kararlı  tek  strateji  kendi  yumurtalarını  tanımak,  yalnızca  onlar üzerinde  kuluçkaya  yatmaktır  ( <i class="calibre3">Gerçekten  de  aynen  böyle  olmaktadır</i>).  [s.175] </p>
<p class="calibre2">Gugukkuşlarının  asalaklık  ettiği  ötücü  kuş  türleri  de  karşı  koymuşlardır;  kendi yumurtalarının  görünümünü  öğrenerek  değil,  fakat  türlerine  özgü  işaretleri  olan yumurtaları  içgüdüsel  olarak  ayırt  ederek.  Kendi  türlerinden  bireylerin  asalaklık alışkanlığı  olmadığı  için  bu  strateji  etkili  olacaktır.  Ancak,  gugukkuşları  buna  karşılık olarak  yumurtalarını  konukçu  türün  rengine,  şekline  ve  işaretlerine  gittikçe  daha  fazla benzetmişlerdir.  Bu  bir  yalancılık  örneği;  genellikle  de  işe  yarar.  Evrimin  silahlarıyla donanmış  bu  yarışın  sonucu,  gugukkuşunun  yumurtası  açısından  mükemmel  bir  taklit örneği olmuştur. Gugukkuşu yumurtalarının ve yavrularının bir kısmının ipliğinin pazara çıkartıldığını  düşünebiliriz;  fark  edilemeyenler  ise  yaşayacak  ve  bir  sonraki  gugukkuşu yumurtalarını  yumurtlayacaktır.  Böylelikle,  daha  etkin  kandırmaca  genleri  gugukkuşu gen havuzunda yayılacaktır. Benzer biçimde, gözleri gugukkuşunun taklidindeki en ufak bir  kusuru  saptayacak  kadar  keskin  olan  konukçu  kuşlar,  kendi  gen  havuzlarına  daha fazla katkıda bulunacaktır. Böylece, keskin ve kuşkucu gözler bir sonraki nesle geçirilmiş </p>
<p class="calibre2">olur.  Bu,  doğal  seçilimin  etkin  ayırt  etmeyi  -bu  örnekte  üyelerinin,  ayırımcıları engellemek  için  ellerinden  geleni  yaptıkları  bir  başka  türe  karşı  ayrım  uygulama-  nasıl keskinleştirdiğine güzel bir örnek. </p>
<p class="calibre2">Şimdi geri dönelim ve bir hayvanın kendi grubundaki diğer üyelerle akrabalığını </p>
<p class="calibre2">"tahmin etmesi" ile uzman bir saha doğacısının aynı konudaki tahminini karşılaştıralım. </p>
<p class="calibre2">Brian  Bertram,  uzun  yıllarını  Serengeti  Ulusal  Parkı'nda  [s.176]  aslanların  biyolojisini araştırarak  geçirmiştir.  Aslanların  üreme  alışkanlıkları  üzerindeki  bilgisine  dayanarak, tipik  bir  aslan  sürüsündeki  bireyler  arasındaki  ortalama  akrabalığı  tahmin  etmiştir. </p>
<p class="calibre2">Tahminlerini  yaparken  aşağıdaki  gerçekleri  kullanır:  Tipik  bir  sürü,  kalıcı  üyeler  olan yedi dişiden ve gezgin üyeler olan iki yetişkin erkek üyeden oluşur. Yetişkin dişilerin yarı-</p>
<p class="calibre2">sı  kadarı  aynı  zamanda  doğum  yapar  ve  yavruları  birlikte  büyütür;  öyle  ki,  hangi yavrunun  kime  ait  olduğunu  söyleyebilmek  oldukça  zor  olur.  Tipik  sürüde  üç  yavru vardır.  Yavrulara  babalık  görevi  ise  sürüdeki  yetişkin  erkekler  arasında  eşit  olarak paylaşılmıştır.  Genç  dişiler  sürüde  kalır  ve  ölen  ya  da  ayrılan  yaşlı  dişilerin  yerini  alır. </p>
<p class="calibre2">Genç  erkekler  erişkin  hale  geldiklerinde  sürüden  kovulur.  Büyüdüklerinde,  birbirleriyle ilişkili çiftler veya küçük çeteler halinde sürüden sürüye dolaşırlar ve asıl ailelerine dön-me olasılıkları pek azdır. </p>
<p class="calibre2">Bu  bilgileri  ve  diğer  varsayımları  kullanarak,  tipik  bir  aslan  grubundaki  iki bireyin  akrabalığı  için  ortalama  bir  sayı  hesaplanabileceğini  görebilirsiniz.  Bertram'ın bulduğu sayılar, rasgele seçilmiş bir erkek çift için 0,22; bir dişi çift için 0,15 olmuş. Diğer bir deyişle, bir gruptaki erkeklerin akrabalıkları ortalama olarak, üvey kardeşten daha az yakın ve dişiler de birinci derece kuzenden biraz daha fazla yakındır. </p>
<p class="calibre2">Gruptaki herhangi iki bireyin has kardeş olma olasılığı elbette vardır; ancak ne Bertram ne de aslanların bunu bilme olanakları yoktur. Öte yandan, Bertram'ın tahmin ettiği ortalama rakamları, aslanların da bir anlamda bildiği söyle- [s.177] nebilir. Eğer bu rakamlar  bir  aslan  grubu  için  gerçekten  tipikse,  erkeklerin  diğer  erkeklere  karşı  üvey kardeşmiş  gibi  davranmalarına  neden  olacak  herhangi  bir  genin  olumlu  yaşamkalım değeri  olacaktır.  Fazlaca  ileri  gidip,  erkek  aslanları  birbirlerine  has  kardeşlere  daha uygun olacak biçimde arkadaşça davranmaya iten herhangi bir gen ise, ortalama olarak, cezalandırılacaktır.  Aynı  şekilde,  aslanların  yeteri  kadar  dostça  davranmamasına  -</p>
<p class="calibre2">diyelim  ki,  ikinci  derece  kuzenlermiş  gibi  davranmasına-  yol  açacak  bir  gen  de cezalandırılır.  Eğer  aslanların  yaşamına  ilişkin  gerçekler  Bertram'ın  anlattığı  gibiyse  ve eğer  çok  sayıda  nesil  boyunca  bu  davranış  sürüp  gitmişse  ( <i class="calibre3">bu  da  çok  önemli! </i>),  doğal seçilimin  tipik  bir  gruptaki  ortalama  akrabalık  derecesine  uygun  bir  özveri  derecesi yararına  çalıştığı  söylenebilir.  İşte,  hayvanın  yakın  akraba  tahmini  ile  iyi  bir  doğacının tahmininin hemen hemen aynı kapıya çıkacağını söylemekle bunu kastetmiştim. </p>
<p class="calibre2">Böylece, özverinin evrimleşmesinde "gerçek" akrabalığın, hayvanların akrabalık konusunda  yapabilecekleri  en  iyi   <i class="calibre3">tahmine  </i> kıyasla  da  az  önemli  olacağı  sonucuna varıyoruz.  Bu  gerçek,  muhtemelen,  doğada  ana  baba  bakımının,  kardeş  özverisinden neden  daha  fazla  gözlendiğini  ve  neden  daha  fazla  sadakat  içerdiğini;  hayvanların kendilerine  neden  sayısız  erkek  kardeşten  daha  çok  önem  verdiğini  açıklamamızda anahtar  olacaktır.  Kısaca,  söylemek  istediğim  şu:  Akrabalık  endeksine  ek  olarak, </p>
<p class="calibre2">"belirlilik" endeksi gibi bir şeyleri de hesaba katmalıyız. Genetik açıdan bakıldığında, ana baba/çocuk  akrabalığının  [s.178]  kardeşler  arasındaki  akrabalıktan  daha  yakın olmamasına  karşın,  belirliliği  daha  fazladır.  Normalde,  kardeşlerinize  kıyasla çocuklarınızın  kim  olduğunu  daha  kesinlikle  bilebilirsiniz;  hatta,  kendinizin  kim olduğunu çok daha kesinlikle bilebilirsiniz! </p>
<p class="calibre2">Karabataklar arasındaki kaytarıcılardan söz ettik; ileriki bölümlerde yalancılar, sahtekârlar  ve  suiistimalciler  üzerine  söyleyeceğimiz  epey  şey  olacak.  Diğer  bireylerin sürekli  olarak  akraba  seçmeli  özveriyi  kötüye  kullanma  ve  kendi  çıkarlarına  alet  etme fırsatı kolladığı bir dünyada, bir yaşamkalım makinesi kime güvenebileceğim ve kimden emin  olabileceğini  çok  iyi  bilmek  zorundadır.  Eğer  bebek  B  gerçekten  de  benim kardeşimse,  ona  kendime  gösterdiğim  bakımın  yarısını;  ve  çocuğuma  gösterdiğim bakımın  aynısını  göstermeliyim.  Fakat,  ondan  çocuğumdan  emin  olduğum  kadar  emin olabilir miyim? Onun benim kardeşim olduğunu nereden biliyorum? </p>
<p class="calibre2">Eğer C benim eşyumurta ikizimse, onu kendi çocuklarıma gösterdiğim sevgi ve özenin  iki  katını  göstermeliyim;  onun  yaşamına  kendi  yaşamıma  verdiğim  değer  kadar değer vermeliyim. Fakat ikizimden emin  olabilir miyim? Kesinlikle bana benziyor, ama yalnızca  yüz  özelliklerini  veren  genlerimiz  ortak  olabilir.  Hayır,  hayır!  Yaşamımı  onun için  feda  etmeyeceğim,  çünkü  benim  genlerimin  yüzde  100'ünü  taşıması   <i class="calibre3">mümkün  </i> olmasına karşın, ben kendi genlerimin yüzde 100' ünü taşıdığımı  <i class="calibre3">kesinlikle </i> biliyorum; bu yüzden  kendim  için  ben,  ondan  daha  değerliyim.  Ben,  bencil  genlerimden  herhangi birinin  emin  olabileceği  tek  bireyim.  Ve,  ideal  durumda  birey-  [s.179]  sel  bencillik geninin  yerini  özverili  davranarak  en  azından  bir  eşyumurta  ikizini,  iki  kardeş  veya çocuğu, ya da en azından dört torunu, vs. kurtaracak rakip bir gen alabilirse de, bireysel bencillik  geninin  bireysel  kimliğin   <i class="calibre3">kesinliği  </i> gibi  muazzam  bir  avantajı  var.  Rakip  olan akraba-özverisi geninin, kazayla ya da yalancıların ve asalakların kurdukları komplolarla kimlik  yanlışlıkları  yapması  tehlikesi  var.  Bu  nedenle  de,  doğada  bireysel  bencilliğin yalnızca genetik akrabalığa dayalı tahminlerin öngöreceğinden bir dereceye kadar daha fazla olmasını beklemeliyiz. </p>
<p class="calibre2">Çoğu  türde,  anne,  yavrularının  kimliğinden<b class="calibre4">  </b>babadan  daha  fazla  emin  olabilir. </p>
<p class="calibre2">Elle tutulabilir kanıt olan yumurtayı yumurtlayan ya da çocuğu karnında taşıyan annedir. </p>
<p class="calibre2">Kendi  genlerinin  taşıyıcılarını  kesinlikle  bilebilme  şansı  vardır.  Zavallı  baba! </p>
<p class="calibre2">Kandırılmaya  çok  daha  açık.  Bu  nedenle  de,  çocukların  yetiştirilmesinde  babaların annelerden daha az çaba harcaması beklenen bir şey olmalıdır. Bu beklentimizi doğrula-yacak  başka  şeyler  de  olduğunu  Eşey  Savaşları  ( <i class="calibre3">IX.  Bölüm</i>)  adlı  bölümde  göreceğiz. </p>
<p class="calibre2">Benzer  biçimde,  anneanneler  torunlarının  kimliğinden  daha  çok  emin  olabilirler  ve babaannelerden daha fazla özveri göstermeleri beklenebilir; kendi kızlarının çocuğundan emin  olabilirler,  fakat  oğulları  aldatılmış  olabilir.  Dedeler  ise  ancak  babaanneler  kadar torunlarından emindirler; her ikisi de bir nesle güvenebilir ve bir nesile de güvenemezler. </p>
<p class="calibre2">Benzer biçimde dayılar yeğenleriyle amcalardan daha fazla ilgilenirler ve genelde<b class="calibre4"> </b>teyzeler kadar  özverili  olmaları  gerekir.  Gerçekten  de,  evlilikte  sadakatsizliğin  yüksek  olduğu </p>
<p class="calibre2">[s.180]  bir  toplumda  dayılar  "babalardan"  daha  özverili  olmalıdır,  çünkü  bebekle akrabalıklarına güvenmek için dana fazla nedenleri vardır. ( <i class="calibre3">*1978'de eklenen not: R. D. </i></p>
<p class="calibre2"> <i class="calibre3">Alexander'ın bu noktayı 1974'te vurguladığını eklemem gerekiyor. </i>) Dayılar, bebeğin annesinin en azından üvey kardeşleri olduğunu bilirler. "Yasal" </p>
<p class="calibre2">baba  hiçbir  şey  bilmez.  Bu  öngörülere  yönelik  kanıtlar  olup  olmadığını  bilmiyorum, ancak  başkalarının  bilebileceği  ya  da  kanıt  aramaya  başlayabileceği  umuduyla  bunları öneriyorum. Özellikle, toplumsal antropologların söyleyebilecekleri ilginç şeyler olabilir. </p>
<p class="calibre2">Ana  baba  özverisinin  kardeş  özverisinden  daha  sık  gözlendiği  gerçeğine dönersek,  bunu  "kimlik  belirleme  sorunu"  açısından  açıklamak  mantıklı  görünüyor. </p>
<p class="calibre2">Ancak  bu,  ana  baba/çocuk  ilişkisinin<b class="calibre4">  </b>kendi  içindeki  temel  asimetrisini  açıklamaz. </p>
<p class="calibre2">Genetik ilişkinin simetrik olmasına ve akrabalık ilişkisinin her iki yönden de aynı kesin-likte  olmasına  karşın,  ana  babalar  çocuklarına,  çocukların  ana  babaya  gösterdiğinden daha fazla bakım gösterirler. Bir neden, ana babaların daha yaşlı ve yaşama işinde daha uzman  olmaları  dolayısıyla,  çocuklarına  yardım  etme  konusunda  daha  iyi  bir  konumda yer  almalarıdır.  Bir  bebek  ana  babasını  beslemek  istese  bile,  uygulamada  bunu yapabilecek biçimde donatılmamıştır. </p>
<p class="calibre2">Ana  baba/çocuk  ilişkisinde,  kardeş  ilişkisinde  gözlenmeyen  bir  başka  asimetri daha vardır. Çocuklar ana babalarından hep daha gençtir. Bu, her zaman olmasa da çoğu kez, çocukların daha uzun bir yaşam süreleri olacağı anlamına gelir. </p>
<p class="calibre2">[s.181]  Önceden  de  vurguladığım  gibi,  beklenen  yaşam  süresi,  idealleştirilmiş </p>
<p class="calibre2">durumda, </p>
<p class="calibre2">hayvanların </p>
<p class="calibre2">özverili </p>
<p class="calibre2">davranıp </p>
<p class="calibre2">davranmamaya </p>
<p class="calibre2">"karar </p>
<p class="calibre2">verirken", </p>
<p class="calibre2">"hesaplamalarına"  dahil  etmeleri  gereken  önemli  bir  değişken.  Çocukların  ortalama yaşam  süresi  beklentilerinin  ana  babalarınkinden  daha  uzun  olduğu  bir  türde,  çocuğu özverili  davranmaya  iten  herhangi  bir  gen  dezavantajlı  bir  durumda  çalışıyor  olacaktır. </p>
<p class="calibre2">Bu  durumda  gen,  yaşlanma  sonucu  ölüme  özverili  bireyden  daha  yakın  bireyler  için kendini feda etmiş olur. Öte yandan, ana babayı özverili davranmaya iten gen, beklenen yaşam süresi göz önüne alınırsa, avantaj sağlayacaktır. </p>
<p class="calibre2">Zaman  zaman,  akraba-seçiliminin  kuram  olarak  pek  güzel  olduğu  ancak uygulamadaki  işlerliği  konusunda  çok  az  örnek  gösterilebileceği  söylenir.  Bu  eleştiri ancak akraba-seçiliminin ne olduğunu anlamayan birisi tarafından yapılabilir. Gerçek şu ki, çocukların korunması ile ana babanın gösterdiği bakım, bunlara ilişkin tüm bedensel organlar, süt salgılayan bezler, kanguru cepleri ve benzeri örnekler doğada işlemekte olan akraba-seçilimi  ilkesinin  örnekleridir.  Bu  eleştirmenler  ana  baba  bakımının  yaygın biçimde  var  olduğunun  elbette  farkındalar,  ancak  bir  akraba-seçilimi  örneği  olarak  ana baba  bakımının  kardeş  özverisinden  aşağı  kalır  yanı  olmadığını  anlayamıyorlar.  Örnek istediklerini  söylediklerinde  kastettikleri  ana  baba  bakımı  dışındaki  örnekler.  Böylesi örneklerin  daha  az  görüldüğü  doğru.  Bunun  neden  böyle  olduğu  konusunda  önerilerde bulundum.  Kardeş  özverisine  örnekler  sıralayabilmek  için  ilkemin  dışına  çıka-  [s.182] </p>
<p class="calibre2">bilirdim  ( <i class="calibre3">aslında  birkaç  tane  var</i>).  Ancak  bunu  yapmak  istemiyorum,  çünkü  akraba-seçiliminin  ana  baba/çocuk  ilişkisi   <i class="calibre3">dışındaki  </i> ilişkilere  özgü  olduğu  yolundaki  yanlış </p>
<p class="calibre2">düşünceyi  ( <i class="calibre3">gördüğümüz  gibi  Wilson'un  da  desteklediği</i>)  kuvvetlendirmekten  başka  bir işe yaramayacak. </p>
<p class="calibre2">Bu  hatanın  gelişmesinin  nedeni  büyük  ölçüde  tarihsel.  Ana  baba  bakımının evrimsel avantajı öylesine açık ki, buna dikkat etmek için Hamil-ton'u beklemek zorunda kalmadık;  bu,  Darwin  zamanında  anlaşılmıştı.  Hamilton  diğer  akrabalık  ilişkilerinin genetik  eşdeğerliliğini  ve  evrimsel  önemini  gösterdiğinde,  bu  sav  doğal  olarak  diğer akrabalık  ilişkilerini  vurgulamak  zorunda  kaldı.  Özellikle  de,  daha  sonraki  bir  bölümde göreceğimiz gibi kız kardeşler arasındaki akrabalık ilişkisinin çok önemli olduğu arılar ve karıncalar  gibi  toplumsal  böceklerden  örnekler  verdi.  Hamilton'un  kuramının   <i class="calibre3">yalnızca</i> toplumsal böceklere uygulandığını zanneden insanlara bile rastladım! </p>
<p class="calibre2">Eğer,  herhangi  birisi  ana  baba  bakımının  akraba-seçiliminin  uygulamadaki örneği  olduğunu  kabullenmek  istemiyorsa,  ana  baba  özverisi  olduğunu,  ancak  ikincil akrabalar arasında özveri olmadığını öngören genel bir doğal seçilim kuramı oluşturma sorumluluğu kendisine kalacak; ve sanıyorum, bu çabasında da başarılı olamayacaktır. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">[s.183] </p>
<p class="calibre2">VII. Bölüm  </p>
<p class="calibre2"><b class="calibre4">Aile Planlaması</b> </p>
<p class="calibre2"/>
<p class="calibre2">Bazılarının ana baba bakımını neden diğer akraba-seçimli özveri örneklerinden ayırmak istediğini görmek kolay. Ana babanın çocuğuna bakması üremenin bütünsel bir parçası gibi görünüyor, halbuki yeğene karşı özverili davranmak böyle değil. Ben, burada gerçekten  de  önemli  bir  ayrımın  gizlendiğine  inanıyorum,  ancak  insanlar  ayrımı  yanlış </p>
<p class="calibre2">yerde arıyorlar. Üremeyi ve ana baba bakımını  bir yana koyuyorlar; diğer özveri örneklerini  diğer  yana...  Bense,  bir  tarafta   <i class="calibre3">dünyaya  yeni  bireyler  getirmek  </i> ile,  diğer  tarafta <i class="calibre3">varolan  bireylere  bakmak  </i> arasında  bir  ayrım  yapmak  istiyorum.  Bu  iki  etkinliğe, sırasıyla, çocuk doğurma ve çocuk bakma diyeceğim. Bireysel bir yaşamkalım makinesi, birbirinden  epey  farklı  iki  karar  vermek  zorundadır:  Bakma  kararı  ve  doğurma  kararı. </p>
<p class="calibre2">Karar sözcüğünü bilinçsiz stratejik hareket anlamında kullanıyorum. Bakma kararları şu biçimdedir: "Bir çocuk var; benimle akrabalık derecesi ... dır; ben onu beslemezsem ölme olasılığı şu kadardır; onu besleyecek miyim?" Diğer taraftan, doğurma kararları ise şöyle: </p>
<p class="calibre2">"Dünyaya  yeni  bir  birey  getirmek  için  gerekli  adımları  atmalı  mıyım?  Üremeli  miyim?" </p>
<p class="calibre2">Doğurma  ve  bakma  bireyin  zamanı  ve  diğer  kaynakları  için  bir  yere  kadar  birbirleriyle yarışmak durumundadırlar. Bireyin bir [s.184] karar vermesi gerekebilir: "Bu çocuğa mı bakacağım, yoksa yeni bir çocuk mu doğuracağım?" </p>
<p class="calibre2">Türün  ekolojik  ayrıntılarına  bağlı  olarak,  bakma  ve  doğurma  stratejilerinin çeşitli karışımları evrimsel açıdan kararlı olabilirler. Evrimsel açıdan kararlı olamayacak tek şey,  <i class="calibre3">katıksız </i> bir bakma stratejisidir. Eğer bütün bireyler kendilerini varolan çocuklara bakmaya  adar  ve  dünyaya  hiç  yeni  çocuk  getirmezlerse,  popülasyon  kısa  zamanda doğurma üzerine özelleşmiş mutant bireyler tarafından istila edilir. Çocuk bakma karma bir stratejinin parçası olduğu takdirde evrimsel açıdan kararlı olabilir; bu anlamda çocuk doğurmaya -en azından bir "miktar"- devam edilmelidir. </p>
<p class="calibre2">En  iyi  tanıdığımız  türler  -memeliler  ve  kuşlar-çok  iyi  bakıcılar  olmaya yatkındırlar.  Genellikle,  yeni  bir  çocuk  doğurma  kararını  bu  çocuğa  bakma  kararı  izler. </p>
<p class="calibre2">Doğurma ve bakma uygulamada genellikle birlikte yapıldığı için, insanlar bu ikisini hep karıştırırlar.  Ancak  bencil  genlerin  bakış  açısıyla,  önceden  de  tartıştığımız  gibi,  ilke olarak kardeşe bakmakla çocuğa bakmak arasında bir fark yoktur. Her iki bebek de size aynı  derecede  yakındır.  İkisinden  birini  seçmeniz  gerektiğinde,  kendi  çocuğunuzu seçmeniz  için  genetik  bir  neden  yoktur.  Diğer  taraftan,  tanım  gereği,  bir  kardeş </p>
<p class="calibre2">doğuramazsınız.  Yalnızca,  başka  birileri  onu  doğurduktan  sonra  ona  bakabilirsiniz. </p>
<p class="calibre2">Bundan  önceki  bölümde,  bireysel  yaşamkalım  makinelerinin  varolan  diğer  yaşamkalım makinelerine  özverili  davranıp  davranmama  kararını,  ideal  olarak,  nasıl  vereceklerine baktık.  Bu  bölümde  ise,  dünyaya  yeni  bireyler  getirip  getirmeme  kararını  nasıl  ve-receklerini tartışacağız. </p>
<p class="calibre2">[s.185] I. Bölüm'de sözünü ettiğim, "grup seçilimi" konusundaki anlaşmazlıklar bu  noktadan  çıkmıştır.  Bunun  nedeni,  grup  seçilimi  düşüncesini  ortaya  atan  Wynne-Edwards'in,  bunu  bir  "popülasyon  düzenlemesi"  kuramı  kapsamında  yapmasıdır. </p>
<p class="calibre2">Wynne-Edwards,  bireysel  hayvanların  grubun  tümünün  iyiliği  için,  kasıtlı  ve  özverili olarak, doğum hızlarını düşürdüklerini öne sürmüştür. </p>
<p class="calibre2">Bu çok çekici bir varsayım, çünkü bireysel insanların yapması gerekene çok iyi uyuyor.  İnsanoğlu  çok  çocuk  yapıyor.  Popülasyon  büyüklüğü  dört  şeye  dayanır: Doğumlar,  ölümler,  iç  göçler  ve  dış  göçler.  Dünya  popülasyonu  bir  bütün  olarak  ele alındığında iç ve dış göç yoktur; geriye doğumlar ve ölümler kalır. Her çift başına düşen ortalama  üreyebilen  çocuk  sayısı  ikiden  fazla  olduğu  sürece,  doğan  bebek  sayısı önümüzdeki  yıllarda  gittikçe  artan  bir  hızla  çoğalmaya  devam  edecektir.  Her  nesilde, popülasyon,  sabit  bir  miktar  artmak  yerine,  ulaştığı  büyüklüğün  belli  bir  yüzdesi  ile artacaktır. Bu büyüklüğün kendisi de gittikçe çoğaldığı için, artış aralığı da büyüyecektir. </p>
<p class="calibre2">Eğer  bu  tür  bir  büyümenin  denetlenmeksizin  sürüp  gitmesine  izin  verilirse,  bir popülasyonun büyüklüğü kısa bir zamanda astronomik sayılara çıkacaktır. </p>
<p class="calibre2">Yeri  gelmişken,  bazen  nüfus  sorunları  konusunda  kaygı  duyan  insanların  bile anlayamadığı bir şey var: Nüfus artışı insanların kaç tane çocuk sahibi oldukları kadar, <i class="calibre3">ne  zaman  </i>çocuk  sahibi  olduklarına  da  bağlıdır.  Nüfus  her  kuşak  için  belli  bir  oranda artmaya  yatkın  olduğu  için,  kuşakların  arasını  açarsanız,  yıllık  nüfus  artışı  daha  az olacaktır. "İkide Dur"  sloganı  "Otuz Yaşın-  [s.186] da Başla" ile rahatlıkla değiştirilerek aynı  etki  sağlanabilir.  Ancak  her  ne  olursa  olsun,  nüfus  artışının  hızlanması  ciddi  bir tehlikeyi işaret eder. </p>
<p class="calibre2">Herhalde  hepimiz,  bunu  anlatabilmek  için  kullanılan  şaşkınlık  verici hesaplamalardan  örnekler  görmüşüzdür.  Örneğin,  Latin  Amerika'nın  bugünkü  nüfusu 300 milyon civarındadır ve bu nüfusun çoğu şimdiden yetersiz bir beslenmeye sahiptir. </p>
<p class="calibre2">Ancak, nüfus bugünkü hızıyla artmaya devam ettiği sürece, 500 yıl sonra öyle bir noktaya gelinecektir  ki,  insanlar  ayakta  paketlenmiş  bir  durumda  kıtanın  tüm  yüzeyini  hah  gibi kaplayacaktır.  Bu  insanların  çok  sıska  olduklarını  kabul  etsek  bile  -ki  bu  gerçekçi  bir varsayım  olacaktır-sonuç  farklı  olmayacaktır.  Günümüzden  1000  yıl  sonra  ise, birbirlerinin  omuzları  üstüne  çıkmış  olacaklar  ve  bu  halının  kalınlığı  da  bir  milyon  insandan fazla olacaktır. 2000 yıl sonra ise, dünyadan öteye ışık hızıyla yol almakta olan bu insan dağı bilinen evrenin sınırlarına erişecektir. </p>
<p class="calibre2">Bunun  varsayımsal  bir  hesaplama  olduğunu  fark  etmişsinizdir.  Gerçekte  böyle olmaması  için  birtakım  nedenler  var.  Bu  nedenler,  açlık,  salgın  ve  savaş  ya  da,  eğer şansımız varsa, doğum kontrolü. Tarım bilimindeki gelişmelere bel bağlamanın bir yararı yok  -   <i class="calibre3">"yeşil  </i> devrim"lere  ve  benzerlerine  de...  Yiyecek  üretimindeki  artık,  sorunu  geçici olarak  hafifletebilir  ancak  bunun  uzun  dönemli  bir  çözüm  olamayacağı  matematiksel olarak  kesindir.  Gerçekten  de,  krizi  hızlandıran  tıpsal  ilerlemeler  gibi,  nüfus  artışını hızlandırarak  sorunu  daha  da  kötüye  götürebilir.  Çok  basit  mantıksal  bir  doğru  var: İnsanların her saniye milyonlarca roketin kalkmasını gerektirecek bir hızla uzaya [s.187] </p>
<p class="calibre2">göç  etmesini  bir  tarafa  bırakırsak,  denetlenmeyen  doğum-hızları,  ölüm  hızlarını dehşetengiz bir oranda artıracaktır. Bu basit doğrunun, yönetimlerindeki insanların etkin doğum  kontrol  yöntemleri  kullanmasını  yasaklayan  liderler  tarafından  anlaşılmamış </p>
<p class="calibre2">olması  inanılmaz.  Bu  liderler,  nüfus  sınırlamasında  "doğal"  yöntemleri  yeğlediklerini söylüyorlar; ve elde edecekleri de tamamen doğal yöntem. Buna açlıktan ölme deniyor. </p>
<p class="calibre2">Böylesi  uzun  dönemli  hesaplamaların  uyandırdığı  rahatsızlık,  türümüzün  bir bütün olarak gelecekteki rahatlığı konusundaki kaygılara dayanıyor. İnsanlar ( <i class="calibre3">bazıları</i>), aşın  nüfus  artışının  ürkütücü  sonuçlarını  görebilecek  bilince  sahipler.  Yaşamkalım makinelerinin,  genelde,  geleceği  görmesi  ya  da  türün  tümünün  iyiliğine  gönül  vermesi beklenmemesi  gereken  bencil  genler  tarafından  yönetilmekte  olduğu  bu  kitabın  temel savı. Wynne-Edwards'ın Ortodoks evrim kuramcılarından ayrıldığı nokta da işte burası; gerçek bir özverili doğum kontrolünün evrimleşebileceği bir yol olduğunu düşünüyor. </p>
<p class="calibre2">Wynne-Edwards'm  yazılarında  ya  da  Ardley  tarafından  onun  görüşleri  üzerine yazılanlarda  vurgulanmayan  bir  nokta  da,  üzerinde  anlaşılmış  ve  tar-tışma  götürmeyen birçok gerçek olduğu. Yabani hayvan popülasyonlarının, kuramsal olarak ulaşabilecekleri astronomik  hızlarda  büyümedikleri  açık  bir  gerçek.  Zaman  zaman  yabani  hayvan popülasyonlannın  oldukça  kararlı  oldukları  gözleniyor;  ölüm  hızları  ve  doğum  hızları kabaca  birbirine  eşitleniyor.  Birçok  örnekte  ise  -en  bilineni  kır  fareleri-,  nüfusta  büyük oynamalar  görülür;  nüfus,  iddi  artışlarla  yok  olma  arasında  gidip  gelir.  [s.188]  Arada sırada sonuç, en azından yerel bir bölgedeki popülasyonun tümüyle tükenmesidir. Bazen, Kanada  vaşağında  olduğu  gibi,  popülasyon  ritmik  bir  biçimde  salınır  -  bu  konudaki tahminler, birbirini takip eden yıllarda Hudson's Bay Şirketinin sattığı ev hayvanlarının sayısından  elde  edilmiştir.  Hayvan  popülasyonlarının  yapmadığı  tek  şey  ise,  sınırsız olarak artmaya devam etmektir. </p>
<p class="calibre2">Yaban hayvanlarının hemen hemen hiçbiri yaşlılıktan  ölmez: Açlık, hastalık ya da avcı hayvanlar onları yaşlanamadan yakalar. Yakın geçmişe kadar bu insanlar için de doğruydu. Çoğu hayvanlar çocukluklarında ölür, birçoğu ise yumurta aşamasının ötesine geçemezler.  Açlık  ve  diğer  ölüm  nedenleri  popülasyonların  neden  sınırsız  olarak artmadığını açıklar. Ancak, gördüğümüz gibi, bizim kendi türümüz için böyle olması için bir neden yoktur. Eğer hayvanlar kendi  <i class="calibre3">doğum hızlarını </i> ayarlayabilselerdi, açlıktan ölme ortadan  kalkardı.  İşte  Wynne-Edwards  da  aynen  böyle  yaptıklarını  ileri  sürüyor.  Bu noktada  bile  kitabı  okurken  düşüneceğinizden  daha  az  anlaşmazlık  var.  Bencil  gen kuramının izleyicileri hayvanların  <i class="calibre3">gerçekten de </i> doğum hızlarını denetlediklerini hemen kabul  edeceklerdir.  Herhangi  bir  türde  yavru  ya  da  kuluçka  sayısı  sabit  olma  eğilimindedir:  Hiçbir  hayvanda  sınırsız  çocuk  görülmez.  Anlaşmazlık  doğum  hızlarının ayarlanıp  ayarlanmadığı  konusunda  değildir.  Anlaşmazlık  doğum  hızlarının   <i class="calibre3">neden</i> ayarlandığındadır:  Aile  planlaması  hangi  doğal  seçilim  süreci  içinde  evrimleşti?  Kısaca, anlaşmazlık  hayvanların  doğum  kontrollerinin,  grubun  tümünün  iyiliği  için  uygulanan özverili  bir  davranış  mı,  yoksa  üremeyi  ya-  [s.189]  pan  bireyin  iyiliği  için  uygulanan bencil bir davranış mı olduğu. Her iki kuramı da sırasıyla ele alacağım. </p>
<p class="calibre2">Wynne-Edwards </p>
<p class="calibre2">bireylerin, </p>
<p class="calibre2">grubun </p>
<p class="calibre2">tümünün </p>
<p class="calibre2">iyiliğini </p>
<p class="calibre2">gözeterek, </p>
<p class="calibre2">yapabileceklerinden  daha  az  çocuk  sahibi  olduklarım  varsaydı.  Normal  doğal  seçilimin, büyük olasılıkla, böylesi bir özverinin evrimleşmesine yol açamayacağını kabullendi: Ona göre, ortalamanın altındaki üreme hızlarının doğal seçilimi bir çelişkidir. Bu nedenle de, I.  Bö-lüm'de  gördüğümüz  gibi  grup  seçilimine  başvurdu.  Wynne-Edwards'a  göre, bireyleri kendi doğum hızlarını kısıtlayan  grupların yok olup tükenmesi, bireyleri besin eldesini tehlikeye sokacak kadar hızlı üreyen gruplara kıyasla daha az olasıdır. Böylelikle de,  kısıtlı  doğuran  gruplar  dünyaya  yayılır.  Wynne-Edwards<b class="calibre4">'in  </b>önerdiği  bireysel kısıtlama, genel anlamda, doğum kontrolü demektir, ancak o daha da özele iniyor ve tüm toplumsal  yaşamı  bir  nüfus  düzenleme  mekanizması  olarak  gören  büyük  bir  kavram ortaya  atıyor.  Örneğin,  birçok  hayvan  türünde  toplumsal  yaşamın  iki  ana  özelliği,  V. </p>
<p class="calibre2">Bölüm'de gördüğümüz gibi  <i class="calibre3">bölge </i> ve  <i class="calibre3">baskınlık hiyerarşileridir. </i> </p>
<p class="calibre2">Birçok  hayvan,  enerjilerinin  ve  zamanlarının  büyük  bir  kısmını,  açıkça, doğacıların  bölge  adım  verdikleri  bir  alanı  "korumaya"  ayırıyorlar.  Bu  olgu  hayvanlar âleminde çok yaygın; yalnızca kuşlar, memeliler ve balıklarda değil, böceklerde ve hatta denizlalelerinde  bile  yaygın.  Bu  bölge,  ardıç  kuşlarında  olduğu  gibi,  çiftleşen  iki  kuşun yem peşinde koştuğu geniş bir koruluk alan olabilir. Ya da, örneğin gümüşlü martılarda, yiyecek içermeyen, ancak merkezinde bir yuvanın olduğu kü- [s.190] çük bir alan olabilir. </p>
<p class="calibre2">Wynne-Edwards,  bölgeleri  İ  için  dövüşen  hayvanların  bir  parça  yiyecek  gibi  gerçek  bir ödül için değil de, simgesel bir ödül için dövüştüklerine inanıyor. Birçok örnekte dişiler bir  bölge  sahibi  olmayan  erkeklerle  çiftleşmeyi  reddederler.  Gerçekten  de,  yenilgiye uğrayıp bölgesi zapt edilen erkeğin dişisi hemen kazanan erkeğe bağlanır. Açıkça sadık, monogam türlerde bile, dişi erkeğin kendisinden çok bölgesiyle evlenir. </p>
<p class="calibre2">Eğer  popülasyon  çok  büyürse,  bazı  bireyler  bölge  edinemeyecekler,  bu  yüzden de çocuk sahibi olamayacaklardır. Böylece, Wynne-Edwards'a göre, bir bölge kazanmak çocuk  yapabilmek  için  bir  bilet  ya  da  izin  almak  gibidir.  Eldeki  bölgelerin  sayısı  sınırlı olduğundan,  bu  durum  belirli  sayıda  izin  verilmesine  benzer.  Bireyler  bu  izinleri  kimin alacağı  konusunda  dövüşebilirler,  ancak  tüm  popülasyonda  doğabilecek  toplam  bebek sayısı  varolan  bölge  sayısı  ile  sınırlıdır.  Bazı  örneklerde,  örneğin  kızıl  dağ  tavuğunda, bireyler  ilk  bakışta  kısıtlama  uyguluyormuş  gibi  görünürler,  çünkü  bölge  kazanamayan yalnız  ürememekle  kalmaz,  aynı  zamanda  bölge  kazanma  uğraşından  da  vazgeçerler. </p>
<p class="calibre2">Oyunun kurallarını kabul etmiş gibidirler: Yarış sezonunun sonunda çocuk sahibi olmak için  gereken  resmi  biletlerden  birini  kazanamamışsanız,  gönüllü  olarak  üremekten vazgeçer ve şanslı bireylere çiftleşme mevsimi boyunca saldırmayıp türü çoğaltmaları için rahat bırakırsınız. </p>
<p class="calibre2">Wynne-Edwards,  baskınlık  hiyerarşilerini  de  benzer  bir  biçimde  yorumluyor. </p>
<p class="calibre2">Çoğu hayvan grubunda özellikle tutsaklıkta, ancak bazı durumlarda doğada da, bireyler birbirlerinin  kimliklerini  ve  bir  dövüşte  kimi  dövebileceklerini  ve  genellikle  [s.191] </p>
<p class="calibre2">kimden dayak yiyeceklerini öğrenirler. V. Bölüm'de gördüğümüz gibi, kendilerini nasılsa dövecek  bireylerle  dövüşmekten  kaçınır  ve  yenilgiyi  kabullenirler.  Sonuç  olarak  doğacı, bir baskınlık hiyerarşisi ya da "gaga rütbesi" ( <i class="calibre3">ilk kez tavuklarda gözlendiği için bu terim</i> <i class="calibre3">kullanılıyor</i>)  tanımlayabilir;  toplumda  herkesin  yerini  bildiği  ve  boyunu  aşmadığı  bir rütbe  düzeni.  Elbette  bazen  gerçek  dövüşler  olur  ve  bazen  bireyler  önceki  patronlarını yenip  terfi  edebilirler.  Fakat  V.  Bölüm'de  gördüğümüz  gibi,  düşük  rütbeli  bireylerin mücadele  etmeden  yenilgiyi  kabullenmelerinin  etkisi,  pek  az  sayıda  uzun  dövüş </p>
<p class="calibre2">yapılması ve ağır yaralanmaların ender görülmesi olur. </p>
<p class="calibre2">Birçok kişi, belirsiz bir grup seçilimi yaklaşımıyla, bunun "iyi bir şey" olduğunu düşünür.  Wynne-Edwards'ın  ise  çok  daha  cüretli  bir  yorumu  var.  Dişiler  tarafından yeğlenmeleri ya da düşük rütbeli bireylerin dişilerin yanma yaklaşmasını fiziksel olarak engellemeleri  nedeniyle,  yüksek  rütbeli  bireylerin  çocuk  yapma  olasılığı  düşük  rütbeli bireylerinkinden  daha  fazladır.  Wynne-Edwards  yüksek  toplumsal  rütbeyi  üreme  hakkı için  bir  başka  bilet  olarak  görür.  Doğrudan  dişiler  için  dövüşmek  yerine,  bireyler toplumsal  statü  için  dövüşürler  ve  toplumsal  ölçekte  yükseklerde  bir  yer  elde edemezlerse, çocuk yapma hakları olmaz. Dişilerin doğrudan söz konusu olduğu yerlerde kendilerini  kısıtlarlar,  ancak  zaman  zaman  daha  yüksek  bir  statü  elde  etmeyi deneyebilirler ve bu nedenle de  <i class="calibre3">dolaylı olarak </i> dişiler için yarıştıkları söylenebilir. Ancak, Wynne-Edwards'a  göre  bölge  davranışında  olduğu  gibi,  yalnızca  yüksek  statülü erkeklerin  üremesi  kuralının  "gönüllü  [s.192]    kabulü"  olayının  bir  sonucu  olarak popülasyonlar hızlı büyümez. Bir sürü çocuk yapıp da sonradan bunun bir hata olduğunu anlamak  gibi  zor  bir  yol  seçmek  yerine,  popülasyonlar  büyüklüklerini,  hemen  üstünde açlıktan  ölmelerin  başlayacağı  bir  düzeyde  tutmak  için  statü  ve  bölge  üzerine  yapılan yarışları kullanırlar. </p>
<p class="calibre2">Wynne-Edwards'ın  düşüncelerinin  en  şaşırtıcı  olanı,  belki  de   <i class="calibre3">epideiktik</i> davranış  düşüncesidir  ( <i class="calibre3">Bu  kendi  bulduğu  bir  sözcük</i>).  Çoğu  hayvan,  zamanının  büyük kısmını  geniş  sürüler  halinde  geçirir.  Doğal  seçilimin  neden  böyle  bir  yığınlaşmanın lehine çalıştığını açıklamak için az çok mantıklı nedenler önerildi; X. Bölüm'de bunların bazılarından  söz  edeceğim.  Wynne-Edwards'ın  düşüncesi  ise  oldukça  farklı.  Şunu  öne sürüyor:  Akşamları  sığırcık  kuşları  bir  araya  toplandığında  ya  da  sinek  kümeleri  çit kapısının  üzerinde  dans  ederken,  bir  nüfus  sayımı  yapılmaktadır.  Wynne-Edwards bireylerin grubun tümünün çıkarlarını gözeterek doğum hızlarını kısıtladıklarını ve nüfus fazla  olduğunda  daha  az  bebek  yaptıklarını  düşündüğü  için,  sığırcık  kuşlarının  nüfus yoğunluğunu  ölçmek  için  bir  yolları  olması  gerektiği  mantıklı  bir  yaklaşım.  Tıpkı  bir termostatta  mekanizmanın  bir  parçası  olarak  bir  termometre  bulunması  gibi  Wynne-Edwards'a  göre,  epideiktik  davranış,  nüfus  tahmini  yapabilmek  için  kümeler  halinde toplanmaktır.  Önerdiği  bilinçli  bir  nüfus  sayımı  değil;  nüfus  yoğunluğunun  duyusal algılamaları ile üreme sistemi arasında bağlantı kuracak bir otomatik sinir ya da hormon mekanizması.  Wynne-Edwards'ın  kuramına  karşı,  adil  davranmaya  çalıştım.  Eğer başarılı  olabildiysem,  söz  [s.193]  konusu  kuramın  oldukça  akla  yakın  olduğunu düşünüyorsunuzdur.  Ancak,  bu  kitabın  önceki  bölümleri  sizi  şüpheci  olmaya hazırlamıştır:  Wynne-Edwards'ın  kuramı  akla  yakın  olabilir,  tabii  kanıtları  iyi  olmak şartıyla yoksa... Ve, ne yazık ki, kanıtlar iyi değil. Çok sayıda örnekten oluşuyor, ancak bu örnekler  Wynne-Edwards'ın  kuramı  ile  açıklanabileceği  gibi,  daha  uygun  olan  "bencil gen" çizgisinde de eşit bir biçimde açıklanabilir. </p>
<p class="calibre2">Aile planlamasında bencil gen kuramının baş mimarı, büyük çevrebilimci David Lack  oldu  ( <i class="calibre3">Bu  nitelemeyi  asla  kullanmazdı  ya,  neyse</i>).  Özellikle  yaban  kuşlarında kuluçka  sayısı  ile  uğraşmışsa  da,  kuramları  ve  bu  kuramların  sonuçlarının  genele uygulanabilmesi açısından görüşleri çok değerlidir. Her kuş türü, kendine özgü bir sayıda yumurta üzerine kuluçkaya yatmaya eğilimlidir. Örneğin, sümsükkuşları ve karabataklar her  seferinde  bir  yumurta  üzerinde  kuluçkaya  yatarlar;  kılıç  kırlangıçları  üç;  büyük baştankaralar  yarım  düzine  ya  da  daha  fazla.  Bu  rakamlar  değişebilir  de:  Kimi  kılıç kırlangıçları  bir  seferde  yalnızca  iki  yumurta  yumurtlar;  büyük  baştankaralar  on  iki yumurta  yumurtlayabilirler.  Bir  dişinin  yumurtladığı  ve  kuluçkaya  yattığı  yumurta sayısının,  ( <i class="calibre3">en  azından  kısmen</i>)  tüm  diğer  özellikler  gibi  genetik  denetim  altında olduğunu  düşünmek  mantıklıdır.  Yani,  iki  tane  yumurta  yumurtlamak  için  bir  gen,  üç tane yumurtlamak için rakip bir gen, dört için bir başka gen olabilir; aslında uygulamada bu  denli  basit  olması  olasılığı  epey  az...  Şimdi  bencil  gen  kuramı,  gen  havuzunda  bu genlerin  hangisinin  sayısının  artacağını  sormamızı  gerektirir.  Yüzeysel  olarak baktığımızda, dört tane yumurta [s.194] yumurtlamanın, iki ya da üç tane yumurtlamaya kıyasla  daha  avantajlı  olacağını  düşünebiliriz.  Bir  an  durup  düşündüğümüzdeyse  "daha fazla  daha  iyidir"  mantığının  doğru  olamayacağını  görürüz.  Bu  mantık  bizi,  beş  tane yumurtlamanın daha iyi. on tanenin daha da iyi, 100 tanenin çok daha iyi ve en iyinin de sonsuz  olduğunu  düşünmeye  götürür.  Başka  bir  deyişle  saçma  bir  mantığa  düşeriz. </p>
<p class="calibre2">Açıktır  ki,  çok  sayıda  yumurtlamanın  yararları  olduğu  kadar   <i class="calibre3">bedelleri  </i> de  vardır.  Daha fazla  yumurtlamak,  daha  az  bakım  göstererek  ödenir.  Lack'ın  temel  düşüncesi  şudur: Belirli  bir  tür  için,  belirli  bir  çevrede,  optimal  bir  yumurta  sayısı  olmalıdır.  Wynne-Edwards'dan ayrıldığı yer, "kimin açısından optimal?" sorusuna verdiği yanıttır. Wynne-Edwards,  grup  için  optimal  olması  gerektiği  yanıtını  verecektir.  Lack  ise,  her  bencil bireyin  büyütebileceği  çocuk  sayısını  en  üst  düzeye  çıkartacak  yumurta  sayısını seçeceğini  söyleyecektir.  Kılıç  kırlangıçları  için  optimum  yumurta  sayısı  üçse,  bu  Lack için  şu  anlama  gelir:  Dört  çocuk  yapmayı  deneyen  birey,  büyük  olasılıkla,  temkinli davranıp  üç  çocuk  yapmayı  deneyen  rakibinden  daha  az  çocuk  sahibi  olacaktır.  Bunun açıkça  belli  olan  nedeni,  yiyeceğin  dört  bebeğe  birden  yetmeyeceği  ve  aralarından  çok azının erişkinliğe ulaşabileceğidir. Bu, hem yumurta sarısının dört yumurtaya dağıtılacak olması  hem  de  yumurtadan  çıktıktan  sonra  bebeklere  verilebilecek  yiyecek  açısından doğrudur.  Böylelikle,  Lack'a  göre,  bireyler  yumurta  sayılarını  özveri  ile  ilgisi  olmayan nedenlerle  kısıtlarlar.  Doğum  kontrolü  uygulanmasının  nedeni  grubun  kaynaklarının aşın  kullanımından  kaçınmak  değildir;  [s.195]  her  birey,  sahip  olabileceği  yaşamda kalabilecek  çocuk  sayısını  en  üst  düzeye  çıkartmak  için  doğam  kontrolü  uygular;  bu genelde doğum kontrolü ile ilişkilendirdiğimiz amacın tam tersi bir amaçtır. </p>
<p class="calibre2">Yavru kuşların büyütülmesi zahmetli bir iştir. Anne, yumurtaların yapılması için büyük  miktarda  yiyecek  ve  enerji  yatırımı  yapmak  zorundadır.  Muhtemelen  eşinin  de yardımıyla, yumurtalarını tutabilecek ve koruyabilecek bir yuva yapmak için büyük çaba harcar.  Ana  baba,  haftalar  boyu  sabırla  yumurtaların  üzerinde  oturur.  Hele  yavrular yumurtadan  çıktıktan  sonra,  onlara  yiyecek  getirmek  için,  durmaksızın  ve dinlenmeksizin, ölümüne çalışırlar. Daha önce de söylediğim gibi, büyük bir baştankara yuvaya günün ışığının her otuz saniyesi için ortalama bir kalem yiyecek taşır. Bizim gibi memelilerin  yöntemi  biraz  daha  farklı,  ancak  üremenin  zahmetli  bir  iş  olduğu  da  aynı derecede  geçerli.  Anne,  sınırlı  besin  ve  güç  kaynaklarını  çok  sayıda  çocuk  arasında dağıtmaya  çalışırsa,  yetiştireceği  çocuk  sayısından  daha<b class="calibre4">  </b>azıyla  yetinmek  zorunda kalacaktır;  bu  çok  açık.  Çocuk  doğurma  ile  çocuk  bakma  arasında  bir  denge  kurulması gerekir.  Bir  dişinin  ya  da  bir  çiftin  toplayabilecekleri  yiyecek  miktarı  ve  bir  araya getirebileceği  diğer  kaynaklar,  büyütebilecekleri  çocuk  sayısını  belirleyen  kısıtlayıcı unsurlardır.  Lack'ın  kuramına  göre  doğal  seçilim  bu  kısıtlı  kaynakları  en  iyi  biçimde kullanmak üzere başlangıçtaki yumurta sayısını ( <i class="calibre3">yavru sayısını, vs. </i>) ayarlar. </p>
<p class="calibre2">Çok  fazla  çocuk  sahibi  olan  bireyler  cezalandırılır;  popülasyon  yok  olacağı  için değil,  çocukları-  [s.196]  nın  daha  azı  yaşamda  kalabileceği  için.  Çok  çocuk  doğurma genleri  bir  sonraki  nesile  yüksek  sayılarda  aktarılmaz,  çünkü  bu  genleri  taşıyan  çocukların pek azı erişkinliğe ulaşabilir. Çağdaş, uygar insanda görülense, aile büyüklüğünün ana  babanın  sağlayabileceği  kısıtlı  kaynaklarla  sınırlı  olmamasıdır.  Eğer  karıkoca besleyebileceklerinden  daha  fazla  çocuk  yapmışlarsa,  devlet  -popülasyonun  geri  kalanı demek  olan  devlet-  devreye  girer  ve  fazla  olan  çocukları  canlı  ve  sağlıklı  tutar.  Aslında, hiçbir  maddi  kaynağı  olmayan  bir  çifti,  kadının  fiziksel  olarak  kaldırabileceği  sayıda çocuk  doğurmaktan  ve  büyütmekten  alıkoyacak  bir  şey  yoktur.  Ancak,  yurttaşların bireysel  ve  toplumsal  gereksinmelerini  sağlayan  devlet  çok  yapay  bir  şeydir.  Doğada, kaldırabileceklerinden  fazla  çocuk  yapan  ana  babanın  çok  az  torunu  olur  ve  genleri gelecek  nesillere  aktarılamaz.  Doğum  kontrolüne  özverili  bir  kısıtlama  getirmeye   <i class="calibre3">gerek</i> yoktur,  çünkü  doğada  koruyucu  devlet  yoktur.  Aşırılığa  kaçan  her  gen  anında cezalandırılır:  Bu  geni  taşıyan  çocuklar  açlıktan  ölür.  Biz  insanlar,  çok  büyük  ailelerin çocuklarının  açlıktan  ölmeye  terk  edildiği  eski  bencil  yaşam  tarzlarımıza  dönmek istemediğimiz  için,  aileyi  ekonomik  açıdan  kendi  kendine  yeterli  birim  olarak  ele almaktan vazgeçip yerine devleti oturttuk. Ancak, çocuklara garantili destek sağlanması ayrıcalığını da kötüye kullanmamamız gerek. </p>
<p class="calibre2">Zaman  zaman,  gebeliğin  önlenmesine  "doğaya  aykırı"  olduğu  gerekçesiyle saldırılıyor.  Evet,  öyle,  çok  aykırı.  Sorun,  koruyucu  devletin  doğaya  aykırı  olması. </p>
<p class="calibre2">Çoğumuzun koruyucu devletin arzu edilen bir şey olduğuna inandığını düşünüyo- [s.197] </p>
<p class="calibre2">rum.  Fakat,  doğaya  aykırı  koruyucu  devlerin  olması  için,  doğaya  aykırı  doğum kontrolünün  de  olması  gerek;  aksi  takdirde,  sonuç  doğadakinden  daha  beter  bir  sefalet olurdu.  Koruyucu  devlet,  belki  de,  bugüne  kadar  tüm  hayvanlar  âleminde  görülmüş  en özverili sistem. Ancak, her özverili sistem doğası gereği kararsızdır, çünkü sistemi kendi çıkarma kullanmaya hazır bencil bireylere karşı açıktır. Büyütebileceklerinden daha fazla çocuk sahibi olan insanlar, çoğu kez, bilinçli bir sömürü yapmakla suçlanamayacak denli vurdumduymazlar.  Onları  bilinçli  olarak  böyle  davranmaya  iten  güçlü  liderlerin  ve kurumların suçsuzluğu ise, bence daha kuşkulu. </p>
<p class="calibre2">Yaban  hayvanlarına  geri  dönersek,  Lack'ın  yumurta  sayısı  yaklaşımı,  Wynne-Edwards'ın  kullandığı  tüm  diğer  örnekleri  içerecek  biçimde  ge-nelleştirilebilir:  Bölge davranışı,  baskınlık  hiyerarşileri,  vs.  Örneğin,  Wynne-Edwards  ve  arkadaşlarının üzerinde  çalıştığı  kızıl  dağ  tavuğunu  ele  alalım.  Bu  kuşlar  süpürgeotu  ile  beslenir  ve kırları,  bölge  sahiplerinin  gereksiniminden  daha  fazla  yiyecek  içeren  bölgeler  halinde parsellere  ayırırlar.  Mevsimin  başında  kendi  aralarında  bölgeler  için  dövüşürler;  ancak bir  süre  sonra  mağluplar  kaybettiklerini  kabul  ederek  dövüşü  daha  fazla  uzatmazlar. </p>
<p class="calibre2">Bölge elde edemeyenler serseri haline gelir ve mevsim sonu geldiğinde de çoğu  açlıktan ölmüş olur. Yalnızca bölgesi olanlar çocuk yapabilir. Bölgesi olmayanların fiziksel olarak çoğalabileceklerini  biliyoruz:  Bir  bölge  sahibi  vurulduğunda,  daha  önce  serseri olanlardan biri onun yerini alır ve çoğalır. Wynne-Edwards'ın bu aşırı bölge davranışına getirdiği yorum, önceden [s.198] gördüğümüz gibi, serserilerin çoğalmak için bilet ya da izin alamadıklarını "kabullenmeleri" ve yavrulamayı denememeleri. </p>
<p class="calibre2">Yine  de  bu,  bencil  gen  kuramının  açıklaması  için  tuhaf  bir  örnek.  Serseriler neden  yorgunluktan  düşene  kadar  bölge  sahibini  defetmeyi  denemiyorlar?  Neden defalarca  denemiyorlar?  Kaybedecek  hiçbir  şeyleri  yok  gibi  görünüyor.  Ah!  Ama bekleyin, belki de kaybedecek bir şeyleri vardır. Bir bölge sahibi öldüğünde serserilerden birinin  onun  yerini  alma  ve  yavrulama  şansı  vardır.  Bir  serserinin  bu  yolla  bir  bölge kazanma olasılığı dövüşerek kazanma olasılığından daha fazlaysa, bencil bir birey olarak, küçük  enerjilerini  dövüşerek  boşu  boşuna  harcamak  yerine  birilerinin  ölmesini beklemeyi  yeğleyebilirler.  Wynne-Edwards  için,  serserilerin  grubun  rahatlığındaki  rolü, grup  üremesi  oyununda  sahnede  ölen  bölge  sahibinin  rolünü  almaya  hazır  yardımcı aktörler gibi kuliste beklemektir. Şimdi, tamamen bencil bireyler olarak en iyi stratejinin de  bu  olacağını  göreceğiz.  IV.  Bölüm'de  hayvanları  kumarbazlar  olarak  ele alabileceğimizi  gördük.  Bir  kumarbaz  için  en  iyi  strateji,  cesaretle  saldırmak  yerine, bekle-ve-umut-et stratejisi olabilir. </p>
<p class="calibre2">Benzer  şekilde,  hayvanların  ürememe  statüsünü  edilgence  "kabullenir" </p>
<p class="calibre2">göründükleri  birçok  başka  örnek,  bencil  gen  kuramıyla  kolayca  açıklanabilir.  Bu açıklamanın genel biçimi hep aynıdır: Bireyin en iyi oyunu, gelecekte daha şanslı olacağı umuduyla kendini o an için kısıtlamaktır. Harem sahibini rahat bırakan ayı balığı, bunu grubun  iyiliği  için  yapmaz;  daha  uygun  bir  zamanı  beklemektedir.  Uygun  zaman  hiç gelmese  ve  so-  [s.199]  nunda  evlatları  olamasa  bile,  başlangıçta  şansı  vardı;  şanssız olduğunu ancak sonradan anlayabiliyoruz. Kır fareleri, bir nüfus patlamasının ortasından kaçarken,  bunu  arkalarındaki  alanın  yoğunluğunu  azaltmak  için  yapmazlar!  Bu  bencil hayvanların  her  biri,  yaşamak  için  daha  az  kalabalık  bir  yer  aramaktadır.  İçlerinden herhangi  birinin  böyle  bir  yeri  bulamazsa  öleceği  gerçeğini  sonradan  anlarız.  Fakat  bu, yerinde kalması halinde daha kötü bir kumar oynamış olacağı gerçeğini değiştirmez. </p>
<p class="calibre2">Yeterli derecede belgelenmiş bir gerçek var: Aşırı kalabalıklaşmak bazen doğum oranını  azaltır.  Bazen  bu  gerçek,  Wynne-Edwards  kuramının  bir  kanıtı  olarak  ele alınıyor. Hiç de değil! Onun kuramına uygun olduğu kadar bencil gen kuramına da aynı derecede  uygundur.  Örneğin,  bir  deneyde,  fareler  açık  havada  ama  kapalı  bir  yerde tutuluyor  ve  serbestçe  yavrulamalarına  izin  veriliyor.  Popülasyon  belirli  bir  noktaya kadar  genişledikten  sonra  nüfus  azalmaya  başlıyor.  Sonuçta  nüfus  azalmasının nedeninin, aşırı kalabalıklaşmanın bir sonucu olarak dişilerin daha az doğurganlaşmaları olduğu  görülür.  Bu  tür  etkiler  sıkça  bildirilmektedir.  Bunun  nedenine  hemen  "stres" </p>
<p class="calibre2">diyoruz, ancak böyle bir isim vermek açıklamak için yeterli olmuyor. Her neyse, ilk etki ne  olursa  olsun,  nihai  açıklamanın  ya  da  evrimsel  açıklamanın  ne  olduğunu  sormak zorundayız.  Neden  doğal  seçim,  popülasyonları  kalabalıklaştıkça  doğum  oranlarını azaltan dişilerin lehine çalışıyor? </p>
<p class="calibre2">Wynne-Edwards'ın  yanıtı  açık:  Grup  seçilimi,  içindeki  dişilerin  nüfusu ölçtükleri  ve  doğum  oranlarını  yiyecek  kaynaklarının  aşırı-kullanımı-  [s.200]  nı önleyecek  bir  düzeyde  ayarladıkları  grupların  lehine  çalışır.  Bu  deneyin  koşullarında, yiyecek  hiçbir  biçimde  kıtlaşmayacak  biçimde  ayarlanmıştı,  ancak  farelerin  bunu  fark etmeleri beklenemez. Fareler, yaban hayatı için programlanmışlardır ve büyük olasılıkla da,  doğal  koşullarda  aşırı  kalabalıklaşma  gelecekteki  açlığı  haber  veren  güvenilir  bir göstergedir. </p>
<p class="calibre2">Bencil gen kuramı ne diyor? Hemen hemen aynı şeyi, fakat can alıcı bir noktada ayrılıyor.  Lack'a  göre,  hayvanların,  kendi  bencil  bakış  açıları  doğrultusunda  optimum sayıda çocuk yapmaya eğilimli olduklarını hatırlayacaksınız. Eğer daha fazla veya daha az <i class="calibre3">doğururlarsa  </i> sonunda  doğru  sayıyı  tutturduklarında  sahip  olabileceklerinden  daha  az sayıda  çocuk   <i class="calibre3">yetiştireceklerdir. </i>"Doğru  sayı"  büyük  olasılıkla,  nüfusun  kalabalıklaştığı bir  yıl  daha  küçük  olacak,  nüfusun  az  olduğu  bir  yılda  ise  daha  büyük  olacaktır.  Aşırı kalabalıklaşmanın  açlık  habercisi  olduğunu  zaten  gördük.  Açıktır  ki,  bir  dişiye  açlığın beklendiğine dair güvenilir kanıtlar gösterdiğinizde, kendi doğum oranını azaltmak kendi bencil  çıkarları  yararına  olacaktır.  Uyarı  işaretlerine  bu  şekilde  tepki  göstermeyen rakipler,  daha  çok  doğursalar  bile,  daha  az  çocuk  yetiştiriyor  olacaklardır.  Böylece, Wynne-Edwards'ın  eriştiği  sonucun  hemen  hemen  aynısına  erişiyoruz,  ancak  tümüyle farklı bir evrimsel nedensellik kullanıyoruz. </p>
<p class="calibre2">Bencil  gen  kuramının  "epideiktik  gösterilerle"  bile  bir  uyuşmazlığı  yoktur. </p>
<p class="calibre2">Wynne-Edwards'ın  varsayımını  hatırlayacaksınız:  Hayvanlar,  tüm  bireylerin  nüfus sayımı  yapmasını  kolaylaştırmak  amacıyla  büyük  kalabalıklar  halinde  bilinç-  [s.201]  li gösteriler  yapar  ve  doğum  hızlarını  buna  göre  ayarlarlar.  Yığınsallaşmaların  aslında epideiktik  olduğuna  ilişkin  hiçbir  doğrudan  kanıt  yoktur,  ama  birtakım  kanıtların bulunduğunu varsayalım. Bencil gen kuramı utanacak mı? Ne münasebet! </p>
<p class="calibre2">Sığırcık  kuşları  büyük  gruplar  halinde  tünerler.  Şimdi,  yalnızca  kış  süresince aşırı kalabalıklaşmanın bir sonraki baharda doğurganlığı etkilediğini değil, aynı zamanda kuşların  birbirlerinin  ötüşlerini  dinlemesinin  de  buna  etkide  bulunduğunu  gösterdik diyelim. Yoğun ve yüksek sesli bir sığırcık kuşu grubunun sesi dinletilen bireylerin, daha az yoğun ve daha az gürültülü bir grubun sesi dinletilen bireylerden daha az sayıda yumurtladığı deneysel olarak gösterilebilir. Tanım gereği, bu, sığırcık kuşlarının ötüşlerinin epideiktik  bir  gösteri  oluşturduğuna  işaret  edecektir.  Bencil  gen  kuramı,  bunu  da  tıpkı fareler örneğini açıkladığı gibi açıklayacaktır. </p>
<p class="calibre2">Yine, bakabileceğinizden daha büyük bir aileye sahip olmaya neden olan genler otomatik  olarak  cezalandırılırlar  ve  gen  havuzundaki  sayıları  azalır.  Verimli  bir yumurtlayıcının bencil bir birey olarak görevi, gelecek çoğalma mevsiminde kendisi için en  iyi  kuluçka  sayısının  ne  olacağını  tahmin  edebilmektir.  Tahmin  sözcüğünü  ne anlamda  kullandığımızı  IV.  Bölüm'den  hatırlayacaksınız.  Peki,  bir  dişi  kuş  optimal kuluçka sayısını nasıl tahmin edebilir? Tahminini hangi değişkenler etkiler? Birçok tür, yıldan  yıla  değişmeyen  sabit  bir  tahmin  yapıyor  olabilir:  Sümsükkuşunun  optimal kuluçka  sayısı  ortalama  olarak  birdir.  Balığın  bol  olduğu  yıllarda  gerçek  optimum  iki yumurtaya  çı-  [s.202]  kabilir.  Sümsükkuşlarının  belirli  bir  yılda  balığın  bol  olacağını önceden  bilme  olanakları  yoksa,  dişi  bireylerin  kaynaklarını  iki  yumurta  için  harcama-larını bekleyemeyiz, çünkü bu ortalama bir yıldaki üretkenliklerine zarar verecektir. </p>
<p class="calibre2">Ancak, gelecek baharda belirli bir besin kaynağının iyi ürün verip vermeyeceğin ilke olarak kıştan kestirebilen başka türler olabilir ( <i class="calibre3">Belki de sığırcık kuşları</i>). Köylülerin, böğürtlen  bolluğunun  gelecek  baharda  havanın  iyi  olacağının  habercisi  olduğunu söyleyen  deyişleri  gibi  birçok  ipuçları  vardır.  Bir  kocakarı  masalının  doğru  olup  olmaması bir yana, böylesi ipuçlarının varolması mantıklıdır ve iyi bir kâhin, kuramsal olarak kuluçka  sayısını,  her  yıl  kendi  yararına  olacak  biçimde  ayarlayabilir.  Böğürtlenler güvenilir  göstergeler  olabilir  ya  da  olmayabilir,  ancak  nüfus  yoğunluğu,  İarelerde gördüğümüz  gibi,  muhtemelen  iyi  bir  göstergedir.  İlke  olarak,  dişi  bir  sığırcık  kuşu  bir sonraki  baharda  yavrularını  beslerken  kendi  türünden  rakiplerle  yarışacağını  bilebilir. </p>
<p class="calibre2">Eğer  kışın  kendi  türünün  yerel  yoğunluğunu  tahmin  edebilirse,  bu  gelecek  baharda yavrular için yiyecek bulmanın ne kadar zor olacağını kestirebilmesi açısından güçlü bir araç olacaktır. Eğer sığırcık kuşu kış nüfusunun özellikle yüksek olduğunu bulursa, kendi bencil  bakış  açısından  bakıldığında  izleyeceği  sağgörülü  politika,  daha  az  yumurtlamak olacaktır: Optimum kuluçka sayısı için yaptığı tahmin azalmıştır. </p>
<p class="calibre2">Bireylerin,  nüfus  yoğunluğu  konusundaki  tahminlerine  dayanarak  kuluçka sayılarını azalttıkları doğruysa, bir bencil bireyin rakiplerine karşı popülasyon büyükmüş </p>
<p class="calibre2">gibi rol yapmasının bire- [s.203] yin lehine olacağını ( <i class="calibre3">bu ister doğru isterse yanlış olsun</i>) hemen söyleyebiliriz. Sığırcık kuşları popülasyonun büyüklüğünü kışın tünemiş olan grubun ötüşlerine dayanarak tahmin ediyorsa, her bireyin mümkün olduğunca yüksek sesle bağırıp iki ya da daha fazla kuş izlenimi vermeleri daha kazançlı olacaktır. Hayvanların daha  fazla  sayı-daymış  gibi  rol  yaptıkları  düşüncesi,  başka  bir  kapsamda  J.  R.  Krebs tarafından öne sürülmüş ve bir Fransız Yabancılar Lejyonu birimi tarafından kullanılan benzer  bir  taktiği  anlatan  bir  romana  atıfta  bulunularak  "Beau  Geste  Etkisi"  adı verilmiştir.  Buradaki  yaklaşım,  komşu  sığırcık  kuşlarını  kandırıp  gerçek  optimumdan daha az yumurtlamalarını sağlamaktır. Eğer rol yapmakta başarılı bir sığırcık kuşuysanız bu  yararınıza  olacaktır,  çünkü  sizin  genlerinizi  taşımayan  bireylerin  sayısını  azaltmış </p>
<p class="calibre2">olacaksınız.  Bu  nedenle,  Wynne-Edwards'ın  epideiktik  gösterilerinin  aslında  iyi  bir düşünce  olduğu  sonucuna  varıyorum:  Haklı  olabilir  ama  yanlış  sebeplerle...  Daha  da genele taşırsak, Lack varsayımı öylesine güçlüdür ki, grup seçilimi kuramını destekleyen tüm kanıtları bencil gen çerçevesinde açıklayabilir; tabii böylesi kanıtlar bulunabilirse... </p>
<p class="calibre2">Bu  bölümden  çıkartacağımız  sonuç  şudur:  Ana  babalar  aile  planlaması uygularlar,  ama  bunu  doğum  oranlarını  kamu  yararına  kısıtlamak  için  değil,  kendi yararlarına olacak en iyi sayıyı bulmak için yaparlar. Sahip olacakları hayatta kalabilecek çocuk  sayısını  artırmaya  çalışırlar.  Bu,  bebek  sayısının  ne  çok  fazla  ne  de  çok  az olmaması  demektir.  Bireyin  çok  fazla  bebek  yapmasına  neden  olan  genler,  gen havuzunda kalıcı olmaya yatkın [s.204] değildir, çünkü bu genleri taşıyan çocuklar eriş-</p>
<p class="calibre2">kin olana kadar yaşamaya yatkın değildir. </p>
<p class="calibre2">Aile  büyüklüğünün  niceliğine  ilişkin  bu  kadar  tartışma  yeter.  Şimdi,  aile içerisindeki çıkar çatışmalarına geliyoruz. Bir annenin bütün çocuklarına eşit davranması annenin  lehine  mi  olacaktır,  yoksa  daha  çok  sevdiği  çocukları  olabilir  mi?  Aile, dayanışma içindeki bir bütün olarak mı işlev görecek, yoksa aile içerisinde bile bencillik ve  aldatmaca  beklemeli  miyiz?  Ailenin  tüm  bireyleri  aynı  optimum  için  mi  çalışacaklar yoksa  optimum  için  mi  çalışacaklar  yoksa  optimumun  ne  olduğu  konusunda </p>
<p class="calibre2">"anlaşmazlık"  mı  çıkacak?  İşte,  bir  sonraki  bölümde  bu  sorulara  yanıt  vermeye  çalı-</p>
<p class="calibre2">şacağız. Bunlara ilişkin olan, eşler arasında çıkar çatışması olup olmayacağını sorusunu ise IX. Bölüm'e bırakıyoruz. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">[s.205] </p>
<p class="calibre2">VIII. Bölüm  </p>
<p class="calibre2"><b class="calibre4">Nesil Savaşları </b></p>
<p class="calibre2"/>
<p class="calibre2">Geçen  bölümün  sonunda  sorulan  sorulardan  birincisi  ile  başlayalım.  Bir  anne tüm çocuklarına karşı eşit derecede özverili mi davranmalıdır, yoksa içlerinde gözdeleri olmalı  mıdır?  Sıkıcı  olma  tehlikesini  göze  alarak  her  zamanki  uyarımı  yapmalıyım. </p>
<p class="calibre2">"Gözde" sözcüğü öznel çağrışımlar taşımıyor; "-malı" ekinde de ahlaksal bir anlam yok. </p>
<p class="calibre2">Bir  anneyi,  taşıdığı  genlerin  kopyalarını  çoğaltmak  için  gücü  yettiği  her  şeyi  yapmak<b class="calibre4"> </b></p>
<p class="calibre2">üzere programlanmış bir makine<b class="calibre4"> </b>olarak<b class="calibre4"> </b>ele alıyorum. Siz ve ben, bilinçli amaçları olmanın  nasıl  bir  şey  olduğunu  bilen  insanlar  olduğumuza  göre,  yaşamkalım  makinelerinin davranışını  açıklarken  amaç  kavramını  bir  eğretileme  olarak  kullanmam  bana  kolaylık sağlayacaktır. </p>
<p class="calibre2">Bu  annenin  çocuklarından  birinin  gözde  olması,  uygulamada  ne  anlama  gelir? </p>
<p class="calibre2">Elinde  olan  kaynakları  çocuklarına  yatırırken  eşitlikçi  davranmayacağı  anlamına  gelir. </p>
<p class="calibre2">Bir  annenin  sahip  olduğu  kaynaklar  çeşitli  şeylerden  oluşur.  Bunların  başında  yiyecek gelir; yiyecek ve yiyecek toplamak için sarf edilen çaba; çünkü bu çabanın da anne için bir ederi vardır. Yavruların avcı hayvanlardan korunması sırasında annenin atıldığı tehlike de, annenin "harcayabileceği" veya harcamayı reddedebileceği bir başka kaynak. [s.206] </p>
<p class="calibre2">Yuvanın  bakımına  ayrılacak  enerji  ve  zaman,  doğa  koşullarına  karşı  koruma,  ve  bazı türlerde  çocukların  eğitilmesi,  ana  babanın  çocuklarına  dağıtabileceği  değerli kaynaklardır ( <i class="calibre3">Eşit ya da eşit olmayan bir "seçimle" </i>). </p>
<p class="calibre2">Ana  babanın  çocuklarına  yatırdığı  bu  kaynakların  tümünü  ölçecek  ortak  bir değer düşünmek zor. Tıpkı insan toplumlarının parayı, yiyecek veya toprak veya emeğe çevrilebilecek evrensel bir ölçü olarak kullanmaları gibi, bizim de yaşamkalım makinesi bir  bireyin  başka  bir  bireyin  yaşamına,  özellikle  bir  çocuğun  yaşamına  yatırabileceği kaynakları ölçecek bir değere gereksinimimiz var. Kalori gibi bir enerji ölçüsü kullanmak çekici  geliyor;  bazı  çevrebilimciler  kendilerini  doğadaki  enerji  bedellerinin  hesaplanmasına  adıyorlar.  Ancak  bu  yetersiz  bir  ölçü,  çünkü  asıl  önemli  olan  değer  ile,  yani evrimin "altın standardı" olan genin yaşamkalımı ile ilişkisi çok az. R. L. Trivers, 1972'de, bu  sorunu   <i class="calibre3">Ana  Baba  Yatırımı  </i> kavramı  ile  zekice  çözdü  ( <i class="calibre3">Aslında,  yirminci  yüzyılın  en</i> <i class="calibre3">büyük biyologu Sir Ronald Fisher'in çalışmalarının satır araları okunduğunda, 1930'da</i> <i class="calibre3">ortaya attığı "ana baba harcaması" teriminin de aynı anlama geldiği hissediliyor</i>). </p>
<p class="calibre2">Ana  baba  Yatırımı  ( <i class="calibre3">A.  Y. </i>),  ana  babanın  bir  çocuğuna  yaptığı  ve  çocuğun yaşamda kalma şansını ( <i class="calibre3">ve böylelikle üreyebilme şansını</i>) artıran bir yatırım; bu yatırım çocuklarından  başka  birine  yöneltilebilecek  yatırım  pahasına  yapılıyor.  Trivers'in  ana baba  yatırımı  kavramının  güzel  yanı,  önemli  olan  birimimize  çok  yakın  birimlerle ölçülmesi.  Bebek  annesinin  sütünün  bir  kıs-  [s.207]mını  kullandığında,  tüketilen  süt miktarı litre ya da kalori olarak değil, aynı annenin diğer çocuklarına verdiği zarar birimi olarak ölçülüyor. Örneğin, bir annenin iki bebeği olduğunu düşünelim: X ve Y. X, bir litre süt  içiyor;  bu  litrenin  temsil  ettiği  A.  Y.'nin  büyük  bir  kısmı  Y'nin  bu  bir  litre  sütü içmediği  için  ölmesi  olasılığının  artış  birimi  olarak  ölçülüyor.  A.  Y.'nin  birimi,  diğer çocukların -doğmuş ya da doğacak- beklenen yaşam sürelerindeki azalma birimi. </p>
<p class="calibre2">Ana  baba  yatırımı  tümüyle  mükemmel  bir  ölçüt  değil,  çünkü  diğer  genetik akrabalık  ilişkilerine  kıyasla,  ana  baba  olmanın  önemini  abartıyor.  İdeal  olanı genelleştirilmiş  bir   <i class="calibre3">özveri  yatırımı  </i>ölçütü  kullanmak.  A,  B'nin  yaşamda  kalma  şansını artırıyorsa  ve  bunu  A'nın,  kendisi  dâhil  diğer  bireylere  yatırım  yapması  pahasına  yapı-</p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">yorsa, A'nın B'ye yatırım yaptığı söylenebilir; ve bütün bedellerin akrabalık derecelerine göre  ağırlıkları  alınır.  Böylece  şu  sonuç  ortaya  çıkar:  İdeal  olan,  bir  ana  babanın çocuğuna yaptığı yatırımın yalnızca diğer çocuklarının değil, yeğenlerinin, kuzenlerinin, vs.  ve  hatta  kendisinin  de  beklenen  yaşam  sürelerinin  azalması  ile  ölçülmesi.  Bununla birlikte, bu konu pek de önemli değil ve Trivers'in ölçütü uygulamada kullanılabilecek bir ölçüt. </p>
<p class="calibre2">Herhangi  bir  yetişkin  bireyi  ele  alırsak,  tüm  yaşamı  boyunca  çocuklarına yatırabileceği ( <i class="calibre3">ve diğer akrabalarına ve kendisine; fakat işi basitleştirmek için yalnızca</i> <i class="calibre3">çocukları  ele  alıyoruz</i>)  belirli  bir  toplam  A.  Y.  miktarı  vardır.  Bu,  ömür  boyu  çalışarak toplayabileceği  veya  üretebileceği  tüm  besinin;  göze  aldığı  tüm  tehlikelerin;  ço-  [s.208] </p>
<p class="calibre2">culklarının rahatı ve iyiliği için göstereceği tüm enerji ve çabanın toplamını temsil eder. </p>
<p class="calibre2">Peki, yetişkin yaşamına başlamak üzere olan genç bir dişi yaşamının kaynakları ile nasıl bir  yatırım  yapmalı?  İzleyeceği  akıllıca  bir  yatırım  politikası  ne  olabilir?  Yatırımını  çok fazla çocuğa azar azar dağıtmaması gerektiğini Lack kuramından zaten öğrendik. Böyle yaparsa,  çok  fazla  gen  kaybedecek:  Yeteri  kadar  torunu  olmayacak.  Öte  yandan, yatırımını  çok  az  sayıda  şımarık  velede  de  yapmamalı;  bu  yolla  birkaç  torunu  garantileyebilir ancak optimal sayıda çocuğa yatırım yapan rakiplerinin daha fazla torunu olacaktır. Eşit yatırım projesi bu kadar. Şu anda merak ettiğimiz, bir annenin çocuklarına yapacağı yatırımın eşit olmamasının anneye bir yarar getirip getirmeyeceği; yani annenin gözde çocukları olup olmayacağı. </p>
<p class="calibre2">Yanıt  şu:  Bir  annenin  gözde  çocukları  olması  için  genetik  bir  neden  yok. </p>
<p class="calibre2">Annenin  tüm  çocuklarıyla  olan  akrabalığı  aynı:  11/2.  Optimal  stratejisi,  büyütüp  çocuk yapacak yaşa getirebileceği en yüksek sayıda çocuğa  <i class="calibre3">eşit </i> oranda yatırım yapmak. Fakat, daha  önce  de  gördüğümüz  gibi,  bazı  bireylerin  yaşamı  diğerlerinden  daha  risklidir. </p>
<p class="calibre2">Çelimsiz bir yavru ile daha güçlü kardeşi, annelerinin genlerinden aynı oranda taşır. Ancak,  çelimsizin  beklenen  yaşam  süresi  daha  azdır.  Başka  bir  deyişle,  kardeşlerine yetişebilmek  için  ana  baba  yatırımından  eşitlikçi  payından  daha  fazlasını  almaya <i class="calibre3">gereksinim  </i> duyar.  Koşullara bağlı  olarak,  çelimsiz  bir  yavruyu  beslemeyi  reddetmek  ve ana baba yatırımından onun payına düşenlerin hepsini kardeşlerine pay et- [s.209] mek, annenin yararına olabilir. Hatta, onu kardeşlerine yedirebilir ya da kendisi yiyip süt yapmak  için  kullanabilir.  Gerçekten  de,  anne  domuzlar  bazen  yavrularını  yer,  ancak çelimsizleri seçip seçmediklerini bilmiyorum. </p>
<p class="calibre2">Çelimsizler  özel  bir  örnek.  Çocuğun  yaşının,  annenin  yaptığı  yatırımı  nasıl etkilediği konusunda daha genel tahminlerde bulunabiliriz. Eğer bir annenin iki çocuğu da tehlikedeyse ve yalnızca birini kurtarıp diğerini ölüme terk edecekse, yaşı büyük olan çocuğu  seçmelidir.  Çünkü  yaşı  daha  büyük  olan  çocuk  ölürse  yaptığı  yatırımın  daha büyük  bir  bölümünü  kaybedecektir.  Galiba  bunu  daha  iyi  şöyle  ifade  edebilirim:  Eğer küçük kardeşi kurtarırsa, onu büyüğün yaşına getirmek için de kaynak yatırımı yapmak zorunda kalacaktır. </p>
<p class="calibre2">Öte  yandan,  yapılacak  seçim  bir  ölüm  kalım  meselesi  değilse,  yapılacak  en  iyi şey küçüğü seçmek olabilir. Örneğin, annenin ikilemi belirli bir yiyecek parçasını büyük çocuğa  mı  yoksa  küçük  çocuğa  mı  vermesi  gerektiği  olsun.  Büyük  çocuğun  yardım almadan  kendi  yiyeceğini  bulabilmesi  daha  olası.  Bu  yüzden  yiyecek  ona  verilmezse ölmesi gerekmeyecek. Öte yandan, küçük çocuk kendi başına yiyecek bulamayacak kadar genç ve yiyecek ağabeyine verilirse ölmesi olasılığı daha fazla. Bu durumda, anne her ne kadar  büyük  çocuğun  yerine  küçüğünün  ölmesini  tercih  ederse  de,  yiyeceği  küçüğe verebilir,  çünkü  büyüğün  zaten  ölme  olasılığı  yoktur.  Memeli  annelerin  çocuklarını hayatları  boyunca  emzirmek  yerine,  belirli  bir  yaşa  gelince  sütten  kesmelerinin  nedeni budur.  Bir  gün  gelir,  anne  çocuğuna  [s.210]  yatırım  yapmaktan  vazgeçer;  çünkü gelecekteki çocuklarına yatırım yapmak daha kazançlı olacaktır. O gün geldiğinde, anne çocuğu  sütten  kesmek  isteyecektir.  Son  çocuğu  olduğunu  bile-bilseydi,  belki  de  bütün kaynaklarını ona yatırmaya devam ederdi; hatta yetişkin olduğunda bile emzirirdi. Ya da, torunlara  veya  yeğenlere  yatırım  yapmanın  daha  kazançlı  olup  olmayacağını  "tartardı"; akrabalık  derecelerinin  kendi  çocuğunun  yarısı  olmasına  karşın,  yatırımından sağlayacakları yarar kendi çocuğunun sağlayacağı yararın iki katı olabilir. </p>
<p class="calibre2">Sanırım  bu  nokta,  orta  yaşa  gelen  insan  dişinin  doğurganlığının  aniden  sona ermesi olan menopoz diye bildiğimiz şaşırtıcı olgudan bahsetmek için uygun bir yer. Bu olgu  vahşi  atalarımızda  sık  görülmezdi  herhalde,  çünkü  kadınların  çoğu  bu  denli  uzun yaşamazlardı. Ancak yine de, kadınlarda yaşamın aniden değişmesi ile erkeklerde yavaş </p>
<p class="calibre2">yavaş azalması arasındaki fark, menopozda genetik anlamda "kasıtlı" bir şeylerin olduğu izlenimini  veriyor.  Menopoz  bir  uyum  mu  acaba?  Bunu  açıklaması  çok  zor.  İlk  bakışta, bir  kadının  düşüp  ölene  kadar  çocuk  yapmaya  devam  edebilmesini  bekleriz;  geçen yıllarla  doğacak  çocukların  yaşama  olasılıkları  gitgide  azalsa  bile.  Denemeye  değer  gibi gözüküyor,  ancak  bir  annenin  çocuklarıyla  olan  akrabalık  ilişkisinin  yarısı  kadar torunlarıyla da akraba olduğu hatırlayalım. </p>
<p class="calibre2">Çeşitli nedenlerden ötürü, belki de Medawar yaşlanma kuramıyla ( <i class="calibre3">sayfa 71-72</i>) ilişkili  olarak,  doğal  olarak  kadınların  çocuk  yetiştirme  konusundaki  verimleri  gitgide azalıyordu.  Bu  [s.211]  nedenle  de  yaşlı  bir  annenin  çocuğunun  beklenen  yaşam  süresi, genç  bir  anneninkinden  az  oluyordu.  Bu  şu  anlama  gelmektedir:  Bir  kadının  aynı  gün hem çocuğu hem de torunu olursa, torunun çocuktan daha uzun yaşaması beklenir. Bir kadın, her çocuğunun yetişkinliğe erişebilmesi olasılığının aynı yaştaki torununun yetiş-</p>
<p class="calibre2">kinliğe  erişebilmesi  olasılığının  yarısından  az  olduğu  bir  yaşa  geldiğinde,  torunlara yatırımın yeğlenmesine neden olabilecek bir gen, çoğalma eğilimi taşıyacaktır. Böyle bir gen  dört  torundan  birinde  taşınacak,  rakip  gense  her  iki  çocuktan  birinde  taşınacaktır; ancak torunların beklenen yaşam sürelerinin daha uzun olması daha ağır basar ve "torun özverisi"  geni,  gen  havuzunda  yayılır.  Bir  kadın  kendi  çocuklarını  doğurmaya  devam ederse,  torunlarına  tam  anlamıyla  yatırım  yapamaz.  Bu  nedenle  de,  orta  yaşta  doğurganlığın verimsizleşmesini sağlayacak genlerin sayısı artar, çünkü anneanne özverisi, bu genleri taşıyan torunların yaşamda kalmasına yardım eder. </p>
<p class="calibre2">Bu  dişilerde  menopozun  evrimleşmesi  için  olası  bir  açıklama.  Erkeklerin verimliliğinin aniden değil de yavaş yavaş sona ermesinin nedeni, erkeklerin çocuklarına dişiler kadar yatırım yapmamaları. Bir erkek, bir dişiye çocuk yaptırabildiği sürece, çok yaşlı bile olsa, torunları yerine çocuklarına yatırım yapmakla daha kazançlı olacaktır. </p>
<p class="calibre2">Şimdiye  kadar,  bu  bölümde  ve  bir  öncekinde,  her  şeye  ana  babanın  açısından baktık;  daha  çok  da  annenin.  Ana  babanın  gözde  çocuklarının  olmasını  bekleyip bekleyemeyeceğimizi ve ana baba için en iyi yatırım politikasının ne olduğu- [s.212] nu sorduk.  Ama  belki  de,  her  çocuk  ana  babasının  kardeşlerine  kıyasla  kendisine  yapacağı yatırımı  etkileyebilir.  Ana  baba  çocukları  arasında  "ayrım"  yapmak  "istemese"  de, çocukların  kendilerinin  kayırılması  için  dayattıklarını  söyleyebilir  miyiz?  Bu  şekilde davranmak  kazançlı  olur  mu?  Daha  açık  söylersek,  gen  havuzunda  hakkına  razı  olma geni mi, yoksa buna rakip olan, bencilce hakkından fazlasını koparmaya çalışma geni mi yaygınlaşacaktır?  Trivers,  bu  sorunu,  1974'te  yazdığı   <i class="calibre3">Ana  baba-Çocuk  Çelişkisi  </i> adlı makalesinde parlak bir şekilde çözümledi. </p>
<p class="calibre2">Bir  anne,  doğmuş  ve  doğacak  tüm  çocuklarıyla  aynı  akrabalık  derecesindedir. </p>
<p class="calibre2">Yalnızca genetik temellere dayanarak incelendiğinde, gördüğümüz gibi annenin gözdeleri olmaması gerekir. Eğer anne kayırmacı davranıyorsa, bunun temelinde, beklenen yaşam süresindeki  yaşa  ve  başka  şeylere  bağlı  farklılıklar  olmalı.  Annenin,  tüm  diğer  bireyler gibi  kendisiyle  olan  akrabalık  derecesi  çocuğuyla  olan  akrabalık  derecesinin  iki  katıdır. </p>
<p class="calibre2">Diğer  koşulların  eşit  olması  halinde,  bu,  kaynaklarının  çoğunu  bencilce  kendine  ya-</p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">tırması  gerektiği  anlamına  gelir.  Ancak,  diğer  koşullar  eşit  değil...  Anne,  kaynaklarının büyük bir kısmını çocuklarına yatırmakla kendi genlerine daha çok yarar sağlamış olur. </p>
<p class="calibre2">Çünkü  çocuklar  daha  genç  ve  anneden  daha  çaresizdir;  bu  nedenle  de,  her  yatırım biriminden  elde  edecekleri  yarar  annenin  elde  edeceğinden  daha  fazladır.  Kendinden daha çaresiz insanlara yatırım yapmayı yeğleme genleri yaygınlaşabilir; yararlanan birey yatırımı  yapan  bireyin  genlerinin  yalnızca  bir  kısmını  taşıyor  olsa  da.  Bu  hay-  [s.213] </p>
<p class="calibre2">vanların  ana  baba  özverisi  göstermelerinin  nedenidir;  aslında,  akraba-seçmeli  özveri göstermelerinin de nedenidir. </p>
<p class="calibre2">Şimdi buna, belirli bir çocuğun bakış açısından yaklaşalım. Çocuk, kardeşleri ve annesiyle  aynı  akrabalık  derecesindedir:  Her  iki  durumda  da  1/2.  Bu  nedenle  de, annesinin  kaynaklarının  bir  kısmını  kardeşlerine  yatırmasını   <i class="calibre3">ister. </i> Genetik  açıdan kardeşlerine  karşı  annesi  kadar  özverilidir.  Ancak,  kendisiyle  olan  akrabalığı,  kardeşleriyle  olan  akrabalığının  iki  katıdır;  diğer  koşulların  eşit  olması  durumunda, kendisine yapılan yatırımın kardeşine yapılandan daha fazla olmasını ister. İşte bu kez, koşullar  gerçekten  de  eşit  olabilir.  Eğer  siz  ve  kardeşiniz  aynı  yaştaysanız  ve  anne sütünün  bir  litresinden  eşit  yarar  sağlayacak  bir  konumdaysanız,  kendi  hakkınıza düşenden  daha  fazlasını  kapmaya  çalışmanız   <i class="calibre3">gerekir, </i> kardeşiniz  de  öyle  yapmalıdır. </p>
<p class="calibre2">Anne  domuz  yavrularını  emzirmek  için  uzandığında,  önce  yanaşabilmek  için  çığlıklar atarak koşuşan domuz yavrularını izlediniz mi? Ya da, son dilim keki kapmak için didişen küçük oğlanlar? Bencil açgözlülük, çocuk davranışlarını büyük oranda belirliyor. </p>
<p class="calibre2">Daha  da  ötesi  var.  Bir  parça  yiyecek  için  kardeşimle  yarışıyorsam  ve  eğer kardeşim benden daha küçükse ve bu yiyecekten benden  daha fazla yararlanabilecekse, genlerim  yiyeceği  ona  bırakmakla  kazanç  sağlayabilir.  Bir  ağabeyin  özverili  olmasını gerektiren  nedenler  anne  ile  aynıdır;  her  iki  durumda  da  akrabalık  derecesinin  1/2 </p>
<p class="calibre2">olduğunu  gördük  ve  her  iki  durumda  da  genç  olan  birey  kaynaktan  daha  iyi  yarar sağlayabi-  [s.214]  lir.  Eğer  ben,  bir  yiyecekten  vazgeçme  geni  taşıyorsam,  küçük kardeşimin de aynı geni taşıyor olma olasılığı yüzde 50'dir. Bu genin benim bedenimde olma  olasılığı  kardeşimde  olma  olasılığının  iki  katıysa  da,  yiyeceğe  olan  gereksinimim kardeşimin duyduğu gereksinimin yarısından az olabilir. Genelde, bir çocuğun, ana baba yatırımından payına düşenden daha fazlasını kapmaya çalışması "gerekir"; ama yalnızca bir noktaya kadar. Hangi noktaya kadar? Doğmuş ve doğacak olan kardeşlerine çıkacak net bedel, kendisinin sağlayacağı yararın iki katı olana kadar. </p>
<p class="calibre2">Çocuğun  ne  zaman  sütten  kesileceği  sorusunu  ele  alalım.  Anne  bir  sonrakine hazırlanabilmek için çocuğunu memeden kesmek ister. Öte yandan, emzirmekte olduğu çocuk  memeyi  bırakmak  istemez,  çünkü  süt  zahmetsiz  ve  kolay  bir  besin  kaynağıdır; hayata  atılıp  yaşamını  kazanmak  için  çalışmak  istemez.  Daha  doğrusu,  çocuk,  annesini küçük  kardeşlerini  beslemek  üzere  serbest  bırakmakla  kendi  genlerine  daha  fazla  yarar sağlayacağı zaman memeyi bırakır. Çocuğun yaşı ne kadar fazlaysa, sütün her litresinde elde edeceği yarar o denli azdır. Çünkü daha büyüktür ve bir litre süt gereksiniminin pek az bir parçasını oluşturur; ayrıca zorunlu olduğunda kendi yiyeceğini bulma yeteneği artmıştır. Bu nedenle, yaşı büyük bir çocuk daha küçük bir çocuğa verilebilecek bir litre süt içtiğinde,  aynı  sütü  küçük  çocuğun  içmesine  kıyasla  ana  baba  yatırımından  alacağı  pay göreceli olarak daha çok olacaktır. </p>
<p class="calibre2">Çocuğun yaşı büyüdükçe, annenin onu beslemeyi kesip yeni bir çocuğa yatırım yapmasının [s.215] daha kazançlı olacağı bir an gelir. Bir süre sonra, zaten büyük çocuk memeyi  bırakmakla  genlerine  daha  fazla  yarar  sağlayacaktır:  Bir  litre  süt,  çocuğun genlerinin  kardeşlerinde   <i class="calibre3">bulunabilecek  </i> kopyalarına,  çocuğun  kendinde   <i class="calibre3">bulunan</i> genlerine sağlayacağından daha fazla yarar sağlayacaktır. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Anne  ve  çocuk  arasındaki  anlaşmazlık  mutlak  bir  anlaşmazlık  değildir; nicelikseldir ve bu örnekte zamanlama üzerine bir anlaşmazlıktır. Anne, varolan çocuğun beklenen  yaşam  süresini  ve  o  güne  kadar  çocuğuna  yaptığı  yatırımları  dikkate  alarak, yatırımdan "adil" bir pay alana kadar onu emzirmek isteyecektir. Buraya kadar herhangi bir anlaşmazlık yok. Ana ve çocuk, emzirmeye devam etmenin gelecekteki çocuklara olan bedelinin çocuğun sağlayacağı yararın iki katı olduğu noktada memeyi kesme konusunda da anlaşıyorlar. Fakat, bu ikisi arasındaki dönemde anne ile çocuk arasında anlaşmazlık var;  anne  çocuğun  kendi  payına  düşenden  fazlasını  almaya  başladığını  görüyor,  ancak diğer çocuklara çıkacak fatura bunun sağlayacağı yararın iki katından henüz az... </p>
<p class="calibre2">Memeden  kesme  zamanı,  anne  ve  çocuk  arasında  çıkabilecek  anlaşmazlık konusunda yalnızca tek bir örnek. Bu örneğe, bir bireyin doğmamış kardeşleri arasındaki anlaşmazlık  olarak  da  bakabiliriz;  ki  burada  anne  gelecekteki  çocuklarının  tarafını tutmaktadır.  Ana  babanın  yapacağı  yatırımlar  için  aynı  yaştaki  rakipler,  kardeşler arasında  da  yarış  olabilir.  Anne  bir  kez  daha  oyunun  adil  oynanmasını  sağlamaya çalışacaktır. </p>
<p class="calibre2">[s.216]  Birçok  yavru  kuş,  yuvalarında  anneleri  tarafından  beslenir.  Hepsi  de ağızlarını açıp ciklerler; annede içlerinden birinin açık ağzına bir solucan ya da bir lokma yiyecek  bırakır.  İdealde,  her  yavrunun  ne  kadar  yüksek  sesle  ciyakladığı  ne  kadar  aç olduğuna bağlıdır. Böylece, anne her zaman en fazla ciyaklayana yiyecek verdiği sürece, herkes kendi payına düşeni almış olur; yavru yeterince yediğinde fazla ciyaklamayacaktır. </p>
<p class="calibre2">En azından olabilecek en iyi durumda böyle olacaktır; içlerinden biri hile yapmadıkça... </p>
<p class="calibre2">Ancak, bencil gen kuramımızın ışığında, ne kadar aç oldukları konusunda bireylerin hile yapmalarını, yalan söylemelerini beklemeliyiz. Ciyaklama gittikçe yükselecektir, hem de gereksiz yere; çünkü hepsi de yüksek sesle bağırarak yalan söylerse, bu yüksek ciyaklama norm  haline  gelecek  ve  yalan  olma  niteliğini  yitirecektir.  Bununla  birlikte,  seslerini azaltamazlar,  çünkü  ciyaklamasını  azaltan  ilk  birey  daha  az  beslenerek  hemen cezalandırılacak  ve  büyük  olasılıkla  ölecektir.  Yine  de,  kuş  yavrularının  ciyaklama-ları sonsuza kadar yükselmiyor, çünkü başka unsurlar var. Örneğin, yüksek ses avcı hayvanları çekiyor ve yavrular fazla enerji harcıyor. </p>
<p class="calibre2">Bazen  de,  daha  önce  değindiğim  gibi,  yuvadaki  çocuklardan  biri  çelimsiz; diğerlerinden  daha  küçük  olur.  Bu  durumda  yiyecek  kavgasında  diğerleri  kadar  güçlü olamayacağı için genellikle ölür. Bir annenin, çelimsiz yavruyu ölüme bırakmakla hangi koşullarda  kazançlı  çıkacağını  ele  aldık.  Tamamen  sezgisel  olarak,  çelimsizin  sonuna kadar  mücadele  edeceğini  varsayabiliriz,  ancak  kuramımız  böyle  bir  şeyi  öngörmüyor. </p>
<p class="calibre2">[s.217] Ana baba yatırımından sağlayacağı yarar aynı yatırımın diğer yavrulara verilmesi durumunda  sağlanacak  yararın  yarısından  daha  az  olana  dek  zayıflayıp  küçüldüğünde, çelimsiz  yavru  huzur  içinde  ve  isteyerek  ölecektir.  Böyle  yapmakla  genlerine  en  fazla yararı  sağlamış  olur.  Şunu  söylemek  istiyorum,  "Beden,  yuvadaki  kardeşlerinden  çok daha  küçüksen,  mücadeleden  vazgeç  ve  öl!"  talimatını  veren  bir  gen,  gen  havuzunda başarılı  olabilir,  çünkü  kurtulacak  her  bir  kardeşin  bedeninde  taşınması  olasılığı  yüzde 50'dir; zaten her halükârda çelimsizin bedeninde yaşama devam etme şansı çok azdır. Bir çelimsizin  yaşamında  dönüşü  olmayan  bir  nokta  vardır.  Bu  noktaya  varmadan  önce mücadelesine  devam  etmelidir.  Bu  noktaya  geldiğinde  ise  vazgeçmeli  ve,  tercihan, kendini ana babası ya da kardeşleri tarafından yenmeye bırakmalıdır. </p>
<p class="calibre2">Lack'ın  kuluçka  sayısı  kuramını  tartışırken  bahsetmemiştim,  ancak  içinde bulunduğu yılda optimal kuluçka sayısının ne olduğunu karar verememiş bir anne için şu strateji  mantıklı  olacaktır:  Optimal  olacağını  düşündüğü  sayıdan  bir  fazla  yumurtlar. </p>
<p class="calibre2">Eğer o senenin yiyeceğini oluşturan mahsul beklenenden iyi çıkarsa, ek çocuğu büyütür. </p>
<p class="calibre2">Değilse, zarar etmesini engelleyebilir. Yavruları hep aynı sırada beslemeye dikkat ederek </p>
<p class="calibre2">-diyelim ki, büyüklük sırasına göre-, çelimsiz yavrunun kısa zamanda ölüp gitmesini ve işin  başında  yatırılmış  olan  yumurta  sarısı  ya  da  buna  eşdeğer  bir  kaynağın  ötesinde, daha fazla besinin bu yavruya harcanmamasını sağlar. Annenin açısından bakıldığında, çelimsiz olgusunun açıklaması budur. Çelimsiz yavru [s.218] annenin oynadığı kumarın güvencesidir. Bu birçok kuşta gözlenmiş bir olgu. </p>
<p class="calibre2">Bir  hayvan  bireyin,  genlerini  korumak  gibi  bir  "amacı"  varmışmışçasına davranan  bir  yaşamkalım  makinesi  olması  eğretilememizi  kullanarak,  ana  baba  ve yavruları arasında bir çelişki, bir nesil savaşı olduğundan bahsedebiliriz. Bu kurnazca bir savaştır  ve  iki  tarafta  hiçbir  şeyden  sakınmaz.  Çocuk  hiçbir  hile  yapma  şansını kaçırmayacaktır. Olduğundan daha açmış gibi rol yapacak; belki de kendini olduğundan genç göstermeye, gerçekte olduğundan daha büyük bir tehlikeyle karşı karşıya olduğuna inandırmaya  çalışacaktır.  Ana  babaya  fiziksel  olarak  kafa  tutmak  için  çok  gençtir,  ama elindeki  her  türlü  psikolojik  silahı  kullanır:  Yalan  söyleme,  hile  yapma,  aldatma, yaralanma... Ta ki, akrabalarına, aralarındaki genetik akrabalık ilişkisinin izin verdiğinin ötesinde  zarar  vermeye  başladığı  noktaya  kadar.  Öte  yandan,  ana  baba,  hileye  ve aldatmacaya karşı uyanık olmalı ve kandırılmamaya gayret etmelidir. Bu kolay bir işmiş </p>
<p class="calibre2">gibi  görünebilir.  Eğer  anne  çocuğunun  ne  kadar  aç  olduğu  konusunda  yalan söyleyebileceğini  biliyorsa,  ne  kadar  ağlarsa  ağlasın  yavruya  belirli  bir  miktardan  fazla yiyecek  vermemek  gibi  bir  taktik  uygulayabilir.  Buradaki  tehlike,  yavrunun  yalan söylemiyor  olabileceğidir  ve  eğer  beslenmediği  için  ölürse,  anne  kıymetli  genlerinin  bir kısmını kaybeder. Yaban kuşları yalnızca birkaç saat aç kalmakla ölebilir. </p>
<p class="calibre2">A.  Zahavi  çocuklara  özgü  şantajın  şeytanca  bir  biçimini  ortaya  çıkartmıştır: Çocuk,  bilerek,  avcı  hayvanları  yuvaya  çekecek  biçimde  bağırır;  [s.219]  şunu </p>
<p class="calibre2">"söylemektedir":  "Tilki,  tilki,  gel  beni  al."  Annenin  bu  bağırışı  durdurmak  için  tek  yolu çocuğa yiyecek  vermektir. Böylece, çocuk kendine düşen paydan daha fazlasını koparır, ama  kendini  de  tehlikeye  atmıştır.  Bu  acımasız  taktiğin  ilkesi,  uçağı  kaçırıp  da  fidye verilmediği  takdirde  uçağı  havaya  uçuracağı  tehdidinde  bulunan  hava  korsanının taktiğiyle  aynıdır.  Evrimin  böylesi  bir  davranış  yararına  çalışıp  çalışmayacağından şüpheliyim;  acımasızca  bir  davranış  olduğu  için  değil,  şantajcı  veledin  bu  işten  yarar sağlayabileceğinden şüphe ettiğim için. Eğer gerçekten de bir avcı çıkagelirse kaybedecek çok şeyi vardır. Bu tehlike tek bir çocuk için çok açık. Zahavi de böyle düşünüyor. Annesi çocuğuna  ne  kadar  yatırım  yapmış  olursa  olsun,  çocuğun  kendi  hayatına  verdiği  değer, annesinin  vereceği  değerden  fazla  olacaktır,  çünkü  annenin  genlerinin  yalnızca  yarısını taşımaktadır.  Bunun  da  ötesinde,  şantajcı  bir  yuva  dolusu  yavrudan  biri  olsa  bile  bu taktiğin  kazançlı  olup  olmayacağı  şüpheli,  çünkü  kendisinin  yanı  sıra  tehlikede  olan kardeşlerinin  her  birindeki  yüzde  50'lik  genetik  payı  da  tehlikeye  atmış  olacaktır. </p>
<p class="calibre2">Sanırım  bu  kuram,  avcının  yuvadan  en  büyük  yavruyu  kapma  gibi  bir  huyu  varsa işleyebilir. O zaman, daha küçük olan yavru avcıyı çağırma tehdidiyle kazançlı çıkabilir, çünkü  kendi  pek  de  tehlikede  olmayacaktır.  Bu,  kendini  havaya  uçurma  tehdidinde bulunmak yerine, tabancayı kardeşinin kafasına dayamaya benziyor. </p>
<p class="calibre2">Bir  gugukkuşu  yavrusunda  ise  şantaj  taktiği  daha  akılcı  biçimde  yarar sağlayabilir. Çok iyi bilindiği gibi, birçok yabancı yuvaya bir yumur- [s.220] ta bırakır ve oldukça  farklı  bir  türdeki  "sütannenin"  farkında  olmadan  yavru  gugukkuşunu büyütmesini  sağlar.  Bu  yüzden  yavru  gugukkuşunun  sütkardeşleriyle  genetik  ortaklığı yoktur  ( <i class="calibre3">Bazı  guguk  kuşu  türlerinin,  haince  nedenlerden  dolayı  hiçbir  zaman</i> <i class="calibre3">sütkardeşleri  olmaz.  Birazdan  anlatacağım;  şimdilik  sütkardeşlerin  yavru</i> <i class="calibre3">gugukkuşuyla  birlikte  yaşayabildiklerini  varsayalım</i>).  Eğer  yavru  gugukkuşu  avcıları çekecek  kadar  yüksek  sesli  bağırırsa  kaybedecek  çok  şeyi  -hayatı-  vardır.  Ancak sütannenin  kaybedebilecekleri  çok  daha  fazladır  ( <i class="calibre3">Belki  de  bebeklerinin  dördü  birden</i>). </p>
<p class="calibre2">Bu  nedenle  şantajcıya  kendi  payının  fazlasını  verecektir;  şantajcının  elde  edecekleri atıldığı tehlikeden ağır basabilir. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Bu noktada, öznel eğretilemelere kaptırıp gitmediğimizden emin olabilmek için, saygın  gen  diline  geri  dönmek  akıllıca  olacak.  Yavru  gu-gukkuşlarının,  "Avcı,  avcı,  gel beni  ve  küçük  kardeşlerimi  al"  diye  bağırarak  sütannelerine  "şantaj"  yaptıkları  hipotezi aslında ne anlama geliyor? Bunun gen terimleriyle anlamı aşağıdaki gibidir. </p>
<p class="calibre2">Gugukkuşunda  yüksek  sesle  bağırma  genlerinin  gen  havuzundaki  sayısı  arttı, çünkü  yüksek  ciklemeler  sütannelerin  yavru  gugukkuşlarını  besleme  olasılığını  artırdı. </p>
<p class="calibre2">Sütannelerin bağrışmalara bu biçimde tepki vermesinin nedeni, bağırmaya tepki verme geninin süt-türün gen havuzunda yaygınlaşmış olmasıydı; yaygınlaşmıştı çünkü sütanne gugukkuşu  yavrularına  ek  yiyecek  vermezse,  kendi  yavrularından  daha  az  sayıda büyütebiliyordu  -  kendi  gugukkuşu  yavrularına  fazla  yiyecek  veren  rakip  ana  babaların </p>
<p class="calibre2">[s.221]  büyüttüğünden  daha  az  sayıda.  Bunun  nedeni,  gugukkuşu  yavrusunun bağrışmasıyla  avcıların  yuvayı  fark  etmeleriydi.  Yavru  gugukkuşların-daki  bağırmama geninin  avcının  midesine  inmesi  olasılığı  daha  azdı  belki,  ama  bağırmayan  gugukkuşu yavruları ek yiyecek alamama durumunda daha fazla zarar görüyordu. Böylece de, yüksek sesle bağırma genleri gugukkuşu gen havuzunda yaygınlaştı. </p>
<p class="calibre2">Yukarıdakinden  daha  öznel  argümanın  izinden  giden  benzer  bir  genetik  akıl yürütme  zinciri  bize  şunu  gösterecektir:  Böylesine  şantajcı  bir  gen  gugukkuşu  gen havuzunda yaygınlaşacaktır ama sıradan bir türün gen havuzunda yaygınlaşması olasılığı düşüktür,  en  azından  yaygınlaşma  nedeninin  avcıları  çekmek  olmasının  olasılığı  düşük olacaktır. Sıradan bir türde bağırma genlerinin yaygınlaşması için başka nedenler elbet olabilir;  bunları  daha  önce  gördük.  Bu  ciklemelerin  avcıları  çektiği  zaman  zaman  görü-</p>
<p class="calibre2">lecektir,  ancak  rastlantısal  olarak.  Avcıların  seçme  etkisi,  eğer  varsa,  ciklemelerin  daha yavaş sesle yapılması olacaktır. Gugukkuşlarını ele alan varsayımsal örnekte avcıların net etkisi  -ilk  anda  paradoksal  görünmesine  karşın-  bağrışmaların  daha  da  yükselmesi olabilir. </p>
<p class="calibre2">Gugukkuşlarının  ve  kuluçka  asalaklığı  alışkanlığı  olan  benzeri  başka  kuşların gerçekten  de  şantaj  taktiğini  uyguladıklarına  ilişkin  bir  kanıt  yok.  Ancak  acımasız olmadıkları  söylenemez.  Örneğin,  balkılavuzu  kuşu  da  gugukkuşları  gibi  yumurtalarını başka  türlerin  yuvalarına  bırakır.  Bu  kuş  yavrusunun  sivri,  kancalı  bir  gagası  vardır. </p>
<p class="calibre2">Yumurtadan  çıkar  çıkmaz  ( <i class="calibre3">henüz  gözleri</i>  [s.222]   <i class="calibre3">görmemektedir</i>)  tüysüz  ve  pek  çok konuda  çaresizken,  sütkardeşlerini  gagalayarak  öldürür;  dolayısıyla  da  ölü  kardeşler yiyecek için yanşamaz! Bildiğimiz gugukkuşu ise aynı sonuca biraz daha farklı bir yolla ulaşır. Kısa bir kuluçka süresi vardır, bu nedenle de yavru guguk sütkardeşlerinden daha önce  yumurtadan  çıkar.  Yumurtadan  çıkar  çıkmaz  da,  mekanik  bir  davranışla,  bütün öteki  yumurtaları  yuvadan  aşağı  atar.  Bir  yumurtanın  altına  girer  ve  onu  sırtındaki çukura oturtur. Kanat çıkıntıları arasında yumurtayı dengeleyerek, yavaş yavaş geri yü-</p>
<p class="calibre2">rür,  yuvanın  kenarına  dayanır  ve  yumurtayı  aşağı  fırlatır.  Bütün  diğer  yumurtalara  da aynı  şeyi  yapar;  tüm  yuva  -ve  böylelikle  de  sütannesinin  tüm  ilgisi-  yalnızca  kendine kalıncaya dek... </p>
<p class="calibre2">Geçen yıl öğrendiğim en ilginç şey İspanya'dan F. Alvarez, L. Arias de Reyna ve H.  Se-gura  tarafından  bildirildi.  Olası  sütannelerin  -gugukkuşlarının  olası  kurbanları- </p>
<p class="calibre2">yabancıları,  gugukkuşu  yumurtalarını  veya  yavrularını  saptama  yeteneklerini araştırıyorlardı.  Deneyleri  sırasında,  saksağan  yuvasına  gugukkuşu  yumurtası  ve yavruları  ile  bunlarla  kıyaslayabilmek  için  kırlangıç  gibi  başka  türlerin  yumurta  ve yavrularını  koyma  fırsatı  buldular.  Bir  keresinde,  bir  saksağan  yuvasına  yavru  bir kırlangıç  koydular.  Ertesi  gün,  saksağan  yumurtalarından  birini  yuvanın  altında,  yere düşmüş  olarak  buldular.  Kırılmamıştı,  bu  yüzden  yerden  alıp  yuvaya  geri  koydular  ve gözlediler. Gördükleri son derece ilginçti. Yavru kırlangıç, tıpkı bir yavru gugukkuşu gibi davranarak, yumurtayı dışarı attı. Yumurtayı tekrar yerine koydular ve  [s.223] aynı  şey tekrarlandı.  Yavru  kırlangıç,  gugukkuşunun  yöntemini  kullanarak  yumurtayı  sırtında, kanat  çıkıntılarının  arasında  dengeledi  ve  yumurta  aşağı  düşene  dek  yuvanın  kenarına doğru geri geri yürüdü. </p>
<p class="calibre2">Alvarez  ve  arkadaşları  akıllıca  davranarak  bu  şaşırtıcı  davranışı  yorumlama girişiminde bulunmadılar. Kırlangıç gen havuzunda böyle bir davranış nasıl gelişebildi? </p>
<p class="calibre2">Bu  kırlangıcın  normal  yaşamında  benzeri  bir  davranış  olmalıydı.  Yavru  kırlangıçlar normal  yaşamlarında  kendilerini  bir  saksağan  yuvasında  buluvermezler.  Normalde, kendi  yuvalarından  başka  yerde  hiç  bulunmazlar.  Bu  davranış  evrimleşmiş  bir  karşı-</p>
<p class="calibre2">guguk adaptasyonunu temsil edebilir mi? Doğal seçilim, kırlangıç gen havuzunda, gugukkuşunu kendi silahlarıyla vurmak için bir karşı-saldırı politikası mı geliştirdi? Normalde, gugukkuşu  kırlangıç  yuvalarına  yumurta  bırakmaz.  Belki  de  nedeni  budur.  Bu  kurama göre,  deneydeki  saksağan  yumurtaları  aynı  işleme  tabi  tutuluyorlar;  belki  de  guguk yumurtaları  gibi  kırlangıç  yumurtalarından  daha  büyük  oldukları  için.  Fakat,  bir  yavru kırlangıç  büyük  bir  yumurtayla  kırlangıç  yumurtası  arasındaki  farkı  görebiliyorsa, annenin  de  aynı  şeyi  yapabilmesi  gerekir.  Bu  örnekte  guguk  yumurtasını  atan  neden anne değil? Annenin bunu yapması yavrunun yapmasından daha kolay. Yavru kırlangıcın davranışının yuvadan çürük yumurta ve döküntüleri atmaya yönelik olduğu kuramına da aynı itirazı yöneltebiliriz. Bir kez daha, bu görev anne tarafından daha iyi yapılabilir -ve yapılmaktadır  da.  Zor  ve  beceri  isteyen  bir  iş  olan  yumur-  [s.224]  ta  atma  işleminin, yetişkin  bir  kırlangıç  tarafından  kolaylıkla  yapılabilecekken  zayıf  ve  çaresiz  bir  yavru kırlangıç  tarafından  yapılması,  beni  şu  sonuca  götürüyor:  Annenin  açısından  bakıl-dığında yavrunun yaptığı iyi bir iş değil. </p>
<p class="calibre2">Doğru  açıklamanın  gugukkuşlarıyla  hiçbir  ilişkisi  olmaması  bana  mantıklı geliyor.  Düşüncesi  bile  insanın  kanını  donduruyor,  ama  bu  yavru  kırlangıçların birbirlerine  yaptıkları  bir  şey  olmasın?  İlk  doğan  yavru,  ana  baba  yatırımı  için  henüz yumurtadan  çıkmamış  kardeşleriyle  yarışacağından,  diğer  yumurtalardan  birini  dışarı atarak yaşamına başlarsa avantajlı olabilir. </p>
<p class="calibre2">Lack'ın  kuluçka  sayısı  kuramı  annenin  bakış  açısından  optimum  olanı  ele  alır. </p>
<p class="calibre2">Ben bir anne kırlangıçsam, benim açımdan optimum kuluçka sayısı beştir diyelim. Ama ben  bir  yavru  kırlangıçsam,  benim  için  optimum  kuluçka  sayısı  daha  az  olabilir,  tabii benim kuluçkadaki yumurtalardan biri olmam koşuluyla! Ana babanın belirli bir miktar yatırımı  vardır  ve  bunu  beş  yavru  arasında  eşit  biçimde  paylaştırmak  "ister".  Ama yavruların her biri kendine ayrılmış beşte bir paydan daha fazlasını isteyecektir. Gugukkuşunun tersine, hepsini istemez, çünkü diğer yavrularla akrabalığı vardır. Yine de beşte birden fazlasını ister. Bir yumurtayı aşağı itivermekle 1/4 pay elde edebilir; bir yumurta daha attığındaysa 1/3 pay alabilir. Gen diline çevirirsek, bir kardeş öldürme geninin, gen havuzunda  yayılması  mantıklıdır,  çünkü  bu  genin  kardeşini  öldüren  bireyin  bedeninde olma olasılığı yüzde 100'dür ve kurbanın bedeninde olma olasılığı yüzde 50'dir. </p>
<p class="calibre2">[s.225]  Bu  kurama  yöneltilecek  temel  itiraz,  söz  konusu  şeytani  davranış </p>
<p class="calibre2">gerçekten oluyorsa kimsenin bunu görmemiş olmasına inanmanın güç olduğu. İnandırıcı bir açıklamam yok. Dünyanın değişik bölgelerinde değişik kırlangıç ırkları var. İspanyol ırkının,  örneğin,  İngiliz  ırkından  belirli  açılardan  farklı  olduğu  biliniyor.  İspanyol  ırkı, İngiliz  ırkı  kadar  yoğun  biçimde  gözlenmemiş;  sanırım  kardeş  öldürme  olayı  oluyor, ancak atlanmış. </p>
<p class="calibre2">Burada  kardeş  öldürme  varsayımı  gibi  olanaksız  bir  düşünce  öne  sürme nedenim,  genel  bir  noktaya  parmak  basmak  istemem.  Yavru  gugukkuşunun  acımasız davranışı,  herhangi  bir  ailede  olanların  aşırı  bir  örneği.  Gerçek  kardeşler  birbirlerine, gugukkuşunun  süt  kardeşlerine  olduğundan  daha  yakındır,  ancak  aradaki  yalnızca derece farkıdır. Kardeş öldürmenin evrimleşeceğine inanmasak bile, çocuğun kardeşlerinin  ölmesinin  bedeliyle  kendine  sağlayacağı  yararın  tartıldığı,  daha  az  bencilce  olan sayısız örnek  olmalı. Böylesi örneklerde, sütten kesme  örneğinde  olduğu gibi, ana baba ve çocuk arasında gerçek bir çıkar çatışması vardır. </p>
<p class="calibre2">Bu nesil çatışmasında kim daha şanslı? R. D. Alexander, bu sorunun genel bir yanıtı olduğunu öne sürdüğü ilginç bir makale yazmıştır. Ona göre, ana baba her zaman kazanacaktır.  Eğer  bu  doğruysa,  bu  bölümü  okuyarak  zaman  yitiriyor  sunuz.  Eğer Alexander  haklıysa,  bunun  ilginç  sonuçları  olacaktır.  Örneğin,  özverili  davranış  bireyin kendi  genlerine  yararlı  olduğu  için  değil,  yalnızca  ana  babanın  genlerine  yararlı  olduğu için  evrimleşir.  Alexander<b class="calibre4">' </b>ın<b class="calibre4">  </b>terimlerini  [s.226]  kullanırsak,  ana  baba  yönetimi  özverili davranışın evrimsel nedeninde akraba seçiliminden bağımsız bir alternatif oluşturur. Bu yüzden Alexander'ın nasıl mantık yürüttüğünü incelemek ve onun neden yanlış olduğunu anlama konusunda bir çaba göstermeliyiz. Aslında bu, matematiksel olarak yapılmalıydı, ancak  bu  kitapta  derinlemesine  matematik  kullanmaktan  kaçınıyoruz  ve  Alexander'ın savındaki yanlış hakkında matematik olmadan da sezgisel bir düşünce edinebiliriz. </p>
<p class="calibre2">Alexander'ın  temel  genetik  görüşü  aşağıdaki  kesintili  alıntıda  saklıdır:  ".....  bir gencin, ana babasal imtiyazların eşit olmayan bir biçimde dağılmasına neden olduğunu ve  böylece  de  annenin  toplam  doğurganlığını  azalttığını  düşünelim.  Bu  yolla,  henüz gençken  bireyin  sağlıklılığını  artıran  bir  genin,  bu  genç  büyüdüğünde  sağlıklılığını azaltması  kaçınılmazdır,  çünkü  böylesi  mutant  genler  mutant  bireyin  evlatlarında  ço-</p>
<p class="calibre2">ğalmış  bir  biçimde  bulunacaktır."  Alexander'ın  yeni  mutasyona  uğramış  bir  gen düşünüyor  olması  tartışmamız  açısından  önemli  değil.  Ana  babanın  birinden  kalıtımla aktarılmış ender bir gen düşünmek daha iyi. "Sağlıklılık", doğurganlık başarısı anlamına gelen  özel  bir  teknik  terim  olarak  kullanılıyor.  Temelde  Alexander'ın  söylediği  şu: Çocuğun,  ana  babanın  toplam  doğurganlığı  pahasına,  kendi  payına  düşenden  fazlasını kapmasına neden olan bir gen, gerçekten de yaşamkalım şansını artırabilir. Ancak çocuk büyüyüp  ana  baba  olduğunda  cezasını  ödeyecektir,  çünkü  bu  bencil  gen  kendi çocuklarına  da  kalıtımla  geçmiştir  ve  onun  doğurganlıktaki  toplam  [s.227]  başarısını azaltacaktır. Bir anlamda kendi kazdığı çukura düşecektir. Bu yüzden de, söz konusu gen başarılı olamaz ve bu anlamda ana baba tartışmayı her zaman kazanmalıdır. </p>
<p class="calibre2">Bu  argüman  hemen  kuşkumuzu  uyandırmak;  çünkü  gerçekte  varolmayan genetik  bir  asimetriye  dayanmaktadır.  Alexander,  "ana  baba"  ve  "evlat"  sözcüklerini aralarında temel bir farklılık varmışçasına kullanıyor. Önceden de gördüğümüz gibi, ana baba ve çocuk arasında uygulama farkları olmasına karşın ( <i class="calibre3">örneğin, ana baba çocuktan</i> <i class="calibre3">daha  yaşlı;  çocuklar  ana  babanın  bedeninden  çıkıyor... </i>),  temel  bir  genetik  asimetri yoktur. Nereden bakarsanız bakın, akrabalık derecesi yüzde 50'dir. Ne demek istediğimi anlatabilmek için Alexander'ın sözcüklerini tekrarlayacağım; ancak "ana baba", "genç" ve diğer uygun sözcükleri baş aşağı ederek... "Bir  <i class="calibre3">ana babanın, </i> ana babasal imtiyazların  <i class="calibre3">eşit</i> bir  biçimde  dağılmasına  neden  olan  bir  geni  olduğunu  düşünelim.  Bu  yolla,  <i class="calibre3">ana</i> <i class="calibre3">babayken  </i> bir  bireyin  sağlıklılığını  artıran  bir  genin,  <i class="calibre3">gençlikte  </i> bireyin  sağlıklılığını azaltması  kaçınılmazdır!"  Böylece  Alexander'ın  sonucunun  tam  karşıtı  bir  sonuç  elde ettik; yani, herhangi bir ana baba/evlat çatışmasında, çocuk kazanmalıdır! </p>
<p class="calibre2">Burada yanlış bir şeyler olduğu açık. Her iki argüman da çok basite indirgendi. </p>
<p class="calibre2">Benim ters alıntımın amacı Alexander'ın karşıtı bir görüşü kanıtlamak değil; yalnızca bu tür  yapay  asimetrik  bir  yolla  tartışılamayacağını  göstermek  istedim.  Hem  Alexander'ın argümanı  hem  de  benim  onu  ters  çevirmem,  olgulara  bir   <i class="calibre3">bireyin  </i> bakış  açısıyla yaklaşılmasından  kaynaklandı  -  Ale-  [s.228]  xander'da  ana  babanın,  benimkinde çocuğun. Sanırım, "sağlıklılık" gibi bir teknik terim kullanıldığında bu cinsten bir yanlışa düşmek  çok  kolay,  işte  bu  sözcüğü  bu  kitapta  kullanmamamın  nedeni  bu!  Gerçekte, evrimde  bakış  açısı  önemli  olan  tek  bir  varlık  var;  o  varlık  da  bencil  gen.  Genç bedenlerdeki  genler,  ana  baba  bedenlerinden  daha  akıllı  olup  onları  yenebilme yetenekleri  nedeniyle  seçilime  uğrarlar;  ana  baba  bedenlerindeki  genler  de  gençlerden akıllı  olup  onları  yenebilme  yetenekleri  nedeniyle  seçilime  uğrarlar.  Aynı  genlerin sırasıyla genç bedende ve ana baba bedeninde bulundukları gerçeğinde hiçbir paradoks yok.  Genler,  ellerindeki  güçleri  en  iyi  şekilde  kullanabilme  yetenekleri  için  seçilirler ( <i class="calibre3">Uygulamadaki  fırsatları  kendi  çıkarları  için  kullanacaklardır</i>).  Bir  gen  genç  bir bedende yerleşikken uygulamadaki fırsatlar, bir ana baba bedenindeki fırsatlardan farklı olacaktır.  B u   yüzden  de,  bedeninin  yaşamındaki  iki  aşamada  optimum  politikası  farklı olacaktır. Alexander'ın yaptığı gibi, daha sonraki politikanın öncekini geçersiz kılacağını düşünmek için hiçbir neden yoktur. </p>
<p class="calibre2">Alexander'a  karşı  çıkışımızı  bir  başka  yolla  da  yapabiliriz.  Alexander,  bir taraftan  ana  baba/çocuk  ilişkisinde,  diğer  taraftan  da  kardeş  ilişkisinde,  sözcüklerle belirtmese de, yanlış bir asimetri varsayıyor. Hatırlayacaksınız; Tri-vers'e göre, bencil bir çocuğun  kendi  payına  düşenden  fazlasını  kopartmasının  kendine  getireceği  bedel ( <i class="calibre3">yalnızca bir noktaya kadar koparmaya çalışmasının nedeni</i>), her biri kendi genlerinin yarısını  taşıyan  kardeşlerini  kaybetme  teh-  [s.229]  likesiydi.  Ancak  kardeşler,  yalnızca, akrabalık  derecesinin  yüzde  50  olduğu  özel  bir  durumdu.  Bencil  çocuğun  gelecekteki çocukları, onun için kardeşlerinden ne daha az ne de daha çok "değerlidir". Bu nedenle, kaynaklardan  hak  ettiğinden  fazla  kapmanın  net  bedeli,  aslında,  yalnızca  kaybedilen kardeşlerle değil, gelecekte kendi aralarındaki bencillikten dolayı kaybedilecek evlatlarla da  ölçülmelidir.  Alexander'ın,  gençlik  bencilliğinin  kendi  çocuklarınıza  da  yayılmasının ve  sizin  kendi  uzun  dönemli  doğurganlığınızı  azaltmasının  dezavantajı  üzerine  yaptığı saptama çok güzel. Ancak bu, yalnızca söz konusu saptamayı denklemin bedel hanesine yazmamız  gerektiği  anlamına  geliyor.  Bir  çocuk,  kendi  elde  edeceği  yarar  yakın akrabalarına  vereceği  zararın  en  azından  yarısı  olduğu  sürece,  bencil  olmakla  kazançlı çıkacaktır.  Burada,  "yakın  akrabaların"  yalnızca  kardeşleri  değil,  bireyin  gelecekteki çocuklarını da kapsadığını biliyoruz. Bir bireyin kendi rahatına vereceği değer, kardeşlerinden birine vereceği değerin en az yarısı kadar olmalıdır: Bu Trivers'in temel varsayımı. </p>
<p class="calibre2">Aynı zamanda, kendine verdiği değer, gelecekteki çocuklarından birine vereceği değerin iki  katı  olmalıdır.  Alexander'ın  "çıkar  çatışmasının"  ana  baba  tarafından  bilerek konulmuş bir avantaj olduğu düşüncesi doğru değildir. </p>
<p class="calibre2">Temel genetik düşüncesine ek olarak, Alexander'ın ana baba/çocuk ilişkisindeki varlığı  yadsınamaz  asimetrilerden  kaynaklanan  daha  da  pratik  argümanları  var.  Ana baba  aktif  ortaktır;  yiyecek  getirme,  vs.  işini  yapar.  Bu  yüzden  de  söz  sahibidir.  Eğer çalışmamaya karar verirse, [s.230] çocuğun yapabileceği pek fazla bir şey yoktur, çünkü daha  küçüktür  ve  karşılık  veremez.  Ana  baba,  çocuğun  isteklerine  kulak  asmaksızın, kendi  istediklerini  yaptırabilecek  bir  konumdadır.  Bu  yaklaşımın  yanlış  olmadığı  açık, çünkü  bu  örnekteki  varsayım  gerçek.  Ana  babalar  gerçekten  de  çocuklardan  daha büyükler;  daha  güçlüler;  daha  bilgililer.  Bütün  iyi  kartlar  onlarda  gibi  görünüyor.  Ama çocukların ellerinde de birkaç iyi koz var. Örneğin, ana baba için çocuklarının her birinin ne  kadar  aç  olduğunu  bilmek  önemlidir;  yiyeceği  etkin  bir  biçimde  paylaştırmak  ister. </p>
<p class="calibre2">Elbette  yiyecek  çocuklar  arasında  eşit  olarak  paylaştırılabilir,  ama  ideal  olanı  yiyeceği daha  iyi  kullanabilecek  olana  bir  parça  daha  fazla  vermektir.  Her  çocuğun  anneye  ne kadar aç olduğunu söylediği bir sistem ana baba için en iyisi ve gördüğümüz gibi de böyle bir  sistem  evrimleşmiş.  Ama  yavrular  yalan  söyleyebilecek  bir  konumdadır,  çünkü, kendilerinin  ne  kadar  aç  olduğunu   <i class="calibre3">bilirler; </i> anne  ise  yalnızca  doğru  söyleyip söylemediklerini   <i class="calibre3">tahmin  edebilir. </i> Ana  babanın  küçük  bir  yalanı  saptayabilmesi  hemen hemen imkânsızdır; büyük bir yalanı ise belki görebilir. </p>
<p class="calibre2">Bebeğin  ne  zaman  mutlu  olduğunu  görebilmek  ana  babanın  yararınadır  ve bebeğin mutlu olduğu zaman bunu söyleyebilmesi bebek için iyi bir şeydir. Mırıldanma ve  gülümseme  gibi  sinyallerin  seçilime  uğramasının  nedeni,  ana  babaya  hangi eylemlerinin  çocuğa  yararlı  olduğunu  göstermesi  olabilir.  Anne  için,  çocuğunun gülümsemesi ya da kedisinin mırıldanması bir ödüldür; tıpkı mideye indirilen yiyeceğin labi-  [s.231]  rentteki  fare  için  ödül  olması  gibi.  Ancak,  tatlı  bir  gülümsemenin  ya  da yüksek sesli bir mırıltının ödül olduğu bir kez doğrulandığı vakit, çocuk bu gülümseme ya da  mırıltıyı  ana  babayı  yönetmek  ve  ana  baba  yatırımından  payına  düşenden  fazlasını alabilmek için kullanacak bir konuma gelir. </p>
<p class="calibre2">Demek  ki,  nesil  savaşını  kimin  kazanacağı  sorusunun  genel  bir  yanıtı  yok.  En sonunda çocuğun istediği ve ana babanın arzuladığı ideal durumlar arasında bir uzlaşma sağlanacaktır.  Bu,  gugukkuşu  ile  üvey  anası  arasındaki  savaşa  benzemekle  birlikte,  o denli  şiddetli  olmayacaktır.  Çünkü  hasımların  ortak  bazı  genetik  çıkarları  vardır ( <i class="calibre3">Yalnızca bir noktaya kadar veya belirli zamanlarda hasım olurlar</i>). Bununla beraber, gugukkuşlarının  kullandığı  taktiklerin  çoğu  -aldatmaca  ve  yararlanma  taktikleri-, gugukkuşundan  beklenebilecek  salt  bencilliği  göstermeseler  de,  ana  babanın  kendi çocuklarınca da kullanılabilir. </p>
<p class="calibre2">Bu  bölüm  ve  eşler  arasındaki  çatışmayı  tartışacağımız  bir  sonraki  bölüm  size müthiş  alaycı  gelebilir;  hatta  çocuklarına  ve  birbirlerine  bağlı  ana  babaların  moralini bozabilir. Bir kez daha, bilinçli güdülerden bahsetmediğimi tekrarlama-lıyım. Hiç kimse çocukların,  içlerindeki  bencil  genler  yüzünden  bilerek  ve  kasıtlı  olarak  ana  babalarını aldattığını  öne  sürmüyor.  Bir  kez  daha  tekrarlamalıyım:  "Bir  çocuğun  hiçbir  yalan söyleme, hile yapma, aldatma, kullanma, ... fırsatını kaçırmaması gerekir" gibi bir şeyler söylediğimde,  "gerekir"  sözcüğünü  özel  bir  biçimde  kullanıyorum.  Bu  tür  davranışın ahlaksal  [s.232]  ya  da  arzulanan  bir  şey  olduğunu  savunmuyorum.  Yalnızca  doğal seçilimin bu tarzda hareket eden çocukların yararına işleyeceğini ve bu yüzden de yaban topluluklarına  baktığımızda  aileler  içerisinde  bencillik  ve  hile  görebileceğimizi söylüyorum. "Çocuğun hile yapması gerekir" cümlesi, çocukları hile yapmaya yatkın kılan genlerin,  gen  havuzunda  avantajlı  olduğu  anlamına  gelir.  Eğer  buradan  çıkarılması gereken  insana  ilişkin  bir  ahlak  dersi  varsa,  o  da  çocuklarımıza  özveriyi   <i class="calibre3">öğretmemiz</i> gerektiğidir,  çünkü  özverinin  çocuklarımızın  biyolojik  doğasının  bir  parçası  olmasını bekleyemeyiz. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">[s.233] </p>
<p class="calibre2">IX. Bölüm  </p>
<p class="calibre2"><b class="calibre4">Eşey Savaşları </b></p>
<p class="calibre2"><b class="calibre4"> </b></p>
<p class="calibre2">Eğer genlerinin yüzde 50'si karşılıklı ortak olan ana baba ve çocuklar arasında çıkar çatışması varsa, birbirleriyle akraba olmayan eşler arasındaki çatışma kim bilir ne şiddette  olacaktır!  Ortak  olarak  sahip  oldukları  tek  şey,  aynı  çocuktaki  yüzde  50'lik hisselerdir. Anne ve baba aynı çocuğun değişik yarılarının iyiliği ile ilgilendiklerinden, bu çocukların yetiştirilmesinde işbirliği yapmaları her ikisinin de yararına olabilir. Bununla birlikte,  ana  babanın  biri,  çocuğa  yatırılacak  masraflı  kaynaklardan  kendi  payına düşenden daha azını yatırıp da işi idare edebiliyorsa, daha iyi durumda olacaktır, çünkü bu şekilde öbür eşlerinden olan çocuklarına daha fazla zaman ayırabilecektir. Bu yüzden de,  eşlerden  her  birinin  diğerim  kullanmaya  çalıştığı  ve  daha  fazla  yatırım  yapmaya zorladığı  düşünülebilir.  İdeal  durumda,  bir  birey  karşı  cinsin  mümkün  olduğunca  çok üyesiyle çiftleşmekten "hoşlanacaktır" ( <i class="calibre3">fiziksel olarak zevk alındığından bahsetmiyorum</i> <i class="calibre3">ama  elbette  hoşlanabilir</i>)  ve  her  seferinde  eşini  çocukları  büyütmek  üzere  yalnız bırakacaktır.  İlerde  de  göreceğimiz  gibi,  bazı  türlerde  işler  gerçekten  bu  hale  geliyor, fakat bir başka türde de erkekler çocuk büyütmenin yükünü eşit bir biçimde paylaşmak zorundalar.  Cinsel  ortaklığa  bu  bakış  -karşılıklı  güvenmeme  ve  karşılıklı  kullanma-Trivers [s.234] tarafından  özellikle vurgulanıyor. Bu etologlar için oldukça yeni bir  şey. </p>
<p class="calibre2">Çoğunlukla, cinsel davranışı, çiftleşmeyi ve bundan önceki oynaşmayı, karşılıklı yarar ve hatta türün iyiliği için yapılan bir işbirliği girişimi olarak ele almışızdır! </p>
<p class="calibre2">Hadi,  ta  ilk  ilkelere  geri  dönelim;  dişilik  ve  erkekliğin  temel  doğasını sorgulayalım.  III.  Bölüm'de,  temelindeki  asimetriyi  vurgulamaksızın  cinselliği  tartıştık. </p>
<p class="calibre2">Sözcüklerin  ne  anlama  geldiğini  sormadan,  bazı  hayvanlara  erkek,  diğerlerine  de  dişi denildiğini kabullendik. Peki, erkekliğin özü ne? Temeline indiğinizde, dişiyi tanımlayan nedir? Biz, memeliler olarak, cinsleri bir özellikler bütünü olarak görürüz: Bir penise sahip  olmak;  bebek  doğurmak;  özel  süt  bezleriyle  süt  emzirmek;  belirli  kromozomal özellikler; vs... Bir bireyin eşeyini belirlemekte kullandığımız bu kriterler memeliler söz konusu olduğunda iyi hoş da, genel anlamda bitkiler ve hayvanları düşündüğümüzde bu kriterlere ancak bir insanın cinsiyetini anlamak için pantolon giyip giymediğine bakmak kadar güvenebiliriz. Örneğin, kurbağalarda iki eşeyde de penis yoktur. Öyleyse, belki de erkek  ve  dişi  sözcüklerinin  genel  bir  anlamı  yok.  Eninde  sonunda  sadece  sözcüktür bunlar ve eğer, kurbağaları tanımlamada yararlı olmadıklarını düşünüyorsak bu terimleri bir  kenara  atmakta  özgürüz  demektir.  İstersek,  kurbağaları  keyfi  bir  biçimde  Eşey  1  ve Eşey 2 olarak ayırabiliriz. Bununla birlikte, tüm hayvanlar ve bitkilerde, erkekleri erkek, dişileri de dişi olarak etiketlemekte kullanılabilecek temel bir eşey özelliği var: Erkeklerin eşey  hücreleri  ya  da  "gametleri",  dişilerin  gametlerinden  çok  daha  küçük  ve  [s.235] </p>
<p class="calibre2">sayıları da daha fazla. Bu hem hayvanlar hem de bitkiler için geçerli. Bir birey grubunun büyük  eşey  hücreleri  var  ve  onları  dişi  olarak  adlandırmak  kolaylık  sağlıyor.  Diğer grubun  ise  -onlara  erkek  demek  daha  kolay  olacak-  küçük  eşey  hücreleri  var.  Bu  fark özellikle sürüngenlerde ve kuşlarda çok belirgin; tek bir yumurta hücresi, gelişmekte olan yavruyu  haftalarca  besleyebilecek  besine  ve  büyüklüğe  sahip.  Ancak  mikroskopla görülebilecek kadar küçük olduğu insanlarda bile yumurta, spermden defalarca daha bü-</p>
<p class="calibre2">yük.  Göreceğimiz  gibi,  eşeyler  arasındaki  bütün  diğer  farklılıkların  bu  temel  farktan kaynaklandığı yorumunu yapabiliriz. </p>
<p class="calibre2">Bazı  ilkel  canlılarda,  örneğin  bazı  mantarlarda,  bir  çeşit  eşeyli  üreme görülmesine  karşın  erkeklik  ve  dişilik  diye  bir  şey  yok.  İzogami  dediğimiz  sistemde bireyler iki eşeye ayrılamıyor. Herkes herkesle çiftleşebilir. İki ayrı çeşit gamet -yumurta ve sperm- yok ve tüm eşey hücreleri aynı; bunlara izogamet adı veriliyor. Yeni bireyler, her  biri  mayoz  bölünmeyle  oluşan  iki  izogametin  birleşmesiyle  oluşuyor.  Elimizde  üç izogametimiz -A, B, C- varsa, A, B ile veya C ile birleşebilir; B ise A veya C ile birleşebilir. </p>
<p class="calibre2">Normal  eşey  sistemlerinde  bu  asla  olmaz.  Eğer  A  bir  spermse  ve  B  ile  veya  C  ile birleşebiliyorsa, B ve C ancak yumurta olabilir ve B ile C birbirleriyle birleşemez. </p>
<p class="calibre2">İki  izogamet  birleştiğinde,  yeni  bireye  her  ikisi  de  eşit  sayıda  gen  ve  eşit miktarda  yedek  besin  verir.  Sperm  ve  yumurta  da  eşit  sayıda  genle  katkıda  bulunur, ancak  yedek  besin  sağlama  açısından  yumurtanın  katkısı  daha  fazladır.  Aslında  bu açıdan  spermlerin  hemen  hemen  hiç  katkı-  [s.236]  sı  yoktur  ve  yalnızca  genlerini mümkün  olduğunca  uzağa  götürebilmeyi  düşünürler.  Bu  yüzden  de,  cinsel  birleşme sırasında  baba  payına  düşenden  ( <i class="calibre3">yani  yüzde  50</i>)  daha  az  kaynak  yatırımı  yapar.  Her sperm  çok  küçük  olduğundan,  bir  erkek  her  gün  bunlardan  milyonlarcasını  üretebilir. </p>
<p class="calibre2">Bu, değişik dişiler kullanarak, kısa bir zamanda  oldukça  fazla sayıda çocuk sahibi olma potansiyeli  taşıdığı  anlamına  gelir.  Her  seferinde  yeni  dölüte  annesi  tarafından  yeterli besin verildiği için bu mümkün olabiliyor. Böylelikle, bir dişinin sahip olabileceği çocuk sayısı  kısıtlı,  ancak  bir  erkeğin  sahip  olabileceği  çocuk  sayısı  sınırsız  oluyor.  Dişinin kullanılması burada başlıyor. </p>
<p class="calibre2">Parker  ve  başkaları,  izogametlerden  başlayarak  bu  asimetrinin  nasıl evrimleşmiş  olabileceğini  gösterdiler.  Tüm  eşey  hücrelerinin  kabaca  aynı  büyüklükte olduğu ve karşılıklı değişebilir olduğu günlerde, diğerlerinden bir parça daha büyük olan hücreler  olmalıydı.  Bazı  açılardan  büyük  bir  izogametin,  ortalama  boyutlardaki  bir izogamete  kıyasla  avantajları  olacaktı,  çünkü  daha  başlangıçtan  dölütüne  büyük  miktar yiyecek  vererek  daha  iyi  durumda  olmasını  sağlayacaktı.  Böylelikle  de  daha  büyük gametlere  doğru  evrimsel  bir  eğilim  gerçekleşecekti.  Ancak  bir  bityeniği  vardı. </p>
<p class="calibre2">Gerekenden  daha  büyük  izogametlerin  evrimleşmesi,  bencil  sömürüye  yol  açmış  oldu. </p>
<p class="calibre2">Ortalamadan  <i class="calibre3">daha küçük </i> gamet üreten bireyler, küçük gametlerinin büyükçe gametlerle birleşmelerini  sağladıkları  sürece  oyuna  katılabiliyorlardı.  Küçüklerin  daha  hareketli olup,  büyükleri  etkin  bir  biçimde  aramaları  bunun  için  yeterliydi.  Küçük,  hızlı  hareket eden gametlerin bir bire- [s.237] ye sağlayacağı avantaj, bireyin daha çok  sayıda gamet oluşturabilmesi ve böylece de daha çok çocuk sahibi olma potansiyeline sahip olmasıydı. </p>
<p class="calibre2">Doğal seçilim küçük olan ve birleşmek için etkin bir biçimde büyük hücreleri arayan eşey hücreleri  üretiminin  lehine  çalıştı.  Öyleyse,  iki  ayrı  cinsel  "stratejinin"  evrimleştiğini düşünebiliriz.  Birincisi  büyük-yatırım  stratejisi,  yani  "dürüst"  stratejiydi.  Bu,  otomatik olarak,  sömürgen  küçük-yatırım  stratejisine,  yani  "sinsi"  stratejiye  kapı  araladı.  Bir  kez iki  strateji  arasında  farklılaşma  başladıktan  sonra,  ara  hızla  açılmaya  başladı.  Orta  boy eşey  hücreleri  cezalandırılmış  olmalıydı,  çünkü  daha  aşın  olan  bu  iki  stratejinin nimetlerinden  yararlanamıyorlardı.  Sinsiler  gittikçe  daha  küçüldü  ve  hızlandılar. </p>
<p class="calibre2">Dürüstler  ise  yatırımlarını  gittikçe  azaltan  sinsilerin  bıraktığı  boşluğu  kapatmak  için gittikçe  daha  büyüdüler  ve  hareketsizleştiler,  çünkü  sinsiler  onları  zaten  etkin  bir biçimde  kovalayacaktı.  Dürüstler  başka  bir  dürüstle  birleşmeyi  "tercih"  ederlerdi  elbet. </p>
<p class="calibre2">Ancak, sinsileri oyundan çıkartmaya yönelik seçilim basıncı ( <i class="calibre3">sayfa 65</i>), sinsileri başarılı olmaya iten basınçtan daha zayıf olmalıydı: Sinsilerin kaybedecek daha çok şeyleri vardı ve  bu  yüzden  de  evrim  savaşını  kazandılar.  Dürüstler  yumurta  oldular,  sinsiler  de sperm... </p>
<p class="calibre2">Eh,  erkekler  oldukça  değersiz  yaratıklar  gibi  görünüyor.  "Türün  iyiliği" </p>
<p class="calibre2">kavramını temel alırsak, erkeklerin sayılarının dişilerden daha az olmasını bekleriz. Bir erkek kuramsal olarak 100 dişiden oluşan bir hareme yetecek kadar sperm üretebildiğine göre, bir hayvan popülasyonunda dişilerin sayısının erkeklerin 100 katı olmasını [s.238] </p>
<p class="calibre2">beklemeliyiz.  Diğer  bir  deyişle,  tür  için  erkek  daha  "harcanabilir"  ve  dişi  de  daha </p>
<p class="calibre2">"değerli" olmalıdır. Bütün türün bakış açısından yaklaşıldığında bu tamamen doğru. Bir uç  örnek  ele  alırsak,  ayı  balıklarıyla  yapılan  bir  çalışmada,  gözlenen  tüm  çiftleşmelerin yüzde 88'i erkeklerin yüzde 4'ü tarafından gerçekleştirilmiş. Bu örnekte ve birçok başka örnekte de, büyük olasılıkla tüm yaşamları boyunca çiftleşme şansları olmayacak büyük bir bekar erkek fazlası vardır. Fakat bu fazlalık erkekler diğer açılardan normal bir yaşam sürdürürler  ve  popülasyonun  yiyecek  kaynaklarını  diğer  yetişkinlerden  hiç  de  daha  az olmayan  bir  iştahla  tüketirler.  "Türün  iyiliği"  açısından  baktığımızda  bu,  korkunç  bir israf;  fazlalık  erkeklere  toplumsal  asalaklar  olarak  bakılabilir.  İşte,  grup  seçilimi kuramının karşılaştığı açmazlardan bir örnek daha. Öte yandan, bencil gen kuramı, erkek ve  dişilerin  sayılarının  eşit  olmaya  yatkınlığını  açıklamakta  hiçbir  güçlük  çekmez; üreyebi-len  erkekler,  toplam  erkek  sayısının  küçük  bir  bölümü  oluştursa  bile  ( <i class="calibre3">Bu</i> <i class="calibre3">açıklama ilk kez R. A. Fisher tarafından ortaya atıldı</i>). </p>
<p class="calibre2">Kaç tane erkek ve kaç tane dişi doğduğu sorusu, ana baba stratejisinde özel bir sorundur.  Tıpkı,  genlerinin  yaşamda  kalmasını  en  üst  düzeye  çıkarmak  isteyen  ana babanın kuracağı ailenin optimal büyüklüğünü tartıştığımız gibi, optimal eşey oranını da tartışabiliriz. Değerli genlerinizi kız çocuklara mı yoksa oğlanlara mı emanet etmek daha iyi? Bir annenin tüm kaynaklarını oğlan çocuklara yatırdığını ve kız çocuklarına yatıracak bir şey kalmadığını düşünelim: Geleceğin gen havuzuna yapacağı ortalama katkı, kız ço- </p>
<p class="calibre2">[s.239] cuklarına yatırım yapacak bir anneninkinden fazla olacak mı? Oğlan çocuklarını yeğleme genleri, kız çocuklarını yeğleme genlerinden daha fazla ya da daha az olacak mı? </p>
<p class="calibre2">Fisher,  normal  koşullar  altında  optimal  eşey  oranının  50:50  olduğunu  gösterdi.  Bunun nedenini  görebilmek  için,  ilk  önce  eşey  saptamasının  mekaniği  hakkında  bir  şeyler bilmeliyiz. </p>
<p class="calibre2">Memelilerde  eşey  aşağıda  anlatacağım  biçimde  saptanmakta.  Tüm  yumurtalar bir erkek veya bir dişi olma yeteneği taşır. Eşeyi belirleyen kromozomu taşıyan spermdir. </p>
<p class="calibre2">Bir erkeğin üreteceği spermlerin yarısı dişi-üreten X-spermleridir; yansı ise erkek-üreten Y-spermleridir. Bu iki cins sperm birbirine benzer; yalnızca tek bir kromozom açısından farklıdırlar. Bir babanın yalnızca kız çocuğu olmasını sağlayan bir gen, amacına, babanın yalnızca X-spermleri üretmesini sağlayarak ulaşabilir. Bir annenin ise yalnızca kız çocukları  sahibi  olmasını  sağlayan  bir  gen,  amacına,  annenin  seçimci  bir  sperm  öldürücü salgılamasını  ya  da  erkek  dölütleri  düşürmesini  sağlayarak  ulaşabilir.  Aradığımız evrimsel  açıdan  kararlı  stratejiye  ( <i class="calibre3">EKS</i>)  eşdeğer  bir  şey;  bununla  birlikte,  saldırganlık konulu bölümdeki gibi, hatta ondan daha da öte,  strateji yalnızca karşılıklı konuşurken kullandığımız  bir  simge.  Bir  birey  gerçek  anlamda,  çocuklarının  eşeyini  belirleyemez. </p>
<p class="calibre2">Ancak  bireyin,  belirli  bir  eşeyde  çocuk  sahibi  olma  eğilimi  taşıyan  genleri  olabilir.  Eşit olmayan  eşey  oranlarına  neden  olacak  genlerin  varolduğunu  varsayarsak,  şu  soruyu sormalıyız: Bu genler, gen havuzunda, eşit eşey oranı verecek rakip alellerinden daha çok sayıda olma eğilimi taşır mı? </p>
<p class="calibre2">[s.240]  Diyelim  ki,  yukarıda  sözünü  ettiğimiz  ayı  balıklarında  ana  babaların çoğunlukla  kız  çocuk  sahibi  olması  eğilimi  taşıyan  mutant  bir  gen  ortaya  çıktı. </p>
<p class="calibre2">Popülasyonda erkek kıtlığı olmadığından, kız çocukları eş bulmakta güçlük çekmezler ve kız çocuk yapan gen yayılır. Bundan sonra da, popülasyondaki eşey oranı dişiler fazlası oluşturacak  bir  biçimde  artmaya  başlar.  Türün  iyiliğini  temel  alan  görüş  açısından bakıldığında  bu  bir  sorun  oluşturmuyor,  çünkü  önceden  de  gördüğümüz  gibi,  koca  bir dişiler fazlalığı için bile gereken spermleri yalnızca bir avuç erkek sağlayabilir. Öyleyse, yüzeysel  olarak  baktığımızda,  şunu  bekleyebiliriz:  Kız  çocuk  yapan  gen  eşey  oranı  iyice dengesizleşene kadar yayılmaya devam edecek; öyle ki, geriye kalan birkaç erkek ölesiye çalışarak  durumu  ancak  idare  edebilecekler.  Ama  şimdi,  erkek  çocuk  sahibi  olan  az sayıda ana babanın ne kadar avantajlı olacağını düşünün. Bir erkek toruna yatırım yapan herkesin  yüzlerce  ayı  balığının  büyükanababası  olma  şansı  çok  yüksek  olacaktır.  Kız çocuktan  başka  bir  şey  doğuramayanlar  ise  birkaç  torunu  garantileyecektir,  ancak  bu oğlan çocuklar üzerine uzmanlaşan bireylerin yanında hiçbir şeydir. Bu yüzden de, oğlan üretme genlerinin sayıları artma eğilimine girecek ve sarkaç gerisin geriye salınacaktır. </p>
<p class="calibre2">Basitlik  olsun  diye  sarkaç  terimini  kullandım.  Uygulamada  sarkacın  dişi egemenliği yönünde bu denli ileri gitmesine hiçbir zaman izin verilmez, çünkü eşey oranı dengesizleştiğinde,  erkek  çocuk  sahibi  olma  yönündeki  basınç  oranı  geri  itmeye  başlar. </p>
<p class="calibre2">Eşit  sayıda  erkek  çocuğu  ve  kız  çocuğu  üretme  stratejisi  evrimsel  açıdan  kararlı  bir </p>
<p class="calibre2">[s.241]  stratejidir;  şu  anlamda;  Bu  stratejiden  ayrılan  herhangi  bir  gen  net  bir  kayba uğrar. </p>
<p class="calibre2">Öyküyü kız çocukların  sayısına karşı erkek çocuklarının sayısı olarak anlattım. </p>
<p class="calibre2">Bu işi basitleştirmek içindi, ama aslında konu ana baba yatırımı terimleriyle incelenmeli; yani, bir önceki bölümde tartışıldığı biçimde bir ana babanın verebileceği tüm yiyecek ve diğer kaynaklar açısından... Ana babalar erkek ve kız çocuklarına eşit  <i class="calibre3">yatırım </i> yapmalıdır. </p>
<p class="calibre2">Bu, çoğunlukla, ne kadar kız çocukları varsa o kadar da erkek çocukları olması anlamına gelir. Fakat, eşit olmayan eşey oranları da evrimsel açıdan  kararlı olabilir: Kız ve erkek çocuklarına bu orana karşılık gelen bir biçimde eşit olmayan miktarlarda yatırım yapmak koşuluyla, Ayı balıkları örneğinde, erkek çocukların üç misli fazla kız çocuk sahibi olmak ve her erkek çocuğa kız çocuklarına yapılanın üç misli yatırım yaparak birer üst-erkek olmalarını sağlamak gibi bir politika da kararlı olabilirdi. Erkek çocuğa daha fazla yiyecek verip, onun büyük ve güçlü olmasını sağlayarak, bir ana baba en müthiş harem ödülünü kazanma  şanslarını  artırabilir.  Ancak  bu  özel  bir  durum.  Normalde,  bir  erkek  çocuğa yatırılan  miktar,  bir  kız  çocuğa  yapılan  yatırıma  kabaca  eşit  olacaktır  ve  eşey  oranı, rakamlarla ifade edildiğinde çoğunlukla bire birdir. </p>
<p class="calibre2">Böylece,  ortalama  bir  gen  nesiller  boyunca  yapacağı  yolculukta  zamanının yaklaşık  olarak  yarısını  erkek  bedenleri  içinde,  diğer  yarısını  da  kadın  bedenleri  içinde geçirir. Bazı genlerin etkileri yalnızca tek bir eşeye ait bedenlerde görülür. Bunlara eşeye sınırlı gen etkileri diyoruz. Penis [s.242] uzunluğunu belirleyen bir gen etkisini yalnızca erkek  bedenlerinde  gösterir,  fakat  dişilerin  bedenlerinde  de  taşınır  ve  dişi  bedeni üzerindeki  etkisi  oldukça  farklı  olabilir.  Bir  erkeğin  uzun  penisli  olma  özelliğinin annesinden kalıtılmaması için hiçbir neden yoktur. </p>
<p class="calibre2">Kendini  iki  eşeyden  hangisinde  bulursa  bulsun,  bir  genin  içinde  bulunduğu eşeyin  yaratacağı  fırsatları  en  iyi  biçimde  kullanmasını  bekleyebiliriz.  Bu  fırsatlar, bedenin  dişi  ya  da  erkek  olmasına  göre  değişebilirler  de.  İşimizi  kolaylaştıracak  bir yaklaşım olarak, bir kez daha, bir bireye ait her bedenin genleri için en iyi olanı yapmaya çalışan  bencil  bir  makine  olduğunu  varsayabiliriz.  Böylesi  bencil  bir  makine  için izlenecek  en  iyi  politika,  çoğunlukla,  erkekse  farklı,  kadınsa  farklı  olacaktır.  Kolaylık sağlaması  için,  bireyi  tekrar,  bilinçli  bir  amacı  varmış  gibi  düşüneceğiz.  Daha  önce yaptığımız  gibi,  bunun  yalnızca  tartışmada  kullanacağımız  simgeler  olduğunu  hiç unutmayacağız: Bir beden gerçekte bencil genleri tarafından körlemesine programlanmış </p>
<p class="calibre2">bir makinedir. </p>
<p class="calibre2">Bölümün  başındaki  evli  çifte  geri  dönelim.  Her  iki  ortak  da,  bencil  makineler olarak,  eşit  sayıda  erkek  ve  kız  çocuk  ister.  Buraya  kadar  anlaşıyorlar.  Anlaşamadıkları nokta,  bu  çocukların  her  birini  yetiştirmenin  yükünü  kim  üstlenecek.  Bu  bireylerin  her biri  mümkün  olduğunca  çok  sayıda  yaşamda  kalabilen  çocuk  ister.  Birey  çocuklara  ne kadar az yatırım yaparsa, o kadar çok çocuk sahibi olabilir. İşleri bu arzu edilen duruma getirmenin  yolu,  cinsel  ortağınızı  her  çocuğa  payına  düşenden  daha  fazla  yatırım yapmaya  zorlaya-  [s.243]  rak  başka  ortaklarla  çocuklar  yapmak  için  özgür  kalınmasını sağlamaktır.  Bu  her  iki  eşey  için  arzu  edilen,  ancak  dişi  için  ulaşılması  daha  zor  bir strateji  olacaktır.  Dişi  besince  zengin,  büyük  yumurtasıyla  erkekten  daha  fazla  yatırım yaparak işe başladığı için, her çocuğa daha döllenme sırasında erkekten fazla "bağlanır". </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Çocuk öldüğü takdirde, erkekten daha fazla kaybedecek şeyi vardır. Daha da ötesi, ölen çocuğun yerine bir yenisini yetiştirip aynı düzeye getirebilmek için,  <i class="calibre3">gelecekte </i> de babadan daha  fazla  yatırım  yapması  gerekecektir.  Eğer  bebeği  babanın  eline  bırakıp  başka  bir erkekle  gitmek  gibi  bir  taktik  denerse,  baba  da  çocuğu  terk  ederek  misilleme  yapabilir ( <i class="calibre3">Bunun  bedeli  baba  için  göreceli  olarak  daha  az  olacaktır</i>).  Bu  nedenle,  en  azından çocuk  gelişiminin  ilk  evrelerinde,  eğer  bir  terk  etme  olayı  olacaksa,  terk  eden  büyük olasılıkla  baba  olacaktır.  Benzer  şekilde,  dişilerin  çocuklara  erkeklerden  daha  fazla yatırım  yapması  beklenir;  yalnızca  başlangıçta  değil,  tüm  gelişimleri  boyunca.  Örneğin, memelilerde,  bebeği  bedeninde  taşıyan  annedir;  bebek  doğduğunda  emmesi  için  süt yapan annedir; bebeğin büyütülmesi ve korunmasında yükün çoğu annenin sırtındadır... </p>
<p class="calibre2">Dişi  eşey  sömürülmektedir  ve  bu  sömürünün  evrimsel  başlangıç  çizgisi,  yumurtaların spermlerden daha büyük olmasıdır. </p>
<p class="calibre2">Elbet  birçok  türde  baba,  yavruların  bakımında  sadakatle  ve  gerçekten  de  sıkı çalışır. Ancak, böyle olsa bile, erkekler üzerinde her çocuğa biraz daha az yatırım yapması ve değişik kadınlardan bir sürü çocuk yapmayı denemesi için evrimsel baskılar olmasını beklemeliyiz.  Bununla,  "Be-  [s.244]  den,  eğer  erkeksen,  eşini  benim  rakip  alelimin bildirdiğinden daha erken bırak ve başka bir  kadın ara", diyen genlerin  gen havuzunda başarılı olmaya yatkın olduğunu söylemek istiyorum. Uygulamada bu evrimsel baskının ne  dereceye  kadar  etkili  olduğu  bir  türden  diğerine  büyük  oranda  değişik.  Birçoğunda, örneğin  cennetkuşların-da,  dişi  erkekten  hiç  yardım  görmez  ve  çocuğunu  yalnız  başına büyütür. Bir martı türü ise örnek bir sadakatle tekeşli eşleşmeler yapar ve her iki ortak da çocuğun  yetiştirilmesinde  tam  bir  işbirliği  içinde  çalışır.  Burada  evrimsel  bir  karşı-baskının etkili olduğunu varsaymalıyız: Bencilce eş-sömürme stratejisi için yararın yanı sıra bir  ceza  da  olmalıdır  ve  bu  martı  türünde  ceza,  yarardan  daha  ağır  basar.  Ne  olursa olsun,  eğer  annenin  yalnız  başına  çocuğu  büyütebilmesi  için  bir  şans  varsa,  karısını  ve çocuğunu terk etmesi babanın yalnızca yararına olacaktır. </p>
<p class="calibre2">Trivers,  eşi  tarafından  terk  edilen  bir  annenin  nasıl  bir  eylem  biçimi benimseyebileceğim  ele  alıyor.  Dişinin  yapabileceği  en  iyi  şey,  başka  bir  erkeği, kendisinden olduğunu "düşünerek" çocuğu benimsemesi için kandırmak olacaktır. Bebek henüz  doğmamışsa  bu  pek  güç  olmayabilir.  Elbette  ki,  çocuk  annesinin  genlerinin yarısını taşırsa da, saf babadan hiç gen almamıştır. Doğal seçilim erkeklerde böylesi bir saflığı  şiddetle  cezalandıracak  ve  yeni  bir  kadını  eş  olarak  aldıklarında  olası  üvey evlatlarını  öldürecek  etkin  önlemler  alan  erkeklerin  lehine  çalışacaktır.  Bu,  büyük olasılıkla,  Bruce  etkisi  adı  verilen  olgunun  açıklamasıdır:  Erkek  fareler,  hamile  bir  dişi tarafından koklandığında bebeğini düşürmesine neden [s.245] olan bir kimyasal madde salgılarlar.  Dişi,  bu  koku  ancak  önceki  eşinin  kokusundan  farklı  olduğunda  çocuğunu düşürüyor.  Bu  yolla  erkek  fare,  olabilecek  üvey  çocuklarını  ortadan  kaldırır  ve  yeni karısının  kendi  cinsel  yaklaşımlarına  açık  olmasını  sağlar.  Aklıma  gelmişken,  Ardrey, Bruce etkisini bir nüfus denetleme mekanizması olarak görüyor! Benzer bir örnek erkek aslanlarda  da  görülüyor.  Erkek  aslan,  yeni  bir  sürüye  geldiğinde  sürüdeki  yavruları öldürebilir ( <i class="calibre3">Büyük olasılıkla kendi çocukları olmadıkları için</i>). </p>
<p class="calibre2">Erkeğin bu sonuca ulaşması için çocuklarını mutlaka öldürmesi gerekmiyor. Bir dişiyle çiftleşmeden önce uzatmalı bir flört dönemi sürdürebilir; bu, dişiye yaklaşan diğer erkekleri uzaklaştıracak ve onun kaçmasını önleyecektir. Bu yolla, erkek bekleyip, dişinin döl yatağında üvey çocuk barındırıp barındırmadığına bakar ve böyle bir şey varsa onu terk eder. Birazdan bir dişinin uzun bir "nişan" dönemi istemesi için bir sebep göreceğiz. </p>
<p class="calibre2">Bundan önce, işte size bir erkeğin uzun nişanlılık istemesi için bir neden: Dişinin diğer erkeklerle  temas  etmesini  engellemesi  koşulunda,  başka  bir  erkeğin  çocuklarının  üvey babası olmaktan kurtulacaktır. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Terk  edilmiş  bir  dişi,  yeni  bir  erkeği  çocuğunu  benimsemesi  için kandıramayınca,  başka  ne  yapabilir?  Çocuğun  kaç  yaşında  olduğu  epey  önemli  olabilir. </p>
<p class="calibre2">Eğer  henüz  gebe  kalınmışsa,  anne  bir  yumurtanın  tümünü  -hatta  belki  biraz  daha  fazlasını- yatırmıştır, ancak yine de onu düşürmekle ve mümkün olduğunca çabuk başka bir erkek  bulmakla  kazançlı  çıkabilir.  Bu  koşullar  altında,  dişinin  yeni  koca  adayını kandırma  umudu  olma-  [s.246]  dığını  varsaydığımıza  göre,  annenin  çocuğu  düşürmesi her  ikisinin  de  yararına  olacaktır.  Bu,  dişinin  bakış  açısından  Bruce  etkisinin  işlerliğini açıklayabilir. </p>
<p class="calibre2">Terk  edilmiş  bir  kadın  için  açık  seçeneklerden  biri  de  direnerek,  çocuğu  kendi başına  yetiştirmeye  çalışmaktır.  Eğer  çocuğun  yaşı  büyükse,  anne  bundan  kazançlı çıkacaktır.  Çocuğun  yaşı  ne  kadar  büyükse,  anne  o  denli  çok  yatırım  yapmıştır  ve büyütme  işi  için  daha  az  "vermesi"  gerekecektir.  Eğer  çocuk  oldukça  küçük  olsa  bile, başlangıçtaki  yatırımından  bir  şeyler  kurtarmaya  çalışmak  kazançlı  olabilir  ( <i class="calibre3">Erkek</i> <i class="calibre3">gittikten  sonra  çocuğu  besleyebilmek  için  iki  kat  fazla  çalışmak  zorunda  kalsa  bile</i>). </p>
<p class="calibre2">Çocuğun genlerinin yarısının  babasından gelmiş olması ve  çocuğu terk ederek erkekten öç  alabilecek  olması  bir  işe  yaramaz.  Sırf  öç  almış  olmak  için  misilleme  yapmanın  bir anlamı yok. Çocuk annenin de genlerinin yarısını taşımaktadır ve anne ikilemi tek başına göğüslemek zorundadır. </p>
<p class="calibre2">Paradoksal ama, terk edilme tehlikesinde olan bir dişi için mantıklı bir politika, <i class="calibre3">daha  önce  </i> davranıp  erkeği  terk  etmektir.  Bu  dişi  için  kazançlı  olabilir;  çocuğa  yaptığı yatırım  erkeğinkini  geçmiş  olsa  bile.  Pek  de  hoş  olmayan  gerçek  şu  ki,  bazı  koşullarda, ister anne olsun ister baba olsun, önce davranan eş avantaj kazanmış olur. Trivers'in de söylediği gibi, arkada kalan ortak acımasız bir prangaya vurulmuş bulur kendini. Bu çok korkunç ama oldukça da incelikli bir argüman: "Bu çocuk iyice gelişti; artık büyütme işini ikimizden biri tek başına tamamlayabilir. Öyleyse, şimdi terk etmem benim için kazançlı ola- [s.247] caktır; tabii ortağımın çocuğu terk etmeyeceğinden emin  olmam koşuluyla. </p>
<p class="calibre2">Eğer  ben  şimdi  terk  edersem,  ortağım  kendi  genleri  için  en  iyi  olanı  yapacaktır.  Ben bırakıp gittikten sonra, onun  vermesi gereken karar, benim şu anda verdiğim  karardan daha zor olacaktır. Ortağım, kendisi de terk ederse çocuğun kesinlikle öleceğini 'biliyor'. </p>
<p class="calibre2">Bu  yüzden  de,  ortağımın  kendi  genleri  için  en  iyi  olan  kararı  alacağını  varsayarak, yapılacak  en  iyi  şeyin  ilk  önce  terk  etmek  olacağı  sonucuna  varıyorum.  Özellikle  böyle yapmalıyım  çünkü  ortağım  da  aynı  biçimde  'düşünüyor'  olabilir  ve  her  an  beni  terk ederek  ipleri  eline  alabilir!"  Bir  anne  ya  da  babanın  bunları  söylemesinin  mümkün olabildiği  an  çekip  gitmesi  beklenebilir.  Her  zamanki  gibi,  bu  kendi  kendine  konuşma yalnızca olayı anlatabilmek için. Önemli olan şu: Doğal seçilimin birinci terk eden olma geni lehine çalışması, yalnızca, ikinci terk eden lehine çalışamaması yüzündendir. </p>
<p class="calibre2">Bir dişinin, eşi tarafından terk edildikten sonra yapabileceği şeylerin bazılarına baktık.  Fakat  bunların  hepsi  de  ehvenişer.  Peki,  bir  dişinin  öncelikle  eşinin  kendini sömürmesini  engellemek  için,  sömürüyü  azaltmak  için,  yapabileceği  bir  şeyler  var  mı? </p>
<p class="calibre2">Elinde  güçlü  bir  kartı  var.  Çiftleşmeyi  reddedebilir.  Pazarda  talep  edilen  dişidir.  Çünkü getirdiği çeyiz kocaman, besin dolu bir yumurtadır! Başarıyla çiftleşen bir erkek, çocukları  için  çok  değerli  bir  yiyecek  deposu  kazanır.  Dişinin,  çiftleşmeden  önce  sıkı  bir pazarlık  yapma  olanağı  vardır.  Bir  kez  çiftleştikten  sonra,  kozunu  oynamış  demektir: Yumurta erkeğe verilmiştir. Sıkı pazarlıklardan söz etmek iyi güzel  [s.248] de, gerçeğin böyle  olmadığının  farkındayız.  Sıkı  bir  pazarlığa  eşdeğer  bir  şeylerin  doğal  seçilimle evrimleşmesinin  gerçekçi  bir  yolu  var  mı?  İki  temel  olasılıktan  bahsedeceğim:  Aile-saadeti stratejisi ve üstün-erkek stratejisi. </p>
<p class="calibre2">Aile-saadeti  stratejisinin  en  basit  biçimini  anlatacağım.  Dişi  erkeği  inceler  ve sadakat  ve  evcillik  işaretleri  arar.  Erkek  topluluklarında  sadık  koca  olma  eğilimi değişkenlik gösterecektir. Dişiler bu  gibi nitelikleri önceden tanıyabilseler,  onlara sahip erkekleri seçerek kendilerine yarar sağlayabilirlerdi. Bunu yapmanın bir yolu da, bir süre elde  edilmesi  güç  dişiyi  oynamaktır:  Nazlı  dişi...  Dişi  sonunda  rıza  gösterene  dek beklemeye  sabrı  olmayan  erkek,  üzerine  bahse  girilebilecek  kadar  sadık  bir  eş </p>
<p class="calibre2">olmayacaktır.  Uzun  bir  nişanlılık  dönemi  konusunda  ısrar  eden  dişi,  sıradan  talipleri ayıklar  ve  sonunda,  sadık  ve  sebatkâr  olma  niteliklerini  kanıtlamış  erkekle  çiftleşir.  Di-</p>
<p class="calibre2">şilerin  naz  yapması  aslında  hayvanlarda  çok  yaygındır;  uzatmalı  flört  ve  nişanlılık dönemleri  de  öyle...  Daha  önce  de  gördüğümüz  gibi,  erkek  de  uzun  bir  nişanlılık döneminden  yarar  sağlayacaktır;  aksi  takdirde  başka  bir  erkeğin  çocuğunun  bakımını üstlenmek tehlikesi vardır. </p>
<p class="calibre2">Flört  etme  törenleri,  çoğunlukla,  erkeğin  hatırı  sayılır  oranda  çiftleşme-öncesi yatırımı  yapmasını  gerektirir.  Erkek  kuş  kendisine  bir  yuva  yapana  kadar  dişi  kuş </p>
<p class="calibre2">çiftleşmeyi  reddedebilir.  Ya  da  erkek  dişiyi  epey  bir  beslemek  zorunda  kalabilir.  Bu, elbette  dişi  açısından  çok  iyi;  aynı  zamanda  aile-saadeti  stratejisinin  bir  başka  biçimini de  akla  getiriyor.  Çiftleşmeden  önce,  dişiler,  erkekleri  öylesine  çok  yatırım  yapmaya zorluyor  ki,  [s.249]  çiftleşme  sonrasında  terk  etmek  erkek  için  kazançlı  olmuyor.  Bu olabilir  mi?  Çok  çekici  bir  düşünce.  Nazlı  bir  dişinin  kendisiyle  çiftleşmesini  bekleyen erkek bir bedel ödüyor: Başka dişilerle çiftleşme şansı yitiriliyor ve kur yapabilmek için zaman ve enerji harcanıyor. Bu durumda dişi sonunda çiftleşmeye izin verdiğinde, erkek kaçınılmaz bir biçimde "bağlanmış" olacaktır; hele ilerde yaklaşacağı başka bir dişinin de kendinden aynı zamanı isteyeceğini bilirse, içinde pek az terk etme isteği olacaktır. </p>
<p class="calibre2">Yazdığım bir yazıda işaret ettiğim gibi, Trivers'in akıl yürütmesinde bu noktada bir  yanlışlık  var.  Yapılan  ön-yatırımlarının  bireyi,  gelecekteki  yatırımlara  zorlayacağını düşünmüş.  Bu  hatalı  bir  ekonomik  yaklaşım.  Bir  iş  adamı  hiçbir  zaman,  "Concorde uçağına  o  kadar  çok  para  yatırdım  ki,  şimdi  vazgeçmeyi  göze  alamam"  dememelidir.  İş </p>
<p class="calibre2">adamı  her  zaman,  zarardan  kaçıp  projeyi  bırakırsa   <i class="calibre3">ilerde  </i> kazançlı  olup  olmayacağını sormalıdır; çok fazla yatırım yapmış olsa da. Benzer şekilde, bir dişinin, erkeğin kendisini terk etmesini engelleyeceğini umut ederek, onu ağır yatırımlar yapmaya zorlaması bir işe yaramaz.  Aile-saadeti  stratejisinin  bu  biçimi  bir  başka  can  alıcı  varsayıma  daha  bel bağlıyor.  Bu,  dişilerin  büyük  çoğunluğunun  aynı  oyunu  oynayacağına  güvenilmesi varsayımı. Eğer popülasyonda, eşlerini terk eden erkeklere  kolayca kucak açmaya hazır dişiler  varsa,  çocuklarına  ne  kadar  yatırım  yapmış  olursa  olsun,  eşini  bırakmak  erkeğe kazançlı gelebilir. </p>
<p class="calibre2">Öyleyse,  pek  çok  şey  dişilerin  çoğunluğunun  nasıl  davranacağına  bağlı.  Eğer kadınlararası  bir  [s.250]  anlaşma  düşünebilseydik,  sorun  çıkmayacaktı.  Ancak kadınlararası  bir  anlaşmanın  gelişmesi  olasılığı,  V.  Bölüm'de  tartıştığımız güvercinlerarası  bir  anlaşmanın  gelişmesi  olasılığından  fazla  değil.  Bunun  yerine, evrimsel  açıdan  kararlı  olabilecek  stratejiler  aramalıyız.  Hadi,  Maynard  Smith'in saldırgan  yarışmaları  çözümleme  yöntemini  alıp,  cinselliğe  uygulayalım.  Bu,  atmaca  ve güvercin örneğinden bir parça daha karışık olacak, çünkü elimizde iki dişi stratejisi, iki de erkek stratejisi var. </p>
</body>
</html>
