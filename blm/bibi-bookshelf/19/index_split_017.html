<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta name="generator" content="pdftohtml 0.36"/>
    <meta name="author" content="DA"/>
    <meta name="date" content="2009-09-24T13:49:31+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_16"><b class="calibre6">Gen Makinesi </b></h2>
<p class="calibre2"><b class="calibre4"> </b></p>
<p class="calibre2">Yaşamkalım  makineleri,  genleri  rakiplerinin  kimyasal  saldırılarından  ve moleküllerin  gelişigüzel  bombardımanlarının  zararlarından  koruyan  edilgen  kaplar olarak işe başladılar; bir çeşit duvar sağlamaktan öte bir fonksiyonları da pek yoktu. İlk günlerde,  çorba  içinde  bol  bulunan  organik  moleküllerle  "beslendiler".  Güneş  ışığının enerjisiyle  yüzyıllar  boyunca  çorba  içersinde  yavaş  yavaş  birikmiş  olan  organik  besin bittiğinde ise, bu rahat hayat sona erdi. Yaşamkalım makinelerinin ana dallarından birisi </p>
<p class="calibre2">-şimdi  onlara  bitkiler  diyoruz-  güneş  ışığını  doğrudan  kullanarak  basit  moleküllerden karmaşık  moleküller  yapmaya  başladı;  bu  karmaşık  moleküller  ilksel  çorbada  sentez süreçlerini çok daha yüksek hızlarda yürütebiliyordu. Hayvanlar dediğimiz başka bir dal ise, bitkilerin kimyasal emeklerini nasıl kullanabileceklerini "keşfetti": Onları yiyerek ya da başka hayvanları yiyerek... Her iki ana yaşam makinesi dalı da, kendilerine ait yaşam tarzları  içinde  verimliliklerini  artırmak  için  durmaksızın  yeni  ve  ustalıklı  hileler evrimleştirdiler; yeni yaşam biçimleri durmadan gelişti. Her biri yaşamını kazanmak için özel  bir  yol  seçerek  uzmanlaşan  ve  mükemmelleşen  alt-dallar  ve  alt-alt-dallar  oluştu: Denizde  toprağın  üstünde,  havada,  ye-  [s.82]  raltında,  ağaçlarda,  başka  canlıların içinde...  Bu  alt-dallanmalar,  bugün  bizi  bunca  etkileyen  uçsuz  bucaksız  bitki  ve  hayvan çeşitliliğine yol açtı. </p>
<p class="calibre2">Hem  hayvanlar  hem  de  bitkiler  çok-hücreli  gövdeler  biçiminde  evrimleştiler; öyle  ki  tüm  genlerin  eksiksiz  kopyalan  bu  gövdelerde  her  hücreye  dağıtılmıştı.  Bu evrimleşmenin  ne  zaman,  neden  ya  da  kaç  kez  bağımsız  olarak  gerçekleştiğini bilmiyorum.  Kimileri  bedeni  bir  hücreler  kolonisi  olarak  tanımlayıp,  bir  koloni eğretilemesi  kullanıyorlar:  Bense  bedeni  bir   <i class="calibre3">genler  </i> kolonisi,  hücreyi  ise  genlerin  kimya endüstrileri için uygun bir çalışma birimi olarak düşünmeyi yeğliyorum. </p>
<p class="calibre2">Gen  kolonisi  olabilirler,  ancak  bu  bedenlerin  davranışlarıyla  kendilerine  özgü bir  bireysellik  kazandıkları  tartışılmaz.  Bir  hayvan,  uyumlu  bir  bütün  halinde  hareket eder.  Ben  kendimi  bir  birim  gibi  hissediyorum,  bir  koloni  gibi  değil.  Bu  beklenmesi gereken  bir  şey.  Seçilim,  diğerleri  ile  işbirliği  yapabilen  genlerin  lehine  çalışır.  Az  bulunan  kaynaklar  için  yapılan  bu  yırtıcı  yarışmada,  bir  başka  deyişle  diğer  yaşamkalım makinelerini  yemek  için  yapılan  bu  amansız  kavgada,  başkaları  tarafından  yenmemek için,  ortak  beden  içinde  kargaşa  yerine  merkezi  bir  düzenlemeye  prim  verilmiş  olmalı. </p>
<p class="calibre2">Günümüzde, genlerin bu karşılıklı ve karmaşık evrimleşmeleri öyle bir düzeye gelmiştir ki,  bir  yaşam  makinesinin  komünsü  yapısı  gözden  kaçmaktadır.  Birçok  biyologun  bu fikrimi kabullenmeyeceğini ve karşı çıkacağını biliyorum. </p>
<p class="calibre2">Neyse  ki,  bu  kitabın  geri  kalan  kısmının,  gazetecilerin  deyimiyle, </p>
<p class="calibre2">"inanılabilirliği"  göz  önüne alındığında, tartışma büyük  oranda akademik [s.83] olacak. </p>
<p class="calibre2">Nasıl ki, bir arabanın işleyişinden bahsederken kuant ve temel parçacıklardan söz açmak uygunsuz  kaçarsa,  yaşamkalım  makinelerinin  davranışlarından  bahsederken  sürekli genlerden söz etmek de çoğu kez sıkıcı ve gereksiz olacaktır. Genellikle uygulamada, bir bedene  gelecek  nesillerindeki  tüm genlerinin  sayısını artırmaya "uğraşan" bir aracı gibi bakmak  uygun  olacaktır.  Ben  de  bu  rahat  dili  kullanacağım.  Aksi  belirtilmedikçe, </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">"özverili davranış" ve "bencil davranış" bir hayvan bedeninin bir diğerine karşı olan davranışı anlamında kullanılacaktır. </p>
<p class="calibre2">Bu bölüm  <i class="calibre3">davranış </i> ya da yaşamkalım makinelerinin hayvanlar dalı tarafından büyük  ölçüde  kullanılmış  olan  hızlı  devinim  becerisi  üzerinedir...  Davranışın  özelliği, biyologların kullandığı şekliyle, hızlı olmasıdır. Bitkiler de hareket eder, ama çok yavaş. </p>
<p class="calibre2">Hızlandırılmış filmlerde, tırmanıcı bitkiler devinen hayvanlar gibidirler. Ancak bitkilerin çoğu devinimi aslında tersinmez büyümedir. Öte yandan hayvanlar yüzlerce ve binlerce kez  daha  hızlı  devinme  yılları  evrimleştirmişlerdir.  Bunun  da  ötesinde,  tersinir devinimler yapar ve bu devinimleri sayısız kereler tekrarlayabilirler. </p>
<p class="calibre2">Hızlı  devinim  sağlayabilmek  için  hayvanların  geliştirdikleri  hünerli  araç,  kas olmuştur.  Kaslar,  buharlı  motor  veya  içten  yanmalı  motor  gibi,  kimyasal  yakıtta depolanmış  enerjiyi  mekanik  devinim  oluşturmak  için  kullanırlar.  Aradaki  farklılık, kaslardaki  mekanik  kuvvetin,  buharlı  ve  içten  yanmalı  motorlarda  olduğu  gibi  basıncı biçiminde  değil  de,  gerilim  biçiminde  ortaya  çıkmasıdır.  Diğer  taraftan,  kaslar  da motorlar gibi [s.84] kuvvetlerini kordonlar ve menteşeli kaldıraçlar üzerinde uygularlar. </p>
<p class="calibre2">İnsanlarda,  kaldıraçlar  kemik,  kordonlar  kiriş,  menteşeler  de  eklem  adım  alır.  Kasların çalışmasının<b class="calibre4">  </b>kesin  moleküler  yolları  konusunda  epey  şey  biliniyor  ama  ben,  kasların kasılmasının nasıl  <i class="calibre3">zamanlandığı </i> sorusunu daha ilginç buluyorum. </p>
<p class="calibre2">Hiç az çok karmaşık, yapay bir makineyi -örneğin, bir örgü ya da dikiş makinesi, el tezgâhı, otomatik bir şişeleme tesisi veya bir saman balyalama aracını- gözlediniz mi? </p>
<p class="calibre2">İtici güç başka bir yerlerden, ( <i class="calibre3">diyelim ki bir elektrikli motor ya da traktör</i>) gelir... Fakat çok  daha  şaşırtıcı  olan,  işlemlerin  incelikle  zamanlanmasıdır.  Vanalar  sıralarını şaşırmadan  açılıp  kapanırlar,  çelikten  yapılmış  parmaklar  saman  balyasının  etrafına kırnapı  ustalıkla  bağlayıverir  ve  işte  tam  o  anda  bir  bıçak  fırlayıp  kırnapı  keser.  Birçok yapay makinede zamanlama o parlak buluşla, mil dirseği ile düzenlenir. Bir eksantrik ya da  özel  biçimlendirilmiş  bir  çark  kullanılarak,  basit  döngüsel  hareket  karmaşık,  ritmik bir işlemler dizisine dönüştürülür. Müzik kutusundaki ilke  de buna benzer. Buharlı org veya mekanik piyano gibi başka makineler, üzerlerinde belli bir desende delikler açılmış </p>
<p class="calibre2">kartlar  veya  kâğıt  rulolar  kullanırlar.  Son  zamanlarda,  böylesi  basit  mekanik zamanlayıcıları  elektronik  olanlarla  değiştirmeğe  doğru  bir  eğilim  var.  Dijital bilgisayarlar,  karmaşık  zamanlamak  devinim  desenleri  oluşturmak  için  kullanılabilen devasa  elektronik  cihazların  örneklerindendir.  Bilgisayar  gibi  çağdaş  bir  elektronik makinenin  temel  bileşeni  bir  yarı-iletkendir;  yakından  tanıdığımız  bir  yan-iletken  ise transistordur. </p>
<p class="calibre2">[s.85] Öyle görünüyor ki, yaşamkalım makineleri mil dirseği ve delikli karta hiç yüz  vermemişler;  devinimlerini  zamanlamak  için  kullandıkları  alet, <b class="calibre4">  </b>temel  işleyişi  çok farklı  olmasına  karşın,  bir  bilgisayara  daha  çok  benziyor.  Biyolojik  bilgisayarların  ana biriminin -sinir hücresi ya da nöron- iç işleyişi hiç de transistora benzemiyor. Aslında nö-</p>
<p class="calibre2">ronların  birbirleri  ile  iletişim  kurdukları  şifre,  dijital  bilgisayarların  atım  şifrelerine  bir parça  benziyor,  ancak  bir  nöron  transistordan  çok  daha  fazla  gelişmiş  bir  veri-işlemci birimi.  Diğer  bileşenlerle  yalnızca  üç  bağlantı  yapmak  yerine,  tek  bir  nöron  binlerce bağlantı yapabilir. Nöron transistordan daha yavaştır; ancak son yirmi senedir elektronik endüstrisini yönlendiren minyatürleştirme eğilimi doğrultusunda çok daha öte noktalara ulaşmıştır.  Bunu  göstermek  için  insan  beyninde  on  bin  milyon  civarında  nöron  olduğu gerçeğini  öne  sürebiliriz;  oysa  bir  kafatasının  içerisine  yalnızca  birkaç  yüz  transistor sığdırabiliriz. </p>
<p class="calibre2">Bitkilerin  nörona  gereksinimleri  yok,  çünkü  ortalıkta  dolaşıp  durmuyorlar. </p>
<p class="calibre2">Fakat  hayvan  gruplarının  birçoğunda  nöron  görüyoruz.  Belki  de  nöron,  hayvanların evrim  sürecinde  erken  "keşfedilmiş"  ve  tüm  gruplara  kalıtımla  aktarılmıştır,  ya  da birbirinden bağımsız bir biçimde tekrar tekrar keşfedilmiştir. </p>
<p class="calibre2">Nöronlar,  temelde,  diğer  hücreler  gibi  bir  çekirdeği  ve  kromozomları  olan hücrelerdir.  Ancak  hücre  duvarları  uzun,  ince,  tel-benzeri  uzantılar  şeklindedir. </p>
<p class="calibre2">Genellikle,  nöronun  akson  adı  verilen  bir  uzun  "teli"  vardır.  Aksonun  kalınlığının mikroskobik olmasına karşın, uzunluğu birkaç metre olabilir: Örneğin birçok akson, tek başları-  [s.86]  na,  bir  zürafanın  boynunu  bir  uçtan  diğer  uca  kat  edebilir.  Aksonlar, genellikle,  sinir  adını  verdiğimiz  kalın,  çok-telli  kablolar  biçiminde  bir  araya  gelerek demetler  oluştururlar.  Sinirler  bedenin  bir  bölümünden  diğerine  telefon  hattının kabloları gibi uzanır ve mesajları taşırlar. Diğer nöronların aksonları kısadır ve yoğun bir sinir  dokusu  olan  sinir  düğümlerinde  bulunurlar;  eğer  nöron  çok  büyükse  beyinde  yer alır.  Beynin  işlevi  bilgisayarların  işlevine  benzetilebilir;  her  iki  makine  de  depolanmış </p>
<p class="calibre2">bilgilerine  başvurarak  karmaşık  girdilerin  çözümlemesini  yaptıktan  sonra,  karmaşık çıktılar oluştururlar. </p>
<p class="calibre2">Beynin,  yaşamkalım  makinelerinin  başarısına  yaptığı  asıl  katkı,  kasların kasılmalarını  denetleme  ve  düzenleme  yoluyla  olur.  Bunu  yapabilmek  için gereksindikleri  şey  kaslara  giden  motor  sinirler  adını  verdiğimiz  kablolardır.  Ancak,  bu sistemin  genlerin  etkin  korumasını  sağlayabilmesi  için,  kas  kasılmalarının zamanlanmasının dış dünyadaki olguların zamanlanması ile ilişkili olması gerekir. Çene kaslarının  yalnızca  çenede  ısırılmaya  değer  bir  şeyler  olduğunda  kasılması,  bacak kaslarının yalnızca kaçılacak veya yakalanacak bir şeyler olduğunda koşma düzenine geç-</p>
<p class="calibre2">mesi önemlidir. Bu nedenle, doğal seçilim, dış dünyadaki fiziksel olguları nöronların atım şifrelerine  çeviren  cihazlar  olan  duyu  organları  ile  donanmış  hayvanların  lehine çalışmıştır. Beyin duyu organlarına -gözler, kulaklar, tat tomurcukları, vs.-, duyu sinirleri dediğimiz  kablolarla  bağlanmıştır.  Duyu  sistemlerinin  çalışma  şekilleri  şaşırtıcıdır. </p>
<p class="calibre2">Çünkü en iyi ve en pahalı insan yapısı makinelerden çok daha karmaşık desen tanı- [s.87] </p>
<p class="calibre2">ma becerileri geliştirmişlerdir; aksi takdirde, sekreterlerin yerini konuşmaları tanıyabilen ya da el yazısını okuyabilen makineler alırdı. Ancak göründüğü kadarıyla insanlar daha uzun bir süre sekreterlik yapmaya ve sekreter kullanmaya devam edecekler. </p>
<p class="calibre2">Duyu  organlarının  kaslarla  daha  doğrudan  iletişim  kurabildiği  zamanlar  belki de  olmuştur.  Gerçekten  de  denizşakayıkları  hâlâ  böyle  bir  iletişim  içerisindedir;  çünkü yaşam  tarzları  verimlidir.  Ancak,  dış  dünyadaki  olayların  zamanlaması  ile  kasların kasılmasının zamanlanması arasında daha karmaşık ve dolaylı yollar oluşturabilmek için bir çeşit beyne gereksinim vardı. Kayda değer bir ilerleme evrim sürecinde belleğin "keş-</p>
<p class="calibre2">fi" oldu. Bu "cihazla", kas kasılmalarının zamanlamasını yalnızca yakın geçmişteki olaylar değil,  uzak  geçmişteki  olaylar  da  etkileyebildi.  Bellek,  bir  bilgisayarın  da  ana kısımlarından  birisi.  Bilgisayar  belleklerine  insan  belleğinden  daha  fazla  güvenebiliriz; ancak kapasitesi azdır ve bilgiyi elde etme teknikleri çok daha az gelişmiştir. </p>
<p class="calibre2">Yaşamkalım  makinelerinin  davranışlarının  en  çarpıcı  özelliklerinden  birisi  de, gözle  görünebilir  biçimde,  amaçlı  hareket  etmeleridir.  Hayvan  genlerine  yaşamayı sürdürmeleri için, hesaplı yardımlar var gibi görünüyor. Elbette var, ancak ben yalnızca bunu kastetmiyorum. Ben, insanın amaçlı davranışları ile daha yakın bir benzerlikten söz ediyorum. Besin, bir eş ya da kayıp çocuğunu "arayan" bir hayvanı gözlediğimizde öznel duygulardan  bazılarını  hayvana  atfetmekten  kendimizi  alamayız  ( <i class="calibre3">Bunlara,  bir  cisme</i> <i class="calibre3">duyulan  "arzu",  arzu  edilen  cismin  "usumuzdaki  imgesi", </i>  [s.88]   <i class="calibre3">bir  "amaç"  ya  da </i></p>
<p class="calibre2"> <i class="calibre3">"görüntünün sonu" dâhil</i>). Hepimiz kendi iç gözlemlerimizden biliriz ki bu amaçlılık -en azından bir çağdaş yaşamkalım makinesinde- "bilinçlilik" dediğimiz bir özelliği evrimleş-</p>
<p class="calibre2">tirmiştir.  Felsefeci  değilim,  bunun  ne  anlama  geldiğini  tartışmayacağım.  Neyse  ki,  şu andaki amaçlarımız için bu önemli de değil. Bir amacın güdümündeymiş gibi davranan makinelerden  söz  edip,  gerçekten  bilinçli  olup  olmadıkları  sorusunu  açık  bırakacağım. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Bu  makineler  temelde  çok  basittir.  Bilinçsiz  amaçlı  davranışın  ilkeleri  ise  mühendislik biliminde  olağan  işlerden  biridir.  Bunun  klasik  örneği  ise  Watt'ın  buhar  yöneticisidir... </p>
<p class="calibre2">Kullanılan  temel  ilkeye  "ters  geri  besleme"  diyoruz.  Bu  ilkenin  birçok  farklı  biçimleri vardır.  Genelde,  olan  şudur:  "Amaçlı  makine",  yani  bilinçli  bir  amacı  varmış  gibi davranan  makine  -ya  da  şey-  niceliklerin  "arzu  edilen"  durumu  ve  o  andaki  durum arasındaki farklılığı ölçen bir çeşit ölçüm aleti ile donatılmıştır. Bu alet öyle bir biçimde yapılmıştır ki, farklılık ne denli fazlaysa, makine de o denli fazla çalışır. Böylelikle makine otomatik olarak farklılığı azaltmaya çalışacak ( <i class="calibre3">ters<b class="calibre4"> </b>geri besleme adı verilmesinin nedeni</i> <i class="calibre3">bu</i>) ve "arzu edilen" duruma erişildiğinde de çalışmasını durduracaktır. Watt yöneticisi, bir buhar motoru tarafından döndürülen bir çift toptan oluşur. Her bir top menteşeli bir kolun  ucundadır.  Toplar  ne  denli  hızlı  dönerse,  merkezkaç  kuvvet  kolları  yatay  bir konum almaları için o denli zorlar; yerçekimi ise bu eğilime karşı koyar. Kollar, motoru besleyen buhar vanasına bağlıdır; öyle ki, kollar yatay konuma yaklaştıkça buhar vanası kısılır. Böylece, eğer motor çok hızlı çalışırsa makineyi [s.89] besleyen buhar kısılacak ve motor  yavaşlayacaktır.  Motor  gereğinden  fazla  yavaşladığında  ise,  vana  açılacak,  daha fazla  buhar  verilecek  ve  motor  hızlanacaktır.  Böylesi  amaçlı  makinelerin  çalışmasında, aşırı-yükleme  ve  süre  gecikmeleri  nedeniyle  dalgalanmalar  olur.  Bu  dalgalanmaları azaltacak yardımcı aletler yapmak mühendislik sanatının bir parçasıdır. </p>
<p class="calibre2">Watt yöneticisinde "arzu edilen" hal, belirli bir dönme hızıdır. Makinenin bunu bilinçli  olarak  arzulamadığı  çok  açıktır.  Bir  makinenin  "amacı",  basitçe,  almaya  yatkın olduğu  hal  olarak  tanımlanabilir.  Çağdaş  amaçlı  makinelerde,  daha  karmaşık  "yaşam-benzeri" davranışları yerine getirebilmek için ters geri besleme gibi ilkelerin uzantılarını kullanırlar. Örneğin, güdümlü roketler hedeflerini etkin bir biçimde arıyormuş gibi görü-</p>
<p class="calibre2">nürler; hedef menzile girdiğinde kilitlenir, hedefin dönüş ve sapmalarını dikkate alır ve hatta  zaman  zaman  yapacaklarını  önceden  "tahmin"  edermişçesine  davranırlar.  Bunun nasıl  yapıldığının  ayrıntılarına  girmek  gereksiz.  Mühendislerce  iyice  anlaşılmış  olan  ve günümüzde  canlı  bedenlerin  işleyişinde  de  yaygın  biçimde  çeşitli  türden  geri <i class="calibre3"><b class="calibre4">  </b></i> besleme, ileri  besleme  ve  başka  türde  ilkeler  kullanılır.  Görünürde  ortaya  çıkarılması  gereken  ve bilinçliliğe  ucundan  kıyısından  yaklaşabilecek  en  ufak  bir  şey  yok.  Yine  de  sıradan  bir insan,  roketin  görünürdeki  amaçlı  ve  kasti  davranışını  gözledikten  sonra,  doğrudan  bir pilot tarafından yönetilmediğine inanmakta güçlük çeker. </p>
<p class="calibre2">Çok sık  görülen bir yanlış anlama vardır: Güdümlü bir roket, bilinçli bir insan tarafından tasarlanıp yapıldığı için, her zaman bilinçli insanın [s.90] yakın denetiminde olacaktır.  Bu  yanılgının  bir  başka  biçimi  de,  "Bilgisayarlar  aslında  satranç  oynamazlar, çünkü  yalnızca  bir  işlemcinin  -insanın-  dediğini  yapabilirler"  diye  düşünmektir.  Bunun neden  bir  yanılgı  olduğunu  kavramamız  önemli  çünkü  bu,  genlerin  davranışları </p>
<p class="calibre2">"yönettiklerini"  söylediğimizde,  ne  kastettiğimizi  ya  da  anladığımızı  belirliyor. </p>
<p class="calibre2">Bilgisayarın satranç oynaması bu noktayı açıklayabilecek iyi bir örnek, bu nedenle kısaca tartışacağım. </p>
<p class="calibre2">Bilgisayarlar  henüz  büyük  ustalar  kadar  iyi  satranç  oynayamıyorlar,  ancak  iyi bir  amatörün  düzeyine  eriştiler.  Daha  doğrusu,  <i class="calibre3">programlar  </i> iyi  bir  amatörün  düzeyine eriştiler;  bir  satranç  programı  yeteneklerini  sergilemek  için  hangi  fiziksel  programı kullandığına aldırmaz. Şimdi,  burada bir programlayıcının ( <i class="calibre3">insanın</i>) rolü ne? Öncelikle bilgisayarı,  iplerle  oynayan  kuklacı  gibi  an  be  an  yönlendirmiyor.  Bu  yalnızca  kopya etmek  olurdu.  Programlayıcı  programı  yazar,  bilgisayara  yükler  ve  bundan  sonra bilgisayar yalnız başınadır; kendi hamlelerini bilgisayara veren rakip oyuncu dışında hiç kimse işe karışmaz. Belki de programcı tüm olası satranç pozisyonlarını öngörebiliyordur ve  bilgisayara  her  olası  durum  için  iyi  bir  hamle  yüklemiştir!  Kesinlikle  hayır,  çünkü satranç oyunundaki olası pozisyonlar o kadar fazladır ki, böyle bir liste tamamlanamadan dünyanın sonu gelir. Aynı nedenle bilgisayar kazanacak bir strateji buluncaya kadar tüm olası  hamleleri  "kafasında"  denemek  üzere  programlanamaz.  Galaksideki  atomlardan daha  fazla  olası  hamle  vardır.  Bir  bilgisayarın  hamle  üzere  programlanması  sorununa ilişkin  verdiğimiz  çözümsüzlükler  bu  ka-  [s.91]  dar.  Aslında  bu,  aşırı  derecede  zor  bir sorun ve en iyi programların bile henüz büyük usta statüsüne erişememiş olması hiç de şaşırtıcı değil. </p>
<p class="calibre2">Programcının  asıl  rolü  biraz  da  oğluna  satranç  oynamasını  öğreten  babanın yaklaşımını andırır. Bilgisayara oyunun temel hamlelerini, olası her başlangıç pozisyonu için  değil  de,  daha  ekonomik  biçimde  ifade  edilmiş  kurallarla  "söyler".  Programcı, alışılagelmiş dili kullanarak, "fil çapraz hareket eder" demez; buna eşdeğer bir matematiksel  ifade  kullanılır.  Şöyle  bir  şey:  "Filin  yeni  koordinatları,  eski  koordinatlara  -hem eski x koordinatına hem de eski y koordinatına- aynı işaretli olmasa bile aynı rakamdaki sabit bir sayıyı ekleyerek elde edilir."Bundan başka, aynı matematiksel ya da mantıksal dille  yazılmış  olarak,  birtakım  "öneriler"  programlayabilir.  Bunlar,  bizim  terimlerimizle </p>
<p class="calibre2">"şahımı  savunmasız  bırakma!"  türünden  ipuçları  ya  da  at  ile  "çatal  atma"  gibi  yararlı hileler olabilir. Bunun ayrıntıları oldukça ilginç, ancak bizi konumuzdan uzaklaştıracağa benziyor.  Önemli  olan  nokta  şu:  Satranç  oynarken,  bilgisayar  kendi  başınadır  ve ustasından  hiçbir  yardım  görmez.  Programcının  yapabileceği,  bilgisayarı,  özel  bilgiler listesi  ile  strateji  ve  tekniğe  ilişkin  ipuçları  arasında  doğru  dengeyi  kurarak,  <i class="calibre3">önceden</i> mümkün olan en iyi biçimde hazırlamaktır. </p>
<p class="calibre2">Genler  de  yaşamkalım  makinelerinin  davranışlarını  denetlerler;  doğrudan kuklaları  oynatan  ipleri  kullanarak  değil,  bilgisayar  programcısı  gibi  dolaylı  yollarla. </p>
<p class="calibre2">Yapabildikleri  tek  şey  önceden  her  şeyi  hazırlamaktır;  bundan  sonra  yaşamkalım makinesi  kendi  başınadır  ve  genler  yalnızca  [s.92]  içeride  oturup  beklerler.  Neden  bu denli  edilgendirler?  Neden  dizginleri  ele  alıp,  an  be  an  denetime  geçmezler?  Yanıt  şu: Süre-gecikmesi  sorunları  vardır.  Bunu  en  iyi,  bilimkurgu  edebiyatından  alınmış  bir benzetme  ile  gösterebileceğimi  düşünüyorum.  Fred  Hoyle  ve  John  Elliot  tarafından yazılmış  olan   <i class="calibre3">A  for  Andromeda<b class="calibre4">  </b></i>( <i class="calibre3">Andromeda  için  A</i>),  heyecanlı  bir  öykü  ve  tüm  iyi bilimkurgu  öyküleri  gibi,  ilginç  birkaç  bilimsel  nokta  üzerine  kurulmuştur.  Tuhaf  ama kitapta  bu  noktaların  en  önemlilerinden  açıkça  bahsedilmiyor  bile.  Okuyucunun  düş </p>
<p class="calibre2">gücüne bırakılmış. Bu noktaları açıklamama yazarların aldırmayacağını umarım. </p>
<p class="calibre2">200 ışık yılı uzaklıkta, Andromeda takımyıldızında bir uygarlık var. Kültürlerini uzak  dünyalara  yaymak  istiyorlar.  Bu  işi  en  iyi  nasıl  yapacaklar?  Doğrudan  yolculuk yapmak söz konusu değil. Işığın hızı, evrende bir yerden bir yere gitme hızınıza kuramsal bir  üst  sınır  getiriyor,  buna  karşılık  mekanik  sorunlar,  uygulamada  çok  daha  düşük  bir sınır  koyuyor.  Bunların  yanı  sıra,  gitmeye  değecek  pek  çok  dünya  olmayabilir,  ayrıca hangi  yönde  gidileceği  nasıl  saptanacak?  Radyo  evrenin  geri  kalan  kısmı  ile  iletişim kurmak  için  daha  iyi  bir  yol;  eğer  sinyallerinizi  tek  bir  yönde  ışınlamak  yerine  tüm yönlerde yayın yapacak yeterli gücünüz varsa, çok sayıda dünyaya erişebilirsiniz ( <i class="calibre3">Bu sayı,</i> <i class="calibre3">sinyalin aldığı yolun karesiyle artar</i>). Radyo dalgaları ışık hızında ilerler; bu da sinyalin dünyaya  ulaşması  için  200  ışık  yılının  geçmesi  gerektiğini  gösteriyor.  Bu  uzaklığın doğuracağı sorunlardan biri de karşılıklı konuşma yapılamaması. Dünyadan birbiri ardı sıra  gelecek  her  mesajın  birbirinden  on  iki  [s.93]  nesille  ayrılmış  insanlar  tarafından gönderileceği gerçeğini bir kenara bıraksanız dahi, böylesi bir uzaklıktan sohbet etmeye kalkışmak boş bir çaba olacaktır. </p>
<p class="calibre2">Yakında  biz  de  bu  sorunla  karşılaşacağız;  radyo  dalgalarının  Dünya  ile  Mars arasını  kat  etmeleri  dört  dakika  kadar  tutuyor.  Uzaydaki  görevliler,  Dünya  ile  iletişim kurarken  kısa  cümleler  kullanmaktan  vazgeçecekler  şüphesiz.  Karşılıklı  konuşmaktan çok mektuba benzeyen uzun monologlar kullanmak zorunda kalacaklar. Başka bir örnek vereyim: Roger Payne, denizdeki akustiğin bazı tuhaf özellikleri olduğuna işaret ediyor. </p>
<p class="calibre2">Kambur  balinanın  çok  uzun  "şarkısı",  balinaların  belirli  bir  derinlikte  yüzüyor  olmaları koşuluyla, tüm dünyanın denizlerinde duyulabilir. Balinaların gerçekten de birbirleriyle çok uzun mesafelerden iletişim kurup kurmadıkları bilinmiyor ancak bunu yapıyorlarsa, Mars'taki  astronotlarla  aynı  sorunu  paylaşmaktalar.  Sesin  sudaki  hızı  ile  şarkının Atlantik  Okyanusu'nu  aşması  ve  bir  yanıtın  gelebilmesi  iki  saat  sürüyor.  Ben  bunun, balinaların  tam  sekiz  dakika  boyunca,  kendilerini  tekrarlamadan  sürekli  bir  monolog göndermelerini açıklayabileceğini düşünüyorum. Bundan sonra balinalar şarkının başına dönüyor  ve  şarkılarını  sayısız  kereler  tekrarlıyorlar  ve  her  tam  döngü  sekiz  dakika sürüyor. </p>
<p class="calibre2">Öyküdeki  Andromedalılar  da  aynı  şeyi  yapıyorlar.  Bir  yanıt  beklemenin  hiçbir anlamı  olmayacağı  için,  söylemek  istedikleri  her  şeyi  tek,  büyük  bir  mesajda  bir  araya getiriyorlar  ve  uzaya  tekrar  tekrar  yayınlıyorlar.  Her  yayın  aylar  sürüyor.  Elbette mesajları balinalarınkinden farklı; [s.94] dev bir bilgisayarın yapımı ve programlanması için  şifreli  talimatlardan  oluşuyor.  Mesaj  insanların  kullandığı  bir  dilde  değil,  ama yetenekli  bir  şifre  çözücü  hemen  hemen  her  şifrenin  üstesinden  gelebilir;  hele  şifreyi tasarlayanlar kolayca çözülmesini istiyorlarsa... Jodrell Bank radyo teleskopu tarafından alınan mesaj da sonunda çözülüyor, bilgisayar yapılıyor ve program çalıştırılıyor. Sonuç insanlık için bir felaket oluyor, çünkü Andromedalılar hiç de iyi niyetli değiller. Bilgisayar tam  bir  dünya  diktatörlüğü  kurmak  üzereyken,  öykünün  kahramanı  gelip  baltayla  işini bitiriyor.  Bizim  açımızdan  ilginç  olan  soru,  And-romedalıların  hangi  anlamda  dünya üzerindeki  olayları  kontrol  ettikleri.  Bilgisayarın  ne  yaptığını  her  an  denetleme durumunda  değillerdi;  aslında  bilgisayarın  yapılıp  yapılmadığını  bilme  olanakları  bile yoktu, çünkü bu bilginin onlara ulaşabilmesi için 200 yıl geçmesi gerekecekti. Bilgisayar verdiği kararları tümüyle kendi başına almıştı ve eylemleri tümüyle kendine aitti. Hatta genel  politik  talimatlar  için  bile  ustalarına  başvuramazdı.  Tüm  talimatlar  önceden verilmeliydi,  çünkü  arada  200  yıllık  bir  engel  vardı.  Andromedalıların  programı,  ilke olarak,  satranç  oynama  programına  benzeyecektir,  ancak  daha  esnek  ve  yerel  bilgiyi özümseme  yeteneği  daha  fazla  olacaktır;  program  yalnızca  dünyada  değil,  ileri  tek-nolojiye  sahip  herhangi  bir  dünyada  çalışması  için  tasarlanmıştı.  Ayrıntılı  koşullarını Andromedalıların hiçbir biçimde bilemeyeceği bir sürü dünyadan herhangi birinde... </p>
<p class="calibre2">Andromedalıların,  dünyada  kendileri  için  günlük  kararlar  verebilecek  bir bilgisayara  gereksin-  [s.95]  me  duymaları  gibi,  genlerimiz  de  bir  beyin  yapmak zorundaydılar.  Ancak  genler  yalnızca  şifreli  talimatları  veren  Andromedalılar  değiller; genler  talimatın  ta  kendisi...  Bizim  kukla  iplerimizle  doğrudan  oynayamamalarının nedeni  de  aynı:  Süre-gecikimi.  Genler  protein  sentezleyerek  çalışırlar?  Bu,  dünyayı denetlemek için güçlü bir yol ama yavaş... Bir cenin yapmak için protein iplerini aylarca çekiştirmek  gerekiyor.  Diğer  taraftan,  davranışın  en  önemli  özelliği  çabuk  olması.  Davranış aylarla değil saniyelerle ve saniyenin kesirleriyle ölçülen bir zaman ölçeğinde işler. </p>
<p class="calibre2">Dünyada  bir  şey  olur:  bir  baykuş  uçar,  uzun  otların  arasında  bir  hışırtı  avın  dikkatini çeker ve birilerinin hayatı kurtulur ya da birileri hayatını kaybeder. Genlerin tepki verme süreleri davranışlar gibi değildir. Genlerin de, Andromedalılar gibi, yapabilecekleri en iyi şey,  kendilerine   <i class="calibre3">önceden  </i> hızlı  bir  bilgisayar  yapıp,  bu  bilgisayarı   <i class="calibre3">önceden  </i>"ön-görebildikleri"  tüm  olaylarla  başa  çıkabilecek  kural  ve  "öğütler"  doğrultusunda programlamaktır.  Ancak  yaşam,  aynen  satranç  oyununda  olduğu  gibi,  önceden öngörülemeyecek  kadar  çok  olasılık  sunar.  Satranç  programlayıcısı  gibi,  genler  de yaşamkalım makinelerine özel "talimatlar" değil, yaşam zanaatının genel stratejilerini ve hilelerini öğretmek zorundadırlar. </p>
<p class="calibre2">J.  Z.  Young'ın  işaret  ettiği  gibi,  genler  öngörüye  benzer  bir  işi  yerine  getirmek zorundalar. Cenin halindeki bir yaşamkalım makinesi yapılırken, yaşamın tehlikeleri ve sorunları  henüz  gelecektedir.  Hangi  çalının  arkasında  hangi  etoburun  çömelmiş </p>
<p class="calibre2">beklediğini ya da yolunun üstüne hangi avın çıkıverip de hızla kaçacağını kim bile- [s.96] </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">bilir ki? Ne kâhinlik yeteneği olan insanlar, ne de herhangi bir gen... Yine de bazı genel öngörüler  yapılabilir.  Kutup  ayılarının  genleri  henüz  doğmamış  yaşamkalım makinelerinin  çevresinin  soğuk  olacağını  kesinlikle  bilirler.  Bunu  bir  kehanet  olarak düşünmezler,  hatta  hiç  düşünmezler;  yalnızca  kalın  bir  post  yaparlar,  çünkü  bu  daha önceki  gövdelerde  hep  yaptıkları  bir  şeydir  ve  gen  havuzunda  hâlâ  varolabilmelerinin nedeni  de  budur.  Ayrıca,  toprağın  karlı  olacağını  da  öngörürler  ve  bu  öngörüleri, postlarının tüylerini beyaz yaparak kamuflaj yapabilmelerini sağlar. Kutup iklimi aniden değişir  de  yavru  ayı  kendini  tropik  bir  çölde  bulursa,  genler  öngörülerinde  yanılmış </p>
<p class="calibre2">olurlar ve ceremesini çekerler. Yavru ayı ölür; içindeki genler de... </p>
<p class="calibre2">Karmaşık  bir  dünyada  öngörülerde  bulunmak  bir  şans  işidir.  Bir  yaşamkalım makinesinin  alacağı  her  karar  bir  kumardır  ve  beyni  önceden  programlayarak  genelde sonuç  verecek  kararlar  almasını  sağlamak  da  genlerin  işidir.  Evrim  kumarhanesinde kullanılan  fişler  ise  yaşamkalımdır:  Kesinlikle  konuşmak  gerekirse,  burada  genin yaşamda  kalması  olarak  ifade  edilen  şeyin,  daha  çok  bireyin  yaşamda  kalması  olarak anlaşılması  mantıklı  bir  yaklaşım  olacaktır.  Su  içmek  için  kuyuya  gittiğinizde,  kuyu kenarında  gizlenerek  av  bekleyen  ve  yaşamını  bu  şekilde  sürdüren  avcılar  tarafından yenme  riskiniz  artar;  kuyuya  gitmezseniz  susuzluktan  ölürsünüz.  Ne  tarafa  dönerseniz dönün  risk  vardır  ve  genlerinizin  uzun  dönemde  yaşama  şansını  artıran  kararları vermeniz gerekir. Belki de izlenecek en iyi yol, iyice susayana kadar beklemek, sonra da gidip  [s.97]  uzun  süre  yetecek  kadar  çok  su  içmektir.  Böylece  su  kuyusuna  gidip  gelme sayısını azaltmış olursunuz, ama bu durumda da kuyudan su içerken başınızı uzun süre eğik  tutmak  zorunda  kalırsınız.  Başka  bir  seçenekse,  sık  sık  ve  az  su  içmek  olabilir; kuyunun  yanından  koşarken  hızla,  küçük  yudumlar  alınabilir.  Hangisinin  en  iyi  kumar stratejisi olduğu, bir sürü karmaşık unsura bağlıdır. Önemsiz sayılamayacak unsurlardan biri ise, avcının avlanma alışkanlıklarıdır; avcı açısından bakıldığında, bu da  en verimli olacak  biçimde  evrimleşmiştir.  Olasılıkların  tartılması  gerekir.  Ancak,  elbette  ki, hayvanların hu hesapları<b class="calibre4"> </b>bilinçli olarak yaptıklarına inanmamız gerekmiyor; inanmamız gereken  tek  şey,  genleri  doğru  kumarı  oynayabilecek  beyni  yapmış  olan  hayvanların yaşamda kalma şanslarının daha fazla olması ve böylelikle de aynı geni çoğaltabilmeleri. </p>
<p class="calibre2">Kumar eğretilemesini biraz daha ileri götürebiliriz. Bir kumarbaz başlıca üç şeyi düşünmelidir:  Ortaya  koyduğu  şey,  olasılıklar  ve  ödül.  Ödül  çok  büyükse,  kumarbazın tehlikeye  attığı  şey  de  büyük  olacaktır.  Sahip  olduğu  her  şeyi  tek  bir  oyuna  yatıran kumarbaz  çok  şey  kazanabilir;  çok  şey  kaybedebilir  de.  Ama  büyük  oynayan  kumarbazların,  az  öne  sürüp  az  kazanan  kumarbazlardan  daha  iyi  ya  da  daha  kötü  oldukları söylenemez.  Buna  benzer  bir  karşılaştırmayı,  borsada  spekülasyon  yapan  ve  güvenli oynayan  yatırımcılar  arasında  yapabiliriz.  Bazı  bakımlardan  borsa  bir  kumarhaneden daha iyi bir örnek; çünkü kumarhaneler kazanmak için bilerek düzmeceli oyun kuruyor ( <i class="calibre3">Bunun kesin anlamı, ortalama olarak, yüksek oynayanların düşük oynayanlar-</i> [s.98]  </p>
<p class="calibre2"> <i class="calibre3">dan  daha  fazla  kaybetmesi.  Düşük  oynayanlarsa,  hiç  oynamayanlardan  daha  fazla</i> <i class="calibre3">kaybediyor.  Ama  bunun  bizim  tartışmamızla  ilgisi  yok</i>).  Bunu  göz  önüne  almazsak, yüksek  oynamak  da,  düşük  oynamak  da  mantıklı  görünüyor.  Peki,  yüksek  ve  tutucu oynayan  hayvan  kumarbazlar  var  mı?  IX.  Bölüm'de  göreceğiz  ki,  özellikle  erkeklerin dişiler  için  birbirleri  ile  yarıştığı  çokeşli  türlerde,  erkekler  yüksek  oynayıp  yüksek  risk alan  kumarbazlar,  kadınlarsa  güvenli  yatırımlar  yapan  oyuncular  görünümündeler.  Bu kitabı  okuyan  natüralistler  yüksek  oynayan  ve  fazla  risk  alan  kumarbaz  tanımına uyabilecek  türler  ve  daha  tutucu  oynayan  başka  türler  söyleyebilirler  bize.  Şimdi  daha genel bir temaya, genlerin geleceğe ilişkin "öngörülerini" nasıl yaptıklarına döneceğim. </p>
<p class="calibre2">Bilinmezlerle  dolu  bir  çevrede,  genlerin  tahminler  yapabilme  sorununu çözmenin  bir  yolu,  öğrenme  becerisi  oluşturmaktır.  Bunun  için,  program  yaşamkalım makinesine şöyle bir talimat verebilir: Bu haz veren şeylerin bir listesidir: Ağızda hoş bir tat,  orgazm,  ılık  hava,  gülen  çocuk.  Bu  da  kötü  şeylerin  bir  listesi:  Ağrılar,  bulantı,  boş </p>
<p class="calibre2">mide,  çığlık  atan  çocuk.  Kötü  şeylerle  sonuçlanan  bir  şey  yaparsan,  bunu  tekrarlama. </p>
<p class="calibre2">Diğer  taraftan,  iyi  şeylerden  birine  neden  olan  bir  hareketi  tekrarla.  Bu  tür  bir programlamanın  avantajı,  asıl  programa  konması  gereken  ayrıntılı  kuralları  büyük oranda azaltmasıdır; ayrıca, önceden detaylı olarak öngörülemeyecek çevre değişiklikleri ile  başa  çıkabilme  yeteneği  de  vardır.  Diğer  taraftan,  hâlâ  yapılması  gereken  tahminler var. Bizim örneğimizde, ağızdaki hoş bir [s.99]  tadın ve orgazmın "iyi" olmasının anlamı, şeker  yemenin  ve  çiftleşmenin  genlerin  yaşamı  sürdürmelerinde  yararlı  olacağının öngörülmesidir. Bu  örnekte  sakarin ve mastürbasyon göz önüne alınmıyor, ya da bizim çevremizde  bolca  bulunabilen  doğal  olmayan  biçimlerdeki  şekeri  aşırı  yemenin tehlikeleri... </p>
<p class="calibre2">Öğrenme  stratejileri  bazı  bilgisayar  satranç  programlarında  kullanılıyor.  Bu programlar insanlarla veya başka bilgisayarlarla oynadıkça daha da güçleniyorlar. Kural ve taktiklerden oluşan bir dağarcıkları olmasına rağmen, karar süreçlerine yerleştirilmiş </p>
<p class="calibre2">ufak bir gelişigüzellik eğilimleri var. Geçmişte aldıkları kararları kaydediyor ve bir oyunu kazandıklarında,  buna  yol  açan  taktiklerin  ağırlığını  bir  parça  artırıyorlar.  Böylece,  bir sonraki seferde bu taktikleri seçme eğilimi daha fazla oluyor. </p>
<p class="calibre2">Geleceği  öngörmenin  en  ilginç  yöntemlerinden  biri  de  simülasyondur.  Bir general,  belirli  bir  askeri  planın  alternatiflerinden  daha  iyi  olup  olmadığını  bilmek istediğinde, elinde öngörüyle ilgili bir problem var demektir. Havaya, kendi askerlerinin moraline ve düşmanın olası karşı önlemlerine ilişkin bilinmeyenler vardır. Planın iyi olup olmadığını bulmanın bir yolu da denemek ve görmek; ancak bunu düşünülen her çekici plan  için  denemeye  kalkışamayız;  "vatanı  için"  ölmeye  hazır  genç  erkeklerin  sayısı tükenebilir;  buna  karşılık  önerilebilecek  planların  sayısı  çok  fazladır.  Çeşitli  planları deneme  tatbikatlarında  uygulamak  daha  iyidir.  Bu,  "Kuzey  Ülkesinin"  kurusıkı doldurulmuş  silahlarla  "Güney  Ülkesi"  ile  savaşması  biçiminde  olabilir,  fakat  bu  bile zaman  ve  [s.100]  malzeme  açısından  pahalıya  patlar.  Daha  tutumlu  olmak  istenirse, büyük  bir  harita  etrafına  kurşun  askerler  ve  küçük  oyuncak  tanklar  dizilerek  savaş </p>
<p class="calibre2">oyunları oynanabilir. </p>
<p class="calibre2">Son  zamanlarda,  simülasyon  işlevinin  büyük  kısmını  bilgisayarlar  üstlendi; yalnızca askeri stratejiler için değil, geleceğe ilişkin, öngörülerin gerekli olduğu ekonomi, ekoloji,  sosyoloji  ve  birçok  başka  alanlar  için  de...  Bu  teknik  şu  şekilde  işliyor: Bilgisayarda dünyanın belirli bir cepheden bir modeli kuruluyor. Bu, kapağını açtığınız-da, bilgisayarın içinde taklidi yapılan nesnenin biçiminde küçük bir minyatür göreceğiniz anlamına  gelmiyor.  Satranç  oynayan  bilgisayarın  belleğinde  de  bir  satranç  tahtası üzerinde  oturan  atlar  ve  piyonların  resmi  yok.  Satranç  tahtası  ve  üzerindeki  taşların konumları, elektronik olarak kodlanmış sayılar listesi ile belirlenir. Bizim için bir harita, dünyanın  bir  parçasının  iki  boyuta  indirgenmiş  minyatür  ölçekli  bir  modelidir.  Bir  bilgisayarda ise, harita büyük olasılıkla, her biri iki sayı ile gösterilen -enlem ve boylam- bir şehirler ve başka noktalar listesidir. Bilgisayarın dünya modelini nasıl sakladığı hiç fark etmiyor; yeter ki, işlem yapabileceği, değiştirebileceği deneyler yapabileceği ve bunların sonuçlarını  işlemcilerine  anlayabilecekleri  terimlerle  bildirebileceği  bir  biçim  olsun. </p>
<p class="calibre2">Taklit etme tekniği kullanılarak model savaşlar kazanılabilir ya da kaydedilebilir, uçaklar uçabilir ya da düşebilir, ekonomik politikalar refaha ya da yıkıma yol açabilir. Her seferinde tüm süreç bilgisayarın içinde oluşur ve dünya üzerindeki oluşma süresinin yalnızca küçücük bir kesri kadar zamanda olup bitir. Elbette [s.101] dünyanın iyi modellemeleri, kötü  modellemeleri  var  ve  iyi  olanlar  bile  yalnızca  yaklaşık  özelliklerden  ibaret.  Hiçbir simülasyon  gerçekte  ne  olacağını  tam  olarak  kestiremez,  ama  iyi  bir  simülasyon, körlemesine  bir  deneme-yanılmaya  tercih  edilecektir.  Simülasyona  başkası  hesabına yapılan  deneme-yanılma  da  diyebiliriz,  ama  bu  terime  fare  psikologları  çok  önceden  el koydular. </p>
<p class="calibre2">Simülasyon  bu  kadar  iyi  bir  fikirse,  neden  yaşamkalım  makineleri  bunu  daha önceden keşfetmediler? Aslında, insanların yaptığı mühendisliğin diğer tekniklerini, biz sahneye  çıkmadan  çok  önce  bulmuşlardı:  Odaklayan  mercek  ve  parabolik  yansıtıcı,  ses dalgalarının  frekans  çözümlemesi,  servo-kontrol,  sonar,  bilginin  tamponlanarak depolanması ve ayrıntıları fark etmeyecek, uzun isimleri olan sayısız başkaları... Peki, ya simülasyon?  Aslında  siz  bile,  gelecekte  bilinmeyen  özellikler  içerebilecek  zor  bir  karar vermek  zorunda  kaldığınızda,  bir  çeşit  taklit  yaparsınız.  Elinizdeki  alternatiflerin  her birini  denediğinizde  ne  olabileceğini   <i class="calibre3">hayal  </i> edersiniz.  Kafanızda  bir  model  kurarsınız; dünyadaki  her  şeyin  değil  de,  önemli  olabileceğini  düşündüğünüz  bazı  şeylerin  bir  modelini.  Bunları  beyninizdeki  gözlerle  capcanlı  görebilirsiniz  ya  da  stilize  edilmiş  soyut hayallerini görüp değiştirebilirsiniz. Her iki durumda da, beyninizin bir yerlerinde hayal ettiğiniz  olayların  gerçek  uzamsal  modellerinin  bulunma  olasılığı  pek  az.  Fakat,  aynen bilgisayarda  olduğu  gibi,  beyninizin  dünyanın  modelini  nasıl  biçimlendirdiğinin ayrıntıları,  bu  modelin  kullanılarak  olası  olayların  öngörülebilmesi  gerçeğinden  daha önemsiz.  Geleceği  simüle  edebilen  yaşamkalım  [s.102]  makineleri,  ancak  deneme-yanılma  ile  öğrenebilen  yaşamkalım  makinelerinden  bir  adım  daha  ilerideler. </p>
<p class="calibre2">Denemenin  sorunu  zaman  alması  ve  enerji  gerektirmesi.  Yanılmanın  sorunu  ise  so-nuçlarının vahim olması. Simülasyon ise hem daha hızlı, hem de daha güvenli. </p>
<p class="calibre2">Taklit  etme  yeteneğinin  evrimleşmesi  öznel  bilinç  ile  doruğa  erişiyor.  Bence, bunun  neden  olması  gerektiği  çağdaş  biyolojinin  karşı  karşıya  olduğu  en  gizemli  soru. </p>
<p class="calibre2">Elektronik bilgisayarların simülasyon yaparken bilinçli olduklarını düşünmek için hiçbir neden  yok;  yine  de  gelecekte  bilinçlenebileceklerini  kabul  etmeliyiz.  Belki  de,  beyin dünyanın  tam  bir  taklidini  yapıp  da,  kendisinin  de  bir  modelini  kurmak  zorunda kaldığında  bilinç  doğuyor.  Açıktır  ki,  bir  yaşamkalım  makinesinin  kolları,  bacakları  ve bedeni  taklidi  dünyanın  önemli  bir  parçasını  oluşturmalıdır;  aynı  nedenle,  taklidin kendisi  de  taklit  edilecek  olan  dünyanın  bir  parçası  olarak  görülebilir.  Aslında  buna </p>
<p class="calibre2">"kendisinin  farkında  olma"  da  diyebiliriz,  fakat  bunun  bilincin  evrimini  tam  anlamıyla açıkladığını  sanmıyorum.  Yalnızca  bir  parça  açıklıyor,  çünkü  sonu  gelmeyen  bir  zincir oluşturuyor: Eğer bir modelin modeli varsa, neden modelin modelinin... modeli olmasın? </p>
<p class="calibre2">Ortaya  çıkarttığı  sorunlar  ne  olursa  olsun,  bu  öykünün  amaçları  çerçevesinde, bilinç,  yaşamkalım  makinelerinin  asıl  efendilerinden  -genlerden-özgür  karar  vericiler olma  yolundaki  evrimsel  eğilimin  doruk  noktası  olarak  düşünülebilir.  Beyin  yalnızca yaşamkalım  makinesinin  günlük  işlevinin  yürütülmesini  yönetmiyor;  aynı  zamanda geleceği tahmin etme ve buna uygun hareket et- [s.103] me yeteneğini de kazandı. Hatta, genlerin  yazdıklarına  da  karşı  çıkıyor.  Örneğin,  mümkün  olan  en  fazla  sayıda  çocuk yapmayı reddediyor. Göreceğimiz gibi, bu açıdan insan oldukça kendine özgü. </p>
<p class="calibre2">Bütün  bunların  bencillik  ya  da  özverili  olma  ile  ne  ilgisi  var?  Oluşturmak istediğim  düşünce  şu:  Genler,  hayvan  davranışını  -ister  bencil  ister  özverili  olsun-yalnızca  dolaylı  yollardan  denetler,  ancak  bu  yine  de  çok  güçlü  bir  denetimdir.  Genler, yaşamkalım makinelerinin ve onların sinir sistemlerinin yapımını belirleyerek davranış-</p>
<p class="calibre2">ları  etkilerler.  Ancak,  ne  yapılacağına  ilişkin  anlık  kararları  sinir  sistemi  alır.  Asıl politikayı  çizenler  genlerdir;  beyin  ise  yürütme  işlevini  yerine  getirir.  Ama  beyin geliştikçe,  öğrenme  ve  öğrenmek  için  simülasyon  yapma  gibi  hileleri  kullanarak  asıl politika  kararlarının  gittikçe  daha  fazlasını  üstlenmektedir.  Bu  eğilimin  mantıksal sonucu,  genlerin  yaşamkalım  makinelerine  tek  bir  genel  politika  talimatı  vermeleri olacaktır:  Bizi  canlı  tutmak  için,  ne  gerekiyorsa  yapın.  Henüz  hiçbir  tür  bu  noktaya ulaşamadı. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Bilgisayarlar ve insanın 'karar verme' olgusu ile ilgili benzetmeler güzel de artık ayaklarımızı  yere  basmalıyız.  Evrimin  gerçekte,  gen  havuzundaki  genlerin  yaşamkalım olasılıklarının  farklı  olması  sonucu,  adım  adım  geliştiğini  hatırlayalım.  Bu  nedenle,  bir davranış biçiminin -bencil ya da özverili- evrimleşmesi için, gen havuzunda bu davranışı </p>
<p class="calibre2">"belirleyen"  genin  yaşamkalım  savaşımında  bir  başka  davranışı  "belirleyen"  rakip  bir genden ya da alelden daha başarılı olması gerekir. Özverili davranış geni, sinir sistemini etkile-  [s.104]  yerek  özverili  davranmasına  yol  açan  herhangi  bir  gendir.  Peki,  özverili davranışın kalıtımsal olarak genlerle aktarıldığına ilişkin herhangi bir deneysel kanıt var mı? Hayır, ama bu şaşırtıcı değil; davranışların genetiği üzerine pek az çalışma yapılıyor. </p>
<p class="calibre2">Bunun  yerine,  açıkça  özverili  olmayan  ama  ilginç  olmaya  yetecek  kadar  karmaşık  bir davranış biçimi üzerine yapılmış bir çalışmayı anlatayım. Bu çalışma, özverili davranışın nasıl kalıtımsal olduğuna dair bir model oluşturuyor. </p>
<p class="calibre2">Balarıları,  pis  kuluçka  adı  verilen  bulaşıcı  bir  hastalığa  tutulurlar.  Bu  hastalık, kurtçuklara peteklerinde saldırıyor. Arı yetiştiricilerin kullandıkları evcil arıların bazıları pis  kuluçkaya  daha  kolay  yakalanıyor  ve  arı  suşları  arasındaki  farkın,  en  azından  bazı durumlarda,  davranışsal  olduğu  anlaşılıyor.  Hijyenik  suşlar,  hastalığa  yakalanmış </p>
<p class="calibre2">kurtçukları  bulup,  peteklerinden  çıkartıp  kovandan  dışarı  atarak  salgınları  önlüyorlar. </p>
<p class="calibre2">Hastalığa  açık  türler  ise  bu  hijyenik  katliamı  uygulamadıkları  için  hastalığa yakalanıyorlar.  Bu  temizliği  oluşturan  davranış  oldukça  karmaşık.  İşçi  arılar  her hastalıklı  kurtçuğun  peteğini  saptıyor,  peteğin  mum  kapağını  açıyor,  larvayı  dışarı çıkartıyor, kovanın kapısına sürüklüyor ve çöpe atıyorlar. </p>
<p class="calibre2">Arılarla  genetik  deneyler  yapmak  çok  zor  bir  iş;  bunun  birçok  nedeni  var.  İşçi arılar normalde üremiyorlar. Bu yüzden bir susun kraliçe arısını diğer susun erkek arısı ile çiftleştirip doğacak arıcıkların davranışına bakmak gerek. İşte, W. C. Rothenbuhler'in yaptığı bu olmuştur. Birinci nesil melez yavruların hiçbirinin hijyenik olmadığını buldu: Hijyenik ana babalarının davranışı [s.105] kaybolmuş gibi görünüyordu. Ancak sonradan anlaşıldı ki, hijyenik genler hâlâ vardı, ama çekinik kalmışlardı; tıpkı insanlardaki mavi göz  geni  gibi.  Rothenbuhler,  birinci  nesil  melezlerini,  saf  bir  hijyenik  suşla  "geri çaprazladığmda" ( <i class="calibre3">elbette yine kraliçe ve erkek arıları<b class="calibre4"> </b>kullanarak</i>) çok hoş bir sonuç elde etti.  Yavru  arılar  üç  gruba  ayrılmıştı.  Bir  grup  tam  anlamıyla  hijyenik  davranış </p>
<p class="calibre2">sergiliyordu, ikinci grupta hiçbir biçimde hijyenik davranış gözlenmiyordu, üçüncü grup ise  yarım  yamalak  kalmıştı.  Bu  sonuncu  grup,  hastalıklı  kurtçukların  petek  kapaklarını açabiliyor  fakat  gerisini  getirip  kurtçuğu  dışarı  atamıyordu.  Rothenbuhler  iki  ayrı  gen olabileceğini  düşündü:  Bir  gen  peteği  açmak  için,  bir  gen  de  dışarı  atmak  için.  Normal hijyenik suşlar da her iki gen de vardır, hastalığa açık suşlarda ise her iki gen yerine de alelleri  ( <i class="calibre3">rakipleri</i>)  vardır.  Yarım  yamalak  kalan  melezlerde  ise  kapak  açma  geni  ( <i class="calibre3">çift</i> <i class="calibre3">dozda</i>) var ama dışarı-atma geni yok. Rothenbuhler, görünürde hiçbir hijyenik davranışı olmayan  deney  grubunun  dışarı-atma  genini  içeren  bir  alt-grup  taşıyabileceğini,  ancak petek  açma  genleri  olmadığı  için  bunu  gösteremeyebileceklerini  düşündü.  Petekleri kendisi  açtı  ve  bunun  doğru  olduğunu  zarif  bir  şekilde  kanıtlamış  oldu.  Evet,  bunun üzerine  görünüşte  hijyenik  olmayan  arıların  yarısı  tamamen  normal  dışarı-atma davranışı sergilediler. </p>
<p class="calibre2">Bu  öykü,  bir  önceki  bölümde  ortaya  çıkan  birkaç  önemli  noktayı  vurguluyor. </p>
<p class="calibre2">Genin davranışı etkilemesine yol açan, ceninle ilgili nedenlerin kimyasal zinciri hakkında en ufak fikrimiz olmasa da, "belirli bir davranışın geni" olduğundan [s.106] rahatlıkla söz edebiliriz. Bu nedenler zincirinin öğrenmeyi bile içerdiğini fark edebiliriz. Örneğin, petek açma  geni  etkisini  anlara  hastalık  bulaşmış  mumun  tadını  alabilme  yeteneği  vererek gösteriyor  olabilir.  Bu,  hastalık  kurbanlarını  örten  mum  kapakları  yemenin  hoş  bir  şey olacağı  ve  ödüllendirileceği  anlamına  gelir.  Bu  nedenle  de  arılar  kapakları  yemeyi tekrarlarlar.  Genin  çalışması  bu  şekilde  olsa  bile,  bu  hâlâ  "petek  açma"  genidir.  Çünkü sonuçta, diğer koşulların eşit olması halinde, bu gene sahip arılar petekleri açabilir; sahip olmayanlar ise açamaz. </p>
<p class="calibre2">İkinci  olarak,  öykümüz,  genlerin  ortak  yaşam-kalım  makinelerinin davranışlarını  etkilemek  için  "işbirliği"  yaptıklarını  gösteriyor.  Kovandan  dışarı  atma geni,  petek  açma  geniyle  birlikte  bulunmadıkça  yararsızdır.  Bunun  tersi  de  doğru.  Yine de  genetik  deneyler  bize,  bu  iki  genin  nesiller  boyu  süren  yolculuklarında  ilke  olarak ayrılabilir  olduklarını,  oldukça  açık  bir  biçimde  gösteriyor.  Yaptıkları  yararlı  iş </p>
<p class="calibre2">düşünüldüğünde  birlikte  çalışan  tek  bir  birim  olarak  ele  alınabilirler,  ancak  kendini eşleyen genler olarak iki özgür ve birbirinden bağımsız birim oluştururlar. </p>
<p class="calibre2">Tartışma  amacıyla,  bir  dolu  olanaksız  işi  yapabilmek  "için"  genler  olduğu konusunda  spekülasyon  yapalım.  Örneğin,  "dostları  boğulmaktan  kurtarmak  için" </p>
<p class="calibre2">kuramsal bir genden söz etsem, bunu inanılmaz bulacaksınız. Hijyenik arıların öyküsünü hatırlayın. Genin bir insanı boğulmaktan kurtarma işleminde yer alan tüm karmaşık kas kasılmalarının,  duyumların  bütünleştirilme-sinin  ve  bilinçli  kararların  tek  nedeni olduğunu  söylemiyorum.  Davranışın  gelişme  sürecinde  öğ-  [s.107]  renmenin, deneyimlerin  ya  da  çevresel  etkilerin  olup  olmadığı  sorusuna  da  yanıt  vermeye  çalış-</p>
<p class="calibre2">mıyorum.  Kabullenmeniz  gereken  tek  şey  şu:  Tek  bir  gen,  diğer  unsurların  eşit  olması çok başka temel genin ve çevresel unsurların bulunması durumunda, bir bedeni birisini boğulmaktan  kurtarmaya  yatkın  kılabilir  ve  bu  doğrultudaki  etkisi  aidinden  daha  fazla olabilir.  İki  gen  arasındaki  fark,  basit  bir  niceliksel  değişkendeki  ufak  bir  değişiklik olabilir.  Cenin  gelişimi  sürecinin  ayrıntıları  ilginç  olabilir,  ancak  evrimsel  yaklaşımlarla ilişkili değildir. Kondrad Lorenz bunu pek güzel ortaya çıkarıyor. </p>
<p class="calibre2">Genler  usta  programcılar  ve  kendi  canlarını  kurtarmak  için  programlıyorlar. </p>
<p class="calibre2">Yaşamkalım  makinelerinin  karşılaştığı  tüm  tehlikelere  karşın,  yaptıkları  programın kopyalama  işlemindeki  başarısı  ile  yargılanıyorlar  ve  hâkim,  yaşamkavgası mahkemesinin  acımasız  hâkimi.  Daha  ileride,  özverili  davranış  görünümündeki unsurların genin yaşam mücadelesini nasıl beslediğini göreceğiz. Ancak bir yaşamkalım makinesinin  ve  onun  adına  kararlar  alan  beynin  birincil  öncelikleri,  bireyin  yaşamını sürdürmesi  ve  üreme.  "Koloni"deki  tüm  genler  bu  öncelikler  konusunda  anlaşacaktır. </p>
<p class="calibre2">Hayvanlar  bu  nedenle  yiyecek  bulmak  ve  yakalamak,  hastalık  ve  kazalardan  kaçınmak, yakalanmamak  ve  yenmemek,  kendilerini  olumsuz  iklim  koşullarından  korumak,  karşıt eşeyli  üyeler  bulmak  ve  onları  çiftleşmeye  ikna  etmek  ve  yavrularına  kendi hoşlandıklarına  benzer  avantajları  verebilmek  için  uzun  mesafeler  kat  ederler.  Örnek vermeyeceğim,  eğer  bir  örnek  istiyorsanız,  karşılaşacağınız  ilk  yabanıl  hayvanı  [s.108] </p>
<p class="calibre2">iyice  gözleyiniz.  Tek  bir  özel  davranış  türüne  değineceğim,  çünkü  özveri  ve  bencillik konusunda  konuşmaya  başladığımızda  bu  özelliğe  göndermede  bulunmamız  gerekecek. </p>
<p class="calibre2">Bu, geniş anlamıyla  <i class="calibre3">iletişim </i> olarak adlandırılabilen davranış. </p>
<p class="calibre2">Bir  yaşamkalım  makinesi  bir  başka  yaşamkalım  makinesinin  davranışı  ya  da sinir  sisteminin  içinde  bulunduğu  durumu  etkiliyorsa,  onunla  iletişim  kurduğu söylenebilir.  Bu  uzun  boylu  savunmak  isteyebileceğim  bir  tanım  değil,  fakat  şu  andaki amaçlar  için  yeterli.  Etki  sözcüğüyle,  doğrudan  bir  neden-sonuç  etkisini  kastediyorum. </p>
<p class="calibre2">İletişim  için  verilebilecek  sayısız  örnekler  var:  Kuşların,  kurbağaların  ve  ağustos böceklerinin  şarkıları,  köpeklerin  kuyruklarını  sallamaları  ve  boyun  tüylerini kabartmaları;  şempanzelerin  "sırıtması";  insanların  mimikleri  ve  konuşma  dilleri... </p>
<p class="calibre2">Yaşamkalım makinelerinde, başka yaşamkalım makinelerinin davranışını etkilemek gibi dolaylı  bir  yolla  genlerinin  refahını  artıracak  çok  sayıda  eylem  biçimi  var.  Hayvanlar böylesi iletişimleri etkin kılabilme özelliğini çok ileri düzeylere götürmüşlerdir. Kuşların şarkıları  birçok  kuşağı  büyülemiş  ve  gizemli  dünyaların  kapılarını  açmıştır.  Kambur balinanın,  insan  kulağının  duyabileceği  tüm  frekansları,  altses  gürültülerinden  üstses cayırtılarına  kadar  tüm  frekansları  içeren  görkemli  ve  zorlu  şarkısına  daha  önce  de değindim. Danaburnu toprakta çift borazan ya da megafon biçiminde bir oyuk kazar ve şarkısını  bu  oyuğa  üfleyerek  söyler;  bu  yolla  da  sesini  gök  gürültüsünü  andıracak  denli yükseltebilir.  Arılar  karanlıkta  dans  ederek,  diğer  arılara  yiyeceğin  yönü  ve  uzaklığı konusunda kesin bilgiler verebi- [s.109] lirler; yalnızca insan dili bu konuda anlarla yarı-</p>
<p class="calibre2">şabilir. </p>
<p class="calibre2">Etologların  geleneksel  öyküsü,  iletişim  işaretlerinin  hem  gönderenin  hem  de alıcının  karşılıklı  yararları  için  evrimleştiği  yolundadır.  Örneğin,  yavru  kuşlar kaybolduklarında  ya  da  üşüdüklerinde  annelerinin  davranışını  keskin  cikciklerle etkilerler.  Bu  genellikle,  annenin  hemen  koşup  gelmesi  ve  yavruyu  yuvaya,  diğerlerinin yanına  götürmesi  ile  sonuçlanır.  Bu  davranışın  karşılıklı  yarar  için  evrimleştiği söylenebilir;  doğal  seçilim,  kaybolduğunda  cikleyen  yavruların  ve  de  ciklemeye  tepki veren annelerin lehine çalışır. </p>
<p class="calibre2">Eğer istersek ( <i class="calibre3">aslında gerekli de değil</i>), bu cikleme işareti benzeri çağrıların bir anlamı olduğunu ya da bilgi taşıdığını düşünebiliriz: Bu örnekte "kayboldum" anlamında. </p>
<p class="calibre2">VIII.  Bölüm'de  sözünü  ettiğim,  küçük  kuşların  tehlike  çağrısının,  "Bir  atmaca  var!" </p>
<p class="calibre2">anlamını  taşıdığı  düşünülebilir.  Bu  bilgiyi  duyup  harekete  geçebilen  hayvanlar kendilerine yarar sağlayacaklardır. Bu nedenle de bilginin doğru olduğu söylenebilir. Fakat, hayvanların hiç yanlış bilgi verdiği olur mu; hiç yalan söylerler mi? </p>
<p class="calibre2">Bir hayvanın yalan söylemesi  olgusu yanlış anlamalara açıktır; bunu  önlemeye çalışmalıyım.  Beatrice  ve  Ailen  Gardner'ın,  meşhur  "konuşan"  şempanzeleri  Washoe üzerine yaptıkları bir konuşmayı dinledim ( <i class="calibre3">Şempanze Amerikan işaret dilini konuşuyor</i> <i class="calibre3">ve  gösterdiği  ilerleme  dil  öğrencilerinin  epey  ilgisini  çekecek  nitelikte</i>).  Dinleyiciler içinde  bazı  profesörler  de  vardı  ve  konuşma  sonrasındaki  tartışmalar  sırasında Washoe'nun  yalan  söyleyip  söyleyemeyeceği  sorusu  üzerinde  [s.110]  epey  durdular. </p>
<p class="calibre2">Gardnerların  konuşulacak  daha  ilginç  şeyler  olduğunu  düşündüklerinden  kuşkulandım ve onlara hak verdim. Bu kitapta, "aldatmaca" ve "yalan" benzeri sözcükleri söz konusu filozoflardan  daha  yalın  bir  anlamda  kullanıyorum;  onlar  aldatmaya  yönelik  bilinçli  bir kasıt  arıyorlardı;  ben  yalnızca  işlevsel  olarak  aldatmaya  eşdeğer  olacak  bir  etkiden  söz ediyorum. Eğer bir kuş, ortalıkta atmaca olmadığı halde "bir atmaca var" işaretini verir ve  bu  işaretiyle  de  arkadaşlarının  korkup  kaçmasına  neden  olur  ve  yiyeceği  tek  başına yerse,  onun  yalan  söylediğini  düşünebiliriz.  Bilerek  ve  kasten  aldatmayı  hedeflediği anlamına gelmez bu. Anlatılmak istenen, diğer kuşların kaybettiği yiyeceği yalan söyleyen kuşun  kazanmış  olduğudur;  diğer  kuşların  kaçmalarının  nedeni  yalancı  kuşun  çığlığına bir atmaca varmışçasına karşılık vermeleri olmuştur. </p>
<p class="calibre2">Bir  önceki  bölümde  anlattığım  kelebekler  gibi,  diğerleri  tarafından  yenme tehlikesinde  olan  birçok  böcek,  tadı  kötü  olan  ya  da  sokucu  böceklerin  dış  görünüşünü taklit  ederek  kendine  koruma  sağlar.  Biz  bile  çoğu  kez  sarı  ve  siyah  çizgili  süprüntü-</p>
<p class="calibre2">sineklerini yaban arısı sanarak yanılırız. Arıları taklit eden bazı sinekler aldatmacaların-da  çok  daha  mükemmel  olabiliyorlar.  Avcılar  da  yalan  söylüyorlar.  Fenerbalığı  suyun dibinde  zeminle  uyum  sağlar  ve  sabırla  bekler.  Tek  göze  çarpan  yeri,  kafasının üzerindeki,  uzun  bir  "oltanın"  ucundaki  solucan  benzeri  bir  et  parçası  olan  çıkıntıdır. </p>
<p class="calibre2">Küçük bir balık yanma geldiğinde fenerbalığı solucan benzeri yemi hafifçe dans ettirir ve avını kapalı olan ağzına doğru çeker. Birdenbire çenelerini açar; küçük balık ağzına girer </p>
<p class="calibre2">[s.111]  ve  afiyetle  yenir.  Fenerbalığı  yalan  söylerken,  küçük  balığın  kımıldayan  solucan benzeri  nesnelere  yaklaşma  eğilimini  kullanıyor.  "İşte  enfes  bir  solucan"  diyor  ve  bu yalana "inanan" küçük balıklar çabucak yutuluveriyor. </p>
<p class="calibre2">Bazı  yaşamkalım  makineleri  ise  diğerlerinin  cinsel  isteklerini  kullanır.  Arılar yanılıp,  dişi  anlara  çok  benzeyen  arı-orkidelerinin  çiçekleriyle  çiftleşmeye  kalkışır.  Bu aldatmacada  orkidenin  kazancı  tozlaşma  olur;  iki  ayrı  orkide  tarafından  kandırılan  arı, çiçek tozlarını birinden diğerine taşır. Ateşböcekleri ışıklarını söndürüp yakarak eşlerini kendilerine çekerler. Her türün kendine özgü nokta-çizgi işaretlerinden oluşan bir şifresi vardır.  Böylelikle  türlerin  karışması  ve  zararlı  olabilecek  melezleşmeler  önlenmiş  olur. </p>
<p class="calibre2">Tıpkı denizcilerin belirli deniz fenerlerinin ışığını aradıkları gibi, ateşböcekleri de kendi türlerinin  ışığını  ararlar.  <i class="calibre3">Photuris  </i> cinsinin  dişileri,  bir   <i class="calibre3">Photinus  </i> dişisinin  ışıklı  şifresini taklit ettikleri takdirde  <i class="calibre3">Photinus </i> erkeklerini kendilerine çekebileceklerini "keşfetmişler". </p>
<p class="calibre2">Bunu yapıyorlar ve bir  <i class="calibre3">Photinus </i> erkeği bu yalana kanıp da kendilerine yaklaştığında onu hemen  yiyorlar.  Analojik  olarak  akla  hemen  Sirenler  ve  Lorelei  geliyor;  Cornwall'da yaşayanlar, gemileri kayalara doğru çekmek için lambalar kullanan ve sonrada kayalara oturan  gemiden  dökülen  yüke  el  koyan,  eski  günlerin  gemibatırıcılarını  anımsamayı yeğlerdi belki de... </p>
<p class="calibre2">Ne zaman bir iletişim sistemi evrimleşse, birileri bu sistemi kendi çıkarları için kullanmaya  çalışır.  Evrime,  "türün  iyiliği"  açısından  bakmak  üzere  yetiştirilmiş  olan bizler,  doğal  olarak,  ya-  [s.112]  lancı  ve  sahtekârların  farklı  türlerden  olduğunu düşünürüz:  Avcılar,  av,  asalaklar,  vs...  Oysa,  farklı  bireylerin  genlerinin  çıkarları farklılaşmaya  başlar  başlamaz,  yalan,  aldatmaca  ve  iletişimin  bencilce  kullanımının ortaya çıkmasını beklemeliyiz; bu aynı türün bireylerini de içerir. Hatta göreceğimiz gibi, çocukların  ana  babalarını  kandırmasını,  kocaların  eşlerini  aldatmasını  ve  kardeşin kardeşe yalan söylemesini bile beklemeliyiz. </p>
<p class="calibre2">Hayvanlararası  iletişim  sinyallerinin  başlangıçta  karşılıklı  yarar  sağlamak amacıyla  evrimleştiği  ve  sonradan  da  kötü  niyetli  bireylerce  kullanılmaya  başlandığı inancı bile çok basit kalıyor. Belki de, hayvanlararası iletişim başından beri bir aldatmaca öğesi içeriyordu; çünkü hayvanlar arasındaki etkileşimler hep bir çıkar çatışması içerir. </p>
<p class="calibre2">Bundan  sonraki  bölüm,  çıkar  çatışmalarına  evrimsel  açıdan  bakışımıza  güçlü  bir düşünme tarzı ortaya koyacaktır. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">[s.113] </p>
<p class="calibre2">V. Bölüm  </p>
<p class="calibre2"><b class="calibre4">Saldırganlık:</b> <b class="calibre4">Bencil Makine ve Kararlılık </b></p>
<p class="calibre2"><b class="calibre4"> </b></p>
<p class="calibre2">Bu  bölüm  genelde,  oldukça  yanlış  anlaşılmış  olan  saldırganlık  konusunu  ele alacak. Bireyi, genleri için en iyisi neyse, onu yapmaya programlanmış bencil bir makine olarak  ele  almaya  devam  edeceğiz.  Bu  bize  kolaylık  getirecek  bir  söylem.  Bölümün sonunda da tek tek genlerin diline geri döneceğiz. </p>
<p class="calibre2">Bir yaşamkalım makinesi için, başka bir yaşamkalım makinesi ( <i class="calibre3">kendi çocuğu ya</i> <i class="calibre3">da  başka  bir  yakın  akrabası  olmayan</i>)  çevresinin  bir  parçasıdır;  tıpkı  bir  kaya  veya nehir  veya  bir  yiyecek  parçası  gibi.  Yoluna  çıkan  bir  şeydir  ya  da  yararlanılabilecek  bir şey. Bir kayadan veya bir nehirden, tek bir yönden farklıdır: Tepki vermeye eğilimlidir. O </p>
<p class="calibre2">da kendi ölümsüz genlerini gelecek güvencesi olarak taşır ve onları korumak için her şeyi göze alır. Doğal seçilim, yaşamkalım makinelerini denetleyerek onların çevrelerini en iyi biçimde  kullanmalarını  sağlayan  genlerin  yararına  çalışır.  Bu,  diğer  yaşamkalım  makinelerini -hem aynı hem de farklı türlerdeki- en iyi biçimde kullanabilmeyi de içerir. </p>
<p class="calibre2">Bazı  örneklerde,  yaşamkalım  makineleri  birbirlerinin  yaşam  sınırlarım  pek aşmazlar.  Orne-  [s.114]  ğin,  köstebekler  ve  karatavuklar  birbirini  yemez;  birbirleriyle çiftleşmez;  ya  da  yaşam  alanları  için  kavga  etmezler.  Yine  de,  onların  birbirlerinden yalıtılmış  olduklarını  düşünmemeliyiz.  Bir  şeyler  için  yarışabilirler;  belki  de  solucanlar için...  Bu,  bir  köstebekle  bir  karatavuğun  bir  solucan  için  kavga  etmesi  olağandır anlamına  gelmez;  gerçekte  bir  karatavuk  yaşamı  boyunca  bir  köstebekle  hiç  mi  hiç karşılaşmamış  olabilir.  Fakat,  köstebeklerin  hepsini  ortadan  kaldırırsanız,  bunun karatavuklar üzerindeki etkisi dramatik olabilir. Ayrıntıların ne olabileceğini ya da etki-nin  hangi  karmaşık  yollardan  kendini  göstereceğini  kestirmeye  cesaret  edemeyeceğim. </p>
<p class="calibre2">Farklı türlerin yaşamkalım makineleri birbirlerini değişik yollardan etkilerler. Avcı ya da av  olabilirler;  asalak  ya  da  konakça  olabilirler;  az  bulunan  bir  kaynak  için  yarışıyor olabilirler...  Özel  yollarla  kullanılıyor  olabilirler:  Örneğin,  çiçeklerin  arıları  çiçek  tozu taşımak için kullanmaları gibi. </p>
<p class="calibre2">Aynı  türün  yaşamkalım  makineleri  birbirlerinin  yaşam  sınırlarını  daha doğrudan  ihlal  etmeye  yatkındırlar.  Bunun  çeşitli  nedenlerinden  biri  şu:  Bireyin  kendi türünden bir popülasyonun yarısı potansiyel eşlerdir ve bu bireyin çocuklarının çalışkan ve  kullanılmaya  yatkın  potansiyel  ana/babalarıdır.  Başka  bir  neden  de,  aynı  türün üyelerinin, birbirlerine benzer bireyler olarak, genleri aynı cins bir çevrede ve aynı yaşam tarzı  içersinde  koruyan  makineler  olarak,  yaşam  için  gerekli  tüm  kaynaklar  karşısında doğrudan doğruya rakip olmalarıdır. Bir karatavuk için köstebek bir rakiptir, ancak bir başka  karatavuk  kadar  önemli  bir  rakip  değildir.  Köstebekler  ve  ka-  [s.115]  ratavuklar solucanlar  için  yarışabilirler;  karatavuklar  ve  solucanlar  için   <i class="calibre3">ve  </i> diğer  tüm  şeyler  ya-rışırlar. Eğer aynı cinsiyetteki bireylerse, çiftletecekleri eşler için de yarışabilirler. İlerde göreceğimiz  nedenlerden  dolayı,  genelde  erkekler  dişiler  için  yarışır.  Bu,  bir  erkeğin yarışmakta olduğu başka bir erkeğe zarar verecek bir şeyler yaptığında, genlerinin yarar sağlayacağı anlamına gelir. </p>
<p class="calibre2">Öyleyse,  bir  yaşamkalım  makinesi  için  akılcı  politika  rakiplerini  öldürmek  ve sonra  da  onları  yemek  olmalı  diye  düşünülebilir.  Doğada  gerçekten  de  cinayet  ve yamyamlık görülmesine karşın, bencil gen kuramının naif bir yorumunun öngörebileceği kadar  sık  değildirler.  Konrad  Lorenz,  <i class="calibre3">Saldırganlık  Üzerine  </i> adlı  kitabında,  hayvanların dövüşmesinin  kısıtlı  ve  centilmence  olduğunu  vurgular.  Lorenz'e  göre,  hayvan  dövüşlerinin  dikkat  çekici  yanı,  boks  ya  da  eskrim  kurallarına  benzer  kurallara  göre  oynanan formel  turnuva  oyunları  olmalarıdır.  Hayvanlar,  eldiven  geçirilmiş  yumruklar  ve köreltilmiş  kılıçlarla  dövüşürler.  Sahici  boğuşmanın  yerini  korkutma  ve  blöf  alır. </p>
<p class="calibre2">Kazanan,  teslim  işaretlerini  tanır  ve  naif  kuramımızın  öngörmüş  olabileceği  öldürücü darbeyi indirmekten sakınır. </p>
<p class="calibre2">Hayvan  davranışının  formel  ve  kısıtlanmış  oluşu  şeklindeki  yorumun tartışılabilir.  Özellikle  de,  bizim  zavallı   <i class="calibre3">Home  sapiens'e  </i> kendi  cinsini  öldüren  tek  tür, Kabil'in  lanetinin  tek  mirasçısı,  ya  da  benzer  melodramik  suçlar  yüklemek  kesinlikle yanlış. Bir doğacının hayvan saldırganlığında şiddeti mi yoksa kısıtlılığı mı vurgulayaca-</p>
<p class="calibre2">ğı,  kısmen  gözlediği  harınların,  cinsine  kısmen  [s.116]  de  evrim  konusundaki önyargılarına  bağlıdır;  Lorenz,  eninde  sonunda  "türün  iyiliği"  kavramına  inanır. </p>
<p class="calibre2">Abartılmış bile olsa, hayvan dövüşlerine "eldivenli yumruk" şeklindeki bakış açısında en azından bir gerçek payı vardır. Yüzeysel olarak baktığımızda, bu bir özveri biçimi gibi gö-</p>
<p class="calibre2">rünüyor.  Bencil  gen  kuramı  bunu  açıklamak  gibi  zor  bir  görevle  karşı  karşıya,  Neden hayvanlar kendi türlerinin tüm rakip üyelerini her fırsatta öldürmüyor? </p>
<p class="calibre2">Buna  verilecek  genel  yanıt,  tamamen  kavgacı  olmanın  yararlarının  yanı  sıra, zaman ve enerji harcanmasının da ötesinde bedelleri olduğu. Örneğin, hem B'nin hem de C'nin  benim  rakibim  olduğunu  ve  benim  bir  yerlerde  B  ile  karşılaştığımı  düşünelim. </p>
<p class="calibre2">Bencil  bir  birey  olarak  benim  B'yi  öldürmeye  çalışmam  mantıklı  görünebilir.  Ama durun... C de benim rakibim ve C aynı zamanda B'nin de rakibi. B'yi öldürerek C'nin rakiplerinden  birini  ortadan  kaldırmış  ve  ona  iyilik  etmiş  oluyorum.  Belki  de,  B'yi öldürmemem  daha  iyi  olurdu;  o  zaman  B,  C  ile  dövüşür  veya  yarışırdı,  bana  da  dolaylı yoldan  yararı  dokunurdu.  Bu  basit,  düşünsel  örnekten  çıkarılacak  sonuç  şu:  Rakipleri hiçbir ayrım gözetmeden öldürmeye çalışmanın açık bir yararı yok. Geniş ve karmaşık bir rekabet sisteminde, bir rakibi sahneden atmanın mutlaka iyi bir şey olması gerekmiyor: Bireyin dışındaki başka rakipler bu ölümden daha fazla yararlanabilir. İşte, tarım zararlıları ile uğraşanların aldıkları acı ders bu oldu. Elinizde ciddi bir tarım zararlısı var; yok etmek  için  iyi  bir  yol  buluyor  ve  bunu  sevinç  içinde  uyguluyorsunuz;  ama  bir  de bakıyorsunuz  ki,  bir  [s.117]  başka  tarım  zararlısı  bu  işten  sizden  daha  fazla  yarar sağlamış; kendinizi eskisinden daha da beter bir durumda buluveriyorsunuz. </p>
<p class="calibre2">Öte yandan, bazı özel rakipleri ayrımcı bir biçimde öldürmek ya da en azından onlarla  mücadele  etmek  iyi  bir  plan  gibi  görünebilir.  Eğer  B,  dişilerle  dolu  koca  bir haremi  olan  bir  ayıbalığı  olsa  ve  ben  de  -başka  bir  ayıbalığı-  B'yi  öldürerek  bu  haremi elde edebilecek olsam, bunu yapmam tavsiye edilebilir. Ancak, ayrımcı kavgacılıkta bile riskler  ve  ödenecek  bedeller  vardır.  B  ise  benimle  dövüşüp,  değerli  malını  savunarak yarar sağlayacaktır. Bir kavga başlatırsam, onun kadar benim de ölme olasılığım vardır. </p>
<p class="calibre2">Hatta daha bile fazla. Onun değerli bir kaynağı var, onunla dövüşmemin nedeni bu! Peki bu  haremi  nasıl  elde  etti?  Belki  de  bir  mücadele  sonunda  kazandı.  Büyük  olasılıkla, benden  önce  başka  meydan  okuyanlar  da  oldu  ve  onları  yendi.  Muhtemelen  iyi  bir dövüşçü  o...  Dövüşü  ka-zansam  ve  haremini  elde  etsem  bile,  bu  süreçte  o  kadar hırpalanmış olabilirim ki, kazandıklarımın keyfini çıkaracak halim kalmayabilir. Ayrıca, dövüşmek  zaman  ve  enerji  harcamayı  gerektirir.  Bunları  şimdilik  kendime  saklasam daha iyi. Eğer kendimi beslemeye ağırlık verirsem ve beladan uzak durursam, büyürüm ve daha güçlü olurum. Daha sonra harem için onunla çarpışırım; şimdi acele davranmak yerine beklersem, sonunda kazanma şansım daha fazla olabilir. </p>
<p class="calibre2">Bu  kendi  kendine  konuşma,  dövüşüp  dövüş-memeye  karar  vermeden  önce bilinçsizce  de  olsa  karmaşık  bir  "bedel-yarar"  hesaplaması  yapılması  gerektiğini göstermek  için  yalnızca  bir  yol.  [s.118]  Birtakım  olası  yararlar  şüphesiz  dövüş  sonucu elde  edilebilir,  ancak  bu  yararların  hepsi  de  dövüş  sürecinde  sıkışıp  kalmış  değildir. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Benzer  biçimde,  bir  dövüş  sırasında,  kavgayı  kızıştırmak  ya  da  soğutmak  konusundaki taktik  kararın  ilke  olarak,  analiz  edilebilecek  yararları  ve  bedelleri  vardır.  Bu,  etologlar tarafından uzun zamandır bilinmekteydi, ama şüpheli bir biçimde... Bu fikri açık seçik ve güçlü bir biçimde ortaya koyan, normalde bir etolog sayılmayan J. Maynard Smith oldu. </p>
<p class="calibre2">Smith, G. R. Price ve G. A Posker ile birlikte çalışarak, matematiğin Oyun Kuramı olarak bilinen  dalını  kullanıyor.  Bu  bilim  adamlarının  ince  düşünceleri  matematiksel  simgeler kullanılmadan da dile getirilebilir fakat etkilerini kaybederler. </p>
<p class="calibre2">Maynard  Smith'in  ana  kavramı   <i class="calibre3">evrimsel  açıdan  kararlı  strateji:  </i> Bu  fikrin başlangıcı  W.  D.  Hamilton  ve  R.  H.  Mac  Arthur'a  kadar  gidiyor.  Bir  "strateji",  önceden programlanmış bir davranış politikası. Bir strateji örneği şöyle olabilir: "Hasmına saldır; kaçarsa kovala; misilleme yaparsa kaç." Stratejinin birey tarafından bilinçli bir biçimde oluşturulduğunu  düşünmediğimizi  vurgulayalım.  Hayvanı,  kaslarını  önceden  programlanmış bir bilgisayarın denetlediği bir robot yaşam makinesi olarak betimlediğimizi hatırlayın.  Stratejiyi  basit,  İngilizce  bir  talimatlar  dizisi  olarak  yazmak,  yalnızca  daha kolay  düşünmemizi  sağlayabilecek  bir  yoldur.  Belirleyemediğimiz  bir  mekanizma  ile, hayvan bu talimatları uygularmışçasına davranır. </p>
<p class="calibre2">Evrimsel  açıdan  kararlı  strateji,  ( <i class="calibre3">ya  da  EKS</i>)  bir  topluluğun  üyelerinin çoğunluğu  tarafından  [s.119]  benimsendiği  takdirde,  başka  hiçbir  alternatif  stratejinin daha iyi olamayacağı bir stratejidir. Bu, kurnaz ve önemli bir düşünce. Bunu başka türlü de söyleyebiliriz: Bir birey için en iyi strateji, nüfusun çoğunluğunun ne yaptığına bağlı-</p>
<p class="calibre2">dır.  Nüfusun  geri  kalanı   <i class="calibre3">kendi  </i> başarısını  daha  yukarılara  çekmeye  çalışan  bireylerden oluştuğu için, inatla kalıcı olan tek strateji, bir kez ortaya çıktıktan sonra hiçbir ayrılıkçı bireyin daha iyisini üretemediği strateji olacaktır. Büyük bir çevresel değişimden hemen sonra,  kısa  bir  evrimsel  kararsızlık  dönemi  olabilir,  hatta  popülasyonda  oynamalar  ile olabilir. Fakat, EKS, bir kez erişildikten sonra kalıcı olacaktır: Stratejiden sapmaları ise doğal seçilim cezalandıracaktır. </p>
<p class="calibre2">Bu  düşünceyi  saldırganlığa  uygulamak  için  Maynard  Smith'in  basit örneklerinden  birini  ele  alalım.  Belirli  bir  türden  oluşan  bir  nüfusta  yalnızca  iki  çeŞit dövüşme stratejisi olduğunu düşünüyoruz; bunlar atmaca ve güvercin olsun ( <i class="calibre3">Bu isimler</i> <i class="calibre3">insanların  alışılagelmiş  kullanımları  nedeniyle  verilmiştir  ve  bu  isimlerin  türetildiği</i> <i class="calibre3">kuşların alışkanlıkları ile hiçbir ilgileri yoktur  -aslına bakarsanız güvercinler oldukça</i> <i class="calibre3">saldırgan  kuşlardır</i>).  Varsayımsal  topluluğumuzdaki  her  birey  ya  bir  atmaca  ya  da  bir güvercin  olarak  sınıflandırılır.  Atmacalar  her  zaman  çok  sıkı  ve  sınırlar  koymaksızın dövüşürler;  yalnızca  ağır  biçimde  yaralandıklarında  geri  çekilirler.  Güvercinler  ise karşılarındakileri alışılagelmiş biçimde ve vakarla tehdit etmekle  kalırlar ve kimseyi in-citmezler. Bir atmacayla bir güvercin karşılaştıklarında, güvercin hemen kaçar; böylelikle de  yaralanmaz.  İki  atmaca  karşılaştıklarında,  bi-  [s.120]  rinden  biri  ölene  ya  da  ağır biçimde  yaralanana  değin  boğuşmayı  sürdürürler.  İki  güvercin  karşı  karşıya geldiklerinde ise ikisi de yaralanmaz; biri yorulana veya daha fazla uğraşmamaya karar verip  geri  çekilene  değin,  uzun  bir  süre  karşılıklı  hava  atıp  dururlar.  Şimdilik,  bireyin, karşılaştığı  rakibin  atmaca  mı  yoksa  güvercin  mi  olduğunu  önceden  bilemeyeceğini varsayalım.  Bunu  öğrenmenin  tek  yolu  onunla  dövüşmek  olsun  ve  bireyin  de  bu rakiplerle yaptığı geçmiş dövüşlerle ilgili, yol gösterebilecek bir deneyimi olmasın. </p>
<p class="calibre2">Şimdi,  yarışmacılara  tümüyle  keyfi  "puanlar"  verelim.  Diyelim  ki,  dövüş </p>
<p class="calibre2">kazanma 50 puan olsun; kaybetme 0; ağır yaralanma -100; uzun bir yarışma yapıp vakit kaybetme  de  -10  puan  olsun.  Bu  puanların  doğrudan  doğruya  genlerin  yaşamkalım şanslarına  dönüştürülebilir  olduğunu  düşünebiliriz.  Yüksek  puanlar  alan,  topladığı ortalama "hasılatı" yüksek olan bir birey, arkasında gen havuzuna bir sürü gen bırakan bir bireydir. Sayısal değerlerin gerçek olup olmadığı çözümlememiz için önemli değildir; bunlar sorunu düşünmemize yardım edecektir. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Önemli  olan  nokta  şu:  Atmacaların  dövüşte  güvercinleri  yenmeye  yatkın  olup olmaması bizi  <i class="calibre3">ilgilendirmiyor. </i> Bunun yanıtın zaten biliyoruz: Atmacalar hep kazanacak. </p>
<p class="calibre2">Bilmek  istediğimiz,  atmaca  veya  güvercin  stratejisinin  evrimsel  açıdan  kararlı  olup olmadığı. Bunlardan biri EKS diğeri de değilse, EKS olanın evrimleşmesini beklemeliyiz. </p>
<p class="calibre2">Kuramsal  olarak,  iki  EKS  olması  mümkün.  Eğer  en  iyi  strateji,  popülasyonun  ço-</p>
<p class="calibre2">ğunluğunun  benimsediği  strateji  her  ne  ise  -atmaca  veya  güvercin-  ona  uymak  olsaydı, bu doğ- [s.121] ru olurdu. Bu durumda, popülasyon iki kararlı halden hangisine ilkönce ulaşırsa,  o  halde  kalmaya  eğilimli  olacaktı.  Halbuki,  şimdi  göreceğimiz  gibi,  bu  iki stratejiden  hiçbiri,  ne  atmaca  ne  de  güvercin,  gerçekte  kendi  başına  kararlı  olamayacaktır;  bu  nedenle  de  hiçbirinin  evrimleşmesini  beklememeliyiz.  Bunu  göstermek için ortalama hasılatları hesaplamalıyız. </p>
<p class="calibre2">Diyelim  ki,  yalnızca  güvercinlerden  oluşan  bir  popülasyonumuz  var.  Bunlar dövüştüklerinde  kimse  yaralanmıyor.  Yarışmalar  uzun  şekilsel  turnuvalardan  oluşuyor, belki de yalnızca rakiplerden biri geri çekildiğinde sona erebilen birbirine dik dik bakma maçları... Kazanan anlaşmazlık konusu olan kaynağı elde ettiği için 50 puan alıyor, fakat uzun  bir  bakışma  maçı  yaparak  zaman  kaybettiği  için  -10  puanlık  bir  ceza  ödüyor; böylece toplam 40 puan almış oluyor. Ortalama olarak bir güvercin bireyin girdiği yarış-</p>
<p class="calibre2">maların  yarısını  kaybetmesi,  yarısını  da  kazanması  beklenebilir.  Bu  nedenle,  yarışma başına  ortalama  hasılatı  +40  ile  -10'un  ortalaması,  yani  +  15  olacaktır.  Güvercinler popülasyonundaki güvercin bireylerin epey iyi durumda olduğunu söyleyebiliriz. </p>
<p class="calibre2">Şimdi, popülasyonda mutant bir atmaca ortaya çıktığını düşünelim. Ortalıktaki tek  atmaca  olduğu  için,  yapacağı  her  dövüşte  rakibi  bir  güvercin  olacaktır.  Atmacalar güvercinleri hep yeneceği için, her dövüşte +50 puan alır ve bu da ortalama hasılatı olur. </p>
<p class="calibre2">Net  hasılatı  sadece  +15  olan  güvercinler  karşısında  epey  avantajlı  durumdadır.  Bunun sonucunda,  atmaca  genleri  popülasyonda  hızla  yayılacaktır.  Ancak,  artık  bir  [s.122] </p>
<p class="calibre2">atmaca karşılaşacağı her rakibin bir güvercin olacağından emin olamaz. Aşırı uçtaki bir örneği  alırsak,  atmaca  geni  başarıyla  yayılır  ve  tüm  po-pülasyon  yalnızca  atmacalardan oluşur bir duruma geldiğinde, tüm karşılaşmalar atmaca dövüşü olacaktır. Bu durumda işler  tamamen  değişir.  İki  atmaca  dövüştüğünde,  biri  ağır  yaralanarak  -100  puan, kazanan ise +50 puan alacaktır. Bir atmacalar popülasyonundaki her atmacanın yaptığı dövüşlerin  yarısını  kazanması,  diğer  yarısını  da  kaybetmesi  beklenebilir.  Dövüş  başına ortalama  hasılat  beklentisi,  +50  ile  -100'ün  ortalaması  yani  -25'tir.  Şimdi  de  bir atmacalar  popülasyonundaki  tek  bir  güvercini  düşünelim.  Tüm  dövüşleri  kaybedecek elbette;  ancak  diğer  taraftan  hiçbir  zaman  yaralanmayacak.  Atmacalar  popülasyonunda bir  atmacanın  ortalama  hasılatı  -25  iken,  atmacalar  popülasyonunda  bir  güvercinin ortalama  hasılatı  0  olacaktır.  Böylelikle,  güvercin  genleri  popülasyonda  yaygınlaşma eğilimi gösterir. </p>
<p class="calibre2">Öyküyü  anlatış  biçimimden,  popülasyonda  sürekli  bir  salınım  gözlenecekmiş </p>
<p class="calibre2">gibi  görünüyor.  Atmaca  genleri  ortalığı  silip  süpürür;  bundan  sonra  atmacaların çoğunluğunun bir sonucu olarak güvercinler avantaj sağlar ve sayılarını artırırlar; ta ki, atmaca genleri bir kez daha güçlenene kadar; ve bu böylece sürüp gider... Aslında böyle bir  salınım  olması  gerekmiyor,  kararlı  bir  atmaca/şahin  oranı  var.  Kullandığımız  keyfi puan  sistemi  için  bu  oran  hesaplandığında,  popülasyonun  5/12'si  güvercinler,  7/12'si atmacalar olarak bulunur. Bu kararlı orana ulaşıldığında, atmacaların ortalama hasılatı, güvercin-  [s.123]  lerin  ortalama  hasılatına  eşittir.  Öyleyse,  seçilim  birini  diğerine yeğlememektedir.  Popülas-yondaki  atmacaların  sayısı  artıp,  7/12  oranından uzaklaşıldığında,  güvercinler  ek  avantaj  sağlarlar  ve  oran  eski  değerine  geri  döner.  Kararlı  eşey  oranını  50:50  bulacağımız  gibi,  bu  varsayımsal  örneğimizde  de  atmacaların güvercinlere oranı 7:5'tir. Her iki durumda da, kararlı nokta etrafında salınımlar olsa bile bunlar çok büyük olmayacaktır. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Yüzeysel olarak baktığımızda, bu grup seçilimi gibi görünüyor, ama hiç de öyle değil; grup seçilimi gibi görünüyor, çünkü bir popülasyonun, bozulduğunda geri döneceği kararlı bir dengesi olduğunu düşünebilmemizi sağlar. Ancak, EKS, grup seçiliminden çok daha  ince  bir  kavram.  EKS  bazı  grupların  diğerlerinden  daha  başarılı  olup  olmadığı  ile uğraşmıyor.  Bu,  varsayımsal  örneğimizde  seçtiğimiz  puanlama  sistemi  ile  pek  güzel gösterilebilir. 7/12'si atmacalar ve 5/12'si güvercinlerden oluşan kararlı bir popülasyonda bir bireyin ortalama hasılatı, 6 1/4 olarak bulunur. Birey ister atmaca ister güvercin olsun aynı  hasılat  gerçekleşir.  6  1/4  değeri,  güvercinler  popülasyonundaki  bir  güvercinin ortalama  hasılatından  ( <i class="calibre3">15</i>)  çok  daha  az.  Eğer  herkes  güvercin  olmayı  kabul  edecek olsaydı, herkes bundan yararlanacaktı. Basit grup seçilimi ile, tüm bireylerinin karşılıklı olarak  güvercin  olmayı  kabul  ettikleri  herhangi  bir  grup,  EKS  oranındaki  rakip  bir gruptan  çok  daha  başarılı  olurdu  ( <i class="calibre3">Gerçekte,  yalnızca  anlaşmalı  güvercinlerden  oluşan</i> <i class="calibre3">bir  grup  hiç  de  en  başarılı  grup  değildir.  1/6'sı  atmacalar  ve  5/6'sı  güvercinlerden</i> <i class="calibre3">oluşan bir </i>[s.124]  <i class="calibre3">grupta, yarışma başına ortalama hasılat 16 2/3'tür. Bu anlaşmaların</i> <i class="calibre3">en başarılısı olacaktır fakat şu andaki amaçlarımız açısından bunu göz ardı edebiliriz. </i></p>
<p class="calibre2"> <i class="calibre3">Her bireyin ortalama hasılatının 15 olduğu tümü güvercin  anlaşmalı bir topluluk, tek</i> <i class="calibre3">tek  bireyler  için  EKS  oranındaki  bir  topluluktan  çok  daha  iyidir</i>).  Bu  nedenle,  grup seçilimi  kuramı  tümüyle  güvercinlerden  oluşan  bir  anlaşmaya  doğru  bir  eğilim öngörecektir;  çünkü  7/12'si  atmacalardan  oluşan  bir  grup  daha  az  başarılı  olacaktır. </p>
<p class="calibre2">Ancak  anlaşmalardaki  sorun  -hatta  uzun  dönemde  herkesin  avantajına  olanlarda  bile-kötüye  kullanıma  açık  olmalarıdır.  Bireylerin,  tümüyle  güvercinlerden  oluşan  bir toplulukta, bir EKS grubundan daha iyi durumda olacakları kuşkusuz. Ama ne yazık ki, güvercin anlaşmalı bir grupta bir atmacanın durumu o kadar iyi olacaktır ki, hiçbir şey atmacaların  evrimini  engelleyemeyecektir.  Bu  nedenle  de,  anlaşma  içten  bir  ihanetle bozulmaya  mahkûmdur.  Bir  EKS  ise  kararlıdır;  içerdiği  bireyler  için  iyi  olduğundan değil, yalnızca içerden ihanete karşı bağışıklığa sahip olduğundan. </p>
<p class="calibre2">İnsanlar  her  bireyin  avantajına  olacak  anlaşmalar  yapabilirler,  bunlar  EKS </p>
<p class="calibre2">anlamında kararlı olmasa bile... Ancak bu, her bireyin geleceğe ilişkin bilinçli bir öngörü kullanması  ve  uzun  dönemli  çıkarları  için  anlaşma  kurallarına  uyması  gerektiğini anlayabilmesi ile gerçekleşebilir. İnsanların gerçekleştirdiği anlaşmalarda bile, bireylerin paktı  bozmakla   <i class="calibre3">kısa  </i> dönemde  kazanabileceklerinin  çok  fazla  olması  ve  bunu  yapmanın çekiciliğine karşı koyamamaları tehlikesi her zaman vardır. Buna verilecek iyi bir örnek </p>
<p class="calibre2">[s.125]  fiyat  dondurma  olabilir.  Petrol  fiyatının  yapay  olarak  yüksek  bir  değerde tutulması  tüm  benzincilerin,  uzun  dönemde,  çıkarlarına  hizmet  edecektir.  Uzun dönemdeki en iyi çıkarların bilinçli tahmini ve buna dayalı fiyat halkaları, oldukça  uzun süreler  boyunca  uygulanabilir.  Bununla  birlikte,  arada  sırada  bir  birey  fiyatlarını  düşü-</p>
<p class="calibre2">rerek  çabuk  yoldan  köşeyi  dönmenin  çekiciliğine  kapılır.  Komşuları  da  bunu  anında uygular ve tüm ülkeyi bir fiyat indirme dalgası sarar. Ne yazık ki -araba sahipleri için ne yazık-  bilinçli  öngörüsüz  olan  benzinciler  tekrar  harekete  geçer  ve  yeni  bir  fiyat dondurma  anlaşması  yapılır.  Böylece,  bilinçli  bir  biçimde  uzağı  görebilme  yeteneğine sahip  insanda  bile,  uzun  dönemli  çıkarlar  üzerine  temellendirilmiş  anlaşmalar,  içerden ihanete  uğrama  nedeniyle  sürekli  olarak  çökme  sınırında  dengede  durmaya  uğraşırlar. </p>
<p class="calibre2">Yaban  hayvanlarında,  birbirleriyle  boğuşan  genler  tarafından  denetlenen  yaban hayvanlarında,  grup  yararına  stratejilerin  ya  da  anlaşmalı  stratejilerin  evrimleştiğini görmek daha da zor. Her yerde evrimsel açıdan kararlı stratejiler bulmayı beklemeliyiz. </p>
<p class="calibre2">Varsayımsal örneğimizde, herhangi bir bireyin ya atmaca ya da güvercin olduğu yolunda  basit  bir  varsayım  yaptık.  Sonuç  olarak  da,  evrimsel  açıdan  kararlı  bir atmaca/güvercin oranına ulaştık. Uygulamada bunun anlamı, gen havuzunda kararlı bir atmaca geni/güvercin geni oranına erişilecek olmasıdır. Bu durumun genetikteki teknik terimi,  kararlı  polimorfizmdir.  Tümüyle  eşdeğer  bir  EKS,  polimorfizm  olmaksızın, matematikle  elde  edilebilir.  Eğer   <i class="calibre3">her  birey  </i> her  yarışmada  bir  atmaca  [s.126]  veya  bir güvercin  gibi  davranma  yeteneğindeyse,  tüm  bireylerin  atmaca  gibi  davranma  olasılığı-</p>
<p class="calibre2">nın aynı ( <i class="calibre3">yani bizim örneğimizdeki 7/12</i>) olduğu bir EKS'ye ulaşılır. Uygulamada bu şu anlama gelir: Her birey her yarışmaya atmaca ya da güvercin gibi davranma konusunda rasgele bir seçim yapmış olarak girer; rasgeledir ancak atmacaların lehine 7:5 bir eğilim sergiler.  Kararların,  atmacaya  eğilimli  olmasına  karşın,  rasgele  olması  önemlidir;  bir rakip  belirli  bir  yarışmada  karşısındakinin  nasıl  davranacağını  bilme  olanağına  sahip değildir.  Örneğin,  peş  peşe  yedi  oyunda  atmacayı,  sonraki  beş  oyunda  güvercini oynamanın  bir  yararı  olmaz.  Birey  böylesi  bir  basit  dizi  benimserse,  rakipleri  bunu kolaylıkla tespit eder ve faydalanır. Basit dizi benimsemiş bir stratejiste karşı oynanacak en  iyi  oyun,  güvercin  oynayacağını  bildiğiniz  zaman  karşısında  atmaca  gibi davranmaktır. </p>
<p class="calibre2">Elbette  atmaca  ve  güvercin  öyküsü  naiflik  derecesinde  basit.  Bir  "model"; doğada  gerçekte  olmayan  bir  şey.  Ancak,  doğada  oları  şeyleri  anlamamıza  yardımcı oluyor.  Modeller,  bu  örnekteki  gibi,  çok  basit  olmalarına  karşın  yine  de  bir  noktayı anlamamıza  ya  da  bir  düşünceyi  kavramamıza  yardımcı  olabilirler.  Basit  modeller, üzerinde  çalışılarak  daha  karmaşık  hale  getirilebilirler.  Her  şey  yolunda  giderse, karmaşıklaştıkça  gerçek  dünyayı  daha  iyi  yansıtır  hale  gelirler.  Atmaca  ve  güvercin modelini  geliştirmenin  bir  yolu  da,  daha  başka  stratejiler  ortaya  atmaktır.  Atmaca  ve güvercin  tek  olasılık  değil  Maynard,  Smith  ve  Price'ın  ortaya  attığı  daha  karmaşık  bir stratejiye ise  <i class="calibre3">Misillemeci </i> adı veriliyor. </p>
<p class="calibre2">[s.127]  Bir  misillemeci  her  dövüşün  başında  bir  güvercini  oynuyor.  Yani,  bir atmaca gibi vahşi bir saldırı sergilemiyor ve alışılagelmiş, tehdit edici bir tavır takınıyor. </p>
<p class="calibre2">Ancak,  karşısındaki  saldırdığı  zaman  misilleme  yapıyor.  Başka  sözcüklerle  söyleyecek olursak,  bir  misillemeci,  bir  atmaca  tarafından  saldırıya  uğradığında  atmaca  gibi  ve  bir güvercin  ile  karşılaştığında  ise  güvercin  gibi  davranıyor.  Bir  başka  misillemeci  ile karşılaştığındaysa yine bir güvercin davranışı sergiliyor. Misillemeci bir  <i class="calibre3">şartlı stratejist;</i> davranışı rakibinin davranışına göre belirleniyor. </p>
<p class="calibre2">Başka  bir  şartlı  stratejist  ise   <i class="calibre3">kabadayı. </i> Bir  kabadayı  ortalıkta  atmaca  gibi dolanır durur; ta ki, birisi karşısına dikilene kadar. O zaman anında toz olur. Başka bir şartlı  stratejist  ise   <i class="calibre3">yoklamacı-misillemecidir. </i> Yoklamacı-misillemeci  temelde misillemeciye  benzer  ama  arada  sırada  yarışmada  dövüşü  şiddetlendirme  denemesi  yapar. Rakibi karşı saldırıda bulunmazsa, bu atmaca benzeri davranışına devam eder. Diğer taraftan, rakibi karşılık verirse, güvercin benzeri tehdit etme davranışına geri döner. Eğer rakibi bir saldırı başlatırsa, aynen misillemeci gibi misillemeye geçer. </p>
<p class="calibre2">Eğer bu söz ettiğim beş strateji birden bir bilgisayar simülasyonunda bir araya getirilecek  olursa,  yalnızca  biri,  misillemeci,  evrimsel  açıdan  kararlı  olarak  kendini gösterir.  Yoklamacı-misillemeci  de  hemen  hemen  kararlıdır.  Güvercin  kararlı  değildir; çünkü bir güvercin popülasyonu atmacalar ve kabadayılar tarafından hemen istila edilir. </p>
<p class="calibre2">Atmaca  kararlı  değildir;  çünkü  bir  atmaca  popülasyonu  da  güvercinler  ve  kaba-  [s.128] </p>
<p class="calibre2">dayılar  tarafından  istila  edilir.  Kabadayılar  da  kararlı  değildir;  çünkü  bir  kabadayı popülasyonu atmacalar tarafından istilaya açıktır. Bir misillemeci topluluğunu ise başka bir  strateji  istila  edemez,  çünkü  misillemeden  daha  iyi  bir  strateji  yoktur.  Bununla birlikte bir misillemeci topluluğunda güvercin de, aynı biçimde, iyi durumda varolabilir. </p>
<p class="calibre2">Bunun anlamı şu: Diğer tüm koşulların eşit olması halinde, güvercinlerin sayısı yavaşça artabilir.  Güvercin  sayısının  önemli  bir  rakama  ulaştığını  düşünelim;  yoklamacı-</p>
<p class="calibre2">misillemeciler  ( <i class="calibre3">ve  zaman  zaman  atmaca  ve  kabadayılar</i>)  avantajlı  duruma geçeceklerdir,  çünkü  güvercinler  karşısında  misillemeciden  daha  iyi  durumdadırlar. </p>
<p class="calibre2">Yoklamacı-misillemeci  ise,  atmaca  ve  kabadayının  aksine,  hemen  hemen  kendiliğinden bir  EKS  oluşturur;  bir  yoklamacı-misillemeci  popülasyonunda  yalnızca  bir  tek  strateji, misillemeci, daha iyi durumdadır, o da pek az bir avantajla. Böylelikle, bir misillemeciler ve  yoklamacı-misillemeciler  karışımının  baskın  duruma  gelmesini  bekleyebiliriz.  Belki, ufak  bir  güvercin  azınlığının  sayısındaki  oynamalara  bağlı  olarak,  misillemeci  ve yoklamacı-misillemeci arasında hafif bir salınım olabilir. Bir kez daha tekrarlayayım: Her bireyin sürekli aynı stratejiyi sergilediği bir polimorfizm düşünmek zorunda değiliz. Her birey,  misillemeci,  yoklamacı-misillemeci  ve  güvercin  arasında  karmaşık  bir  rol sergileyebilir. </p>
<p class="calibre2">Bu kuramsal sonuç, çoğu yaban hayvanında gerçekte gözlenenlerden pek farklı değildir.  Bir  anlamda  hayvan  saldırganlığındaki  "eldivenli  yumruk"  olayını  açıkladık. </p>
<p class="calibre2">Elbette  ki  ayrıntılar,  [s.129]  kazanma,  zaman  harcama,  ve  diğerlerine  verilen  rakamsal </p>
<p class="calibre2">"puanlara"  bağlı  olacaktır.  Ayıbalıklarında  kazanmanın  ödülü  geniş  bir  dişi  hareminin tekel  hakları  olabilir.  Bu  nedenle  kazanmanın  hasılatı  çok  yüksek  tutulmalıdır. </p>
<p class="calibre2">Dövüşlerin acımasız olmasına ve ağır yaralanma olasılığının yüksek olmasına şaşmamak gerek.  Zaman  yitirmenin  bedeli  ise,  yaralanmanın  bedeli  ve  kazanmanın  ödülü  ile kıyaslandığında  muhtemelen  az  olacaktır.  Öte  yandan,  soğuk  bir  iklimde  küçük  bir  kuş </p>
<p class="calibre2">için zaman yitirmenin bedeli epey yüksektir. Büyük bir baştankara yavrularını beslerken ortalama  her  otuz  saniyede  bir  av  yakalamak  zorundadır.  Gün  ışığının  her  saniyesi  de-</p>
<p class="calibre2">ğerlidir. Belki de, bir atmaca/atmaca dövüşünde kaybedilen kısa bir zaman bile, böyle bir kuşun  yaralanma  riskinden  daha  önemli  sayılmalıdır.  Ne  yazık  ki,  doğadaki  çeşitli olguların  bedelleri  ve  yararlarına  ilişkin  gerçekçi  rakamlar  veremeyecek  kadar  az  şey bilmekteyiz.  Bizim  keyfi  puan  seçimimizden  kaynaklanan  sonuçlar  karşısında  çok dikkatli  olmalıyız.  Önemli  genel  sonuçlar,  EKS'lerin  evrimleşme  eğiliminde  olmaları, EKS'nin  bir  grup  anlaşması  ile  erişilebilecek  optimum  ile  aynı  olmadığı  ve  aklı  selimin yanıltıcı olabileceğidir. </p>
<p class="calibre2">Maynard  Smith'in  öne  sürdüğü  bir  başka  tür  savaş  oyunu  ise  "yıpratma savaşıdır".  Bu,  ciddi  boğuşmalara  girmeyen,  belki  de  iyi  zırhlanmış  ve  yaralanma olasılığının  uzak  olduğu  türlerde  ortaya  çıkabilecek  bir  oyun  olarak  düşünülebilir.  Bu türlerde, tüm anlaşmazlıklar alışılagelmiş tafra atma ile çözümlenir. Bir yarışma, her zaman  rakiplerden  birinin  oyunu  bırakmasıyla  so-  [s.130]  na  erer.  Kazanmak  için  tüm yapmanız  gereken,  ayaklarınızı  sıkıca  yere  basmak  ve  rakibiniz  kuyruğunu  kıstırıp kaçana kadar ona dik dik bakmaktır. Açıktır ki, hiçbir hayvan bu tehdit edici pozisyonda sonsuz  süre  harcayamaz;  başka  yerlerde  yapılması  gereken  işler  vardır.  Uğrunda yarışmaya girdiği kaynak değerli olabilir, ama değeri sonsuz değildir. Yalnızca şu kadar zaman  eder  ve,  bir  açık  artırmadaki  gibi,  her  birey  bu  kaynak  için  yalnızca  şu  kadar harcamaya hazırlıklıdır. İki kişinin katıldığı bu açık artırmanın geçerli akçesi zamandır. </p>
<p class="calibre2">Diyelim  ki,  tüm  bu  bireyler  belirli  bir  kaynağın  -örneğin  bir  dişinin-  değerinin ne  olabileceğini  önceden  saptıyorlar.  Bir  parça  daha  fazla  direnmeye  hazır  mutant  bir birey  her  zaman  kazanacaktır.  Öyleyse,  sabit  bir  sınırda  dövüşme  stratejisi  kararsızdır. </p>
<p class="calibre2">Kaynağın  değeri  kesin  bir  biçimde  saptanabilse  ve  tüm  bireyler  bu  değeri  savunsa  bile, strateji  kararsız  olacaktır.  Bu  maksimum  stratejiye  uygun  davranan  herhangi  iki  birey aynı anda dövüşten çekilecek ve her ikisi de kaynağı elde edemeyecektir. Öyleyse bireyin yarışmanın  en  başında  vazgeçmek  yerine  zaman  kaybetmesinin  bir  bedeli  olacaktır. </p>
<p class="calibre2">Yıpratma savaşı ile gerçek bir açık artırma arasındaki önemli fark ise, yıpratma savaşında sonunda  yarışmacıların  her   <i class="calibre3">ikisinin  de  </i> bedel  ödemesi  ancak  yalnızca  birinin  kazançlı çıkmasıdır. Bu nedenle, en yüksek teklifleri veren bireylerden oluşan bir popülasyonda, başlangıçta  vazgeçmek  stratejisi  başarılı  olacak  ve  yaygınlaşacaktır.  Bunun  bir  sonucu olarak, hemen geri çekilmeyip de birkaç saniye bekleyen bireyler yarar sağlamaya [s.131] </p>
<p class="calibre2">başlayacaklardır.  Bu  strateji  popülasyonda  çoğunluğu  oluşturan  hemen  geri  çekiliveren bireylere  karşı  oynandığında  kazançlı  olur.  Bundan  sonra,  seçilim  gittikçe  uzayan  bir geri-çekilme  süresinin  lehine  çalışacak  ve  sonunda  bir  kez  daha,  tartışma  konusu kaynağın gerçek ekonomik ederinin belirlediği maksimuma doğru yaklaşılacaktır. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Bir kez daha bir popülasyondaki salınımı sözcükler kullanarak biçimlendirmeye çalıştık.  Bir  kez  daha,  matematiksel  çözümleme  bunun  gerekli  olmadığını  gösteriyor. </p>
<p class="calibre2">Matematiksel bir formül olarak ifade edilebilen bir evrimsel açıdan kararlı strateji vardır; sözcüklerle  ifade  edersek  şu  anlama  gelir.  Her  birey   <i class="calibre3">önceden  belirlenemeyen  </i> bir  süre boyunca  artırmayı  sürdürür  ( <i class="calibre3">Yani,  belirli  bir  olayda  belirlenemeyen  ancak  kaynağın</i> <i class="calibre3">gerçek değerinin ortalamasını da tutturan bir süre boyunca</i>). Örneğin, kaynağın gerçek değerinin  aslında  beş  dakikalık  bir  gösteriye  bedel  olduğunu  düşünelim.  EKS'de, herhangi  bir  birey  beş  dakikadan  fazla  zaman  harcayabilir  ya  da  beş  dakikadan  az  bir süre harcayabilir ya da tamtamına beş dakikalık bir oyun sergiler. Önemli olan, rakibinin bu belirli oyunda ne kadar dayanacağını önceden hiçbir biçimde bilememesidir. </p>
<p class="calibre2">Yıpratma savaşında bireylerin ne zaman vazgeçecekleri konusunda hiçbir ipucu vermemelerinin  can  alıcı  bir  nokta  olduğu  çok  açık.  Belli  belirsiz  titreyen  bıyıkların ihanetine  uğrayan  ve  havlu  atmayı  düşündüğü  anlaşılan  bir  birey,  anında  dezavantajlı duruma  düşer.  Bıyıkların  titreşmesi  hayvanın  -diyelim  ki-  bir  dakika  sonra  [s.132]  geri çekileceğinin  güvenilir  bir  göstergesi  olsaydı,  basit  bir  kazanma  stratejisi  ortaya çıkacaktı:  "Eğer  rakibinin  bıyıkları  oynarsa,  önceden  yaptığın  vazgeçme  planların  ne olursa olsun, bir dakika daha bekle. Eğer rakibinin bıyıkları henüz titrememişse ve senin vazgeçme noktana bir dakikadan az bir süre kalmışsa, hemen vazgeç ve daha fazla zaman kaybetme.  Bıyıklarının  titreşmesine  hiçbir  biçimde  izin  verme."  Böylece,  doğal  seçilim, bıyıkların oynamasını ve ilerdeki davranışlara ilişkin benzer ihanetleri çabucak cezalandırır. Ve, blöfçü poker oyuncuları ortaya çıkar. </p>
<p class="calibre2">Peki neden, külli yalancılar değil de blöfçüler evrimleşir? Yalan söylemek kararlı olmadığı  için.  Bir  kez  daha  kararlılık...  Bireylerin  çoğunluğunun,  yalnızca  yıpratma savaşını  gerçekten  uzun  süre  sürdürmeyi  düşündüklerinde  boyun  tüylerini dikleştirdiklerini düşünelim. Gelişecek karşı-manevra çok açık: Bireyler, rakipleri boyun tüylerini kabarttığında hemen oyunu sürdürmekten vazgeçeceklerdir. Fakat şimdi de, yalancılar  ortaya  çıkabilir...  Aslında  uzun  süre  dayanmak  gibi  bir  niyeti  olmayan  bireyler her  seferinde  boyun  tüylerini  kabartacak;  kolay  ve  çabuk  bir  zafer  kazanmanın nimetlerinden  faydalanacaklardır.  Bu  da,  yalancılık  genlerinin  yayılmasına  yol  açabilir. </p>
<p class="calibre2">Yalancılar çoğunluk sağladığı zaman, seçilim de, bunların blöfünü gören bireylerin lehine çalışmaya  başlayacaktır.  Bunun  sonucu  olarak  da  yalancıların  sayısı  tekrar  azalmaya başlar. Yıpratma savaşında, yalan söylemek doğruyu söylemekten daha fazla kararlı de-</p>
<p class="calibre2">ğildir.  Kararlı  olan  poker  oyuncusudur.  Sonunda  yenilgi  gelirse,  ansızın  ve  habersizce gelecektir. </p>
<p class="calibre2">[s.133]  Buraya  kadar  Maynard  Smith'in  "simetrik"  yarışma  olarak adlandırdıklarını  göz  önüne  aldık.  Yani,  yarışmacıların,  dövüş  stratejileri  hariç,  her açıdan  eşit  olduklarını  varsaydık.  Atmacalar  ve  güvercinlerin  güçlerinin  eşit  olduğunu; aynı  silah  ve  zırhlarla  donanmış  olduklarını;  ve  kazandıklarında  elde  edeceklerinin  eşit olduğunu varsaydık. Bu bir model  kurarken yapılan elverişli bir varsayım, ancak hiç de gerçekçi değil. Parker ve Maynard Smith simetrik olmayan yarışmaları göz önüne alarak çalışmalarına  devam  ettiler.  Örneğin,  bireylerin  cüsseleri  ve  dövüş  yetenekleri birbirinden  farklıysa  ve  her  birey  kendi  cüssesi  ile  rakibinin  cüssesini  karşılaştırma yeteneğine sahipse, bu ortaya çıkacak EKS'yi etkiler mi? Kesinlikle etkiler. </p>
<p class="calibre2">Uç ana simetri çeşidi var gibi görünüyor. Öncelikle demin ortaya koyduğumuz: Bireylerin  cüsseleri  ve  dövüş  donanımları  değişik  olabilir.  İkinci  olarak,  bireylerin kazanarak  elde  edecekleri  farklı  miktarlarda  olabilir.  Örneğin,  yaşayacak  fazla  vakti kalmamış yaşlı bir erkeğin, yaralandığında, önünde koskoca bir cinsel yaşamı olan genç bir erkekten daha az kaybedecek şeyi vardır. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Üçüncü olarak, kuramın tuhaf bir sonucu var: Tümüyle keyfi, görünürde ilişkisiz bir  asimetri  bir  EKS  ortaya  çıkartabilir;  çünkü  yarışmaları  çabucak  sonuçlandırmakta kullanılabilecektir. Örneğin, sıklıkla  görülecek bir  olay, bir yarışmacının yarışma yerine diğerinden  daha  önce  gelmesi  olacaktır.  Önce  gelene  "yerleşik",  geç  gelene  de  "işgalci" </p>
<p class="calibre2">diyelim.  Tartışmayı  başlatabilmek  için,  yerleşik  ya  da  işgalci  olmanın  genel  bir  [s.134] </p>
<p class="calibre2">avantajı olmadığını varsayıyorum. Göreceğimiz gibi, bu varsayımın doğru olmaması için pratik  nedenler  var,  ama  önemli  olan  bu  değil.  Önemli  olan,  yerleşiklerin  işgalciler karşısında  avantajlı  olduğunu  düşünmemiz  için  hiçbir  neden  olmasa  bile,  tamamen asimetrinin kendisine bağlı bir EKS'nin gelişme olasılığı vardır. Burada, yazı-tura atarak bir anlaşmazlığı tantana çıkarmadan, çabucak çözen insanlara bir gönderme yapabiliriz. </p>
<p class="calibre2">Şu koşullu strateji bir EKS olabilir: "Yerleşik isen saldır; işgalci isen geri çekil." </p>
<p class="calibre2">Asimetrinin  keyfi  olduğunu  kabul  ettiğimize  göre,  bunun  tersi  olan  strateji  de  kararlı olabilir:  "Yerleşik  isen  geri  çekil;  işgalci  isen  saldır."  Bir  popülasyonda  hangi  EKS'nin benimseneceği,  hangi  EKS'nin  çoğunluğu  önce  elde  edeceğine  bağlıdır.  Bireylerin çoğunluğu bu iki şartlı stratejiden birini benimsedikten sonra, stratejiden sapanlar ceza görecektir. Öyleyse, tanım gereği, bu strateji bir EKS'dir. </p>
<p class="calibre2">Örneğin,  tüm  bireylerin  "yerleşik  kazanır,  işgalci  kaçar"  oyununu  oynadığını düşünelim. Bu dövüşlerin yarısını kazanacaklar, yarısını da kaybedecekler demektir. Asla yaralanmayacaklar ve asla zaman kaybetmeyeceklerdir; çünkü tüm anlaşmazlıklar keyfi bir düzenle anında çözümlenir. Şimdi mutasyona uğramış bir asiyi ele alalım. Asinin tam bir  atmaca  stratejisi  oynadığını,  hep  saldırdığını  ve  hiç  geri  çekilmediğini  düşünelim. </p>
<p class="calibre2">Rakibi bir işgalci ise kazanacaktır. Rakibi bir yerleşik olduğunda ise ciddi bir yaralanma tehlikesi  içinde  olacaktır.  Ortalama  olarak  hasılatı,  EKS'nin  keyfi  kurallarına  göre  oynayan  bireylerden  daha  düşük  olacaktır.  Tam  [s.135]  tersi  bir  oyunu  "yerleşiksen  kaç, işgalciysen  saldır"  oyununu,  deneyen  bir  asi  ise  daha  da  kötü  durumda  olacaktır.  Sıkça yaralanmakla  kalmayacak,  bir  yarışmayı  kazandığı  da  pek  ender  görülecektir.  Yine  de, şansa  bağlı  bazı  olaylar  sonucunda,  bu  ters  düzeni  oynayan  bireylerin  çoğunluğu sağladığını düşünelim. Bu durumda onların stratejisi kararlı norm haline gelecek ve   <i class="calibre3">bu</i> <i class="calibre3">normdan  </i> sapmalar  cezalandırılacaktır.  Belki  de,  bir  popülasyonu  birçok  nesil  boyunca incelediğimizde, zaman zaman kararlı durumdan diğerine yalpalamalar göreceğiz. </p>
<p class="calibre2">Bununla  birlikte,  gerçek  hayatta,  tamamıyla<b class="calibre4">  </b>keyfi  asimetrilerin  bulunması olasılığı  düşük.  Örneğin,  yerleşikler  muhtemelen  işgalcilerden  daha  avantajlı  olacaktır. </p>
<p class="calibre2">Yerleşikler kendi bölgelerini daha iyi bileceklerdir. Belki de işgalci nefes nefese olacaktır, çünkü dövüş alanına yeni gelmiştir, halbuki yerleşik zaten oradadır. İki kararlı durumdan </p>
<p class="calibre2">"yerleşik  kazanır,  işgalci  geri  çekilir"in  doğada  daha  olası  olmasının  daha  da  soyut  bir nedeni var. Bunun, tersi olan strateji, "işgalci kazanır, yerleşik geri çekilir", kendi kendini yok  etme  eğilimi  taşır  (Bu   <i class="calibre3">Maynard  Smith'in  paradoksal  strateji  dediği  şey</i>).  Bu  paradoksal  EKS'yi  benimsemiş  bir  popülasyonda,  bireyler  yerleşik  birey  olarak yakalanmamaya uğraşacaklardır: Her türlü karşılaşmada  işgalci olmaya çalışırlar. Bunu gerçekleştirmenin tek yolu ise, hiç durmadan, ve amaçsızca, ortalıkta dolanıp durmaktır! </p>
<p class="calibre2">Harcanacak zaman ve enerjiyi göz önüne almasak bile, bu evrimsel eğilim kendiliğinden </p>
<p class="calibre2">"yerleşik"  kategorisinin  ortadan  kalkmasına  yol  açacaktır.  Diğer  kararlı  durum-  [s.136] </p>
<p class="calibre2">da  -"yerleşik  kazanır,  işgalci  geri  çekilir"-  bulunan  bir  popülasyonda,  doğal  seçilim yerleşik  olmaya  çalışan  bireylerin  lehine  çalışacaktır.  Bu,  her  bireyin  belirli  bir  toprak parçasına  tutunması,  toprağını  mümkün  olduğunca  az  terk  etmesi  ve  "savunuyor" </p>
<p class="calibre2">görünmesi demektir. Çok iyi bildiğimiz gibi, böylesi davranışlar doğada sıklıkla gözlenir ve "bölgesel savunma" diye bilinir. </p>
<p class="calibre2">Davranışsal  asimetrinin  bu  biçiminin  en  güzel  gösterimini,  usta  işi  sadelikteki bir deneyle, Niko Tinbergen sağlamıştır. Tinbergen'in, içinde iki tane erkek dikenli balığı olan  bir  akvaryumu  vardı.  Bu  erkeklerin  her  biri,  akvaryumun  karşılıklı  uçlarında  yuva yapmışlardı ve her biri kendi yuvasının etrafındaki bölgeyi "savunmaktaydı". Tinbergen, balıkları birer büyük cam deney tüpüne yerleştirdi ve iki tüpü yan yana koyarak, tüpler içerisindeki balıkların birbirleriyle boğuşmaya çalışmalarını gözledi. İşte şimdi elde edilen  sonuç  ilginç.  Tinbergen  bu  iki  tüpü  A  erkeğinin  yuvasının  yakınına  getirdiğinde,  A erkeği  saldırı  durumuna  geçiyor  ve  B  erkeği  geri  çekiliyor.  Fakat,  tüpler  B  erkeğinin bölgesine  getirildiğinde,  roller  değişiyor.  Tinbergen  sadece  tüpleri  akvaryumun  bir ucundan  diğerine  geçirerek,  hangi  erkeğin  saldıracağını  hangisinin  de  geri  çekileceğini belirleyebiliyordu.  Her  iki  erkek  de,  açıkça  basit  bir  strateji  uyguluyordu:  "Yerleşik-sen saldır, işgalciysen geri çekil." </p>
<p class="calibre2">Biyologlar  bölgesel  davranışın  biyolojik  avantajlarının  ne  olduğunu  merak ederler. Bu konuda çeşitli öneriler yapılmıştır, bazılarına ilerde yer vereceğim. Ancak, şu anda  bir  sorunun  lüzumsuz  olabileceğini  görüyoruz.  Bölgesel  "sa-  [s.137]  vunma", yalnızca, iki birey ve bir toprak parçası arasındaki ilişkiyi tanımlayan, toprağa varış zamanındaki asimetriden doğan bir EKS olabilir. </p>
<p class="calibre2">Galiba, en önemli keyfi-olmayan asimetri cüsse ve dövüşme yeteneğinde ortaya çıkıyor. Büyük cüsse her zaman dövüş kazanmada en önemli nitelik değildir ama büyük olasılıkla  en  önemli  niteliklerden  bir  tanesidir.  Eğer  dövüşçüler  hep  kazanıyorsa  ve  her birey rakibinden büyük mü yoksa küçük mü olduğunu kesinkes biliyorsa, yalnızca bir tek strateji anlamlı olacaktır: "Rakibin senden cüsseliyse, kaç. Kendinden küçüklerle kavgaya gir." Eğer cüssenin önemi tam belirli değilse, işler biraz daha karışacaktır. Eğer iri cüsseli olmak yalnızca küçük bir avantaj sağlıyorsa, biraz önce bahsettiğimiz strateji hâlâ daha kararlı  olacaktır.  Ancak,  yaralanma  riski  ciddi  ise,  ikinci  bir  "paradoksal  strateji"  daha olabilir.  Şöyle:  "Kendinden  cüsseli  insanlarla  kavga  başlat  ve  kendinden  küçüklerden kaç!"  Neden  paradoksal  olduğu  çok  açık...  Aklıselime  tamamen  aykırı  görünüyor.  Şu nedenle  kararlı  olabilir:  Tümüyle  paradoksal  stratejistlerden  oluşan  bir  popülasyonda kimse  yaralanmaz.  Çünkü,  her  yarışmada  yarışmacılardan  biri,  büyük  olanı,  daima kaçacaktır.  Kendinden  daha  küçük  rakiplerle  kavgaya  tutuşma  yolundaki  "mantıklı" </p>
<p class="calibre2">stratejiyi  oynayan  ortalama  cüsseli  bir  mutant,  karşılaştığı  rakiplerin  yarısıyla  ciddi  bir dövüş yapacaktır. Kendinden küçük biriyle karşılaşırsa saldıracaktır; küçük birey şiddetle karşı  koyacaktır,  çünkü  paradoksal  oynamaktadır;  mantıklı  stratejistin  kazanma olasılığının  daha  fazla  olmasına  karşın;  yine  de  kaybetme  ve  [s.138]  ciddi  biçimde yaralanma  olasılığı  önemsenecek  boyutlardadır.  Popülasyonun  çoğunluğu  paradoksal olduğu için, mantıklı stratejistin yaralanma olasılığı tek bir paradoksal stratejiste kıyasla daha fazladır. </p>
<p class="calibre2">Paradoksal  bir  strateji,  kararlı  olabilmesine  karşın,  muhtemelen  yalnızca akademik  açıdan  ilginçtir.  Paradoksal  dövüşçülerin,  yalnızca,  sayılarının  mantıklı dövüşçülerden çok fazla olması halinde ortalama hasılatları daha çok olacak<b class="calibre4">tır. </b>Aslında, işlerin  bu  duruma  gelebileceğini  hayal  bile  etmek  çok  zor.  İşler  bu  duruma  gelse  bile, popülasyonda mantıklıların paradoksallara oranı, mantıklılar yönünde yalnızca bir parça arttığında, <b class="calibre4">  </b>bu  yöndeki  EKS'nin  "çekim  alanına"  girecektir.  Çekim  alanı,  mantıklı stratejistlerin  ( <i class="calibre3">bu  örnekte</i>)  daha  avantajlı  olduğu  orandır.  Popülasyon  bu  orana eriştiğinde  önlenemez  bir  biçimde  mantıklı  kararlı  noktaya  kayacaktır.  Doğada paradoksal  bir  EKS  örneği  bulmak  heyecan  verici  olurdu;  ancak  bunu umabileceğimizden  şüpheliyim.  Pek  erken  konuşmuşum.  Bu  son  cümleyi  yazdıktan sonra,  Profesör  Maynard  Smith  dikkatimi  bir  noktaya  çekti.  Bu  nokta  J.  W.  Burgess'in Meksika  sosyal  örümceği   <i class="calibre3">Oecobius  civitas'm  </i> bir  davranışını  tanımlıyor:  "Bir  örümceği rahatsız eder ve saklandığı yerden ayrılmaya zorlarsanız, kaya boyunca fırlar ve saklana-cak boş bir yer bulamayınca da aynı türden bir başka örümceğin saklandığı yere sığınır, işgalci girdiğinde diğer örümcek yuvasındaysa, saldırıda bulunmaz fakat dışarı fırlayarak kendine yeni bir sığınak arar. Böylece, ilk örümceği bir kez rahatsız ettiğinizde, ağdan ağa bir dizi yer değiş- [s.139] tirme başlar. Bu, saniyelerce sürer ve sıklıkla da örümceklerin çoğunluğunun  yığın  halinde  kendi  sığınaklarından  yabancı  bir  sığınağa  kaymalarına neden  olur."  ( <i class="calibre3">Sosyal  Örümcekler,  Scientific  American,  Mart  1976</i>).  Bu,  sayfa  135-136'daki anlamda, paradoksaldır. </p>
<p class="calibre2">Eğer  bireyler  geçmişte  yaptıkları  dövüşlere  dair  anılar  taşıyorsa  ne  olacak?  Bu anının  özgün  mü  yoksa  genel  mi  olduğuna  bağlı.  Çekirgelerin  geçmiş  dövüşlerinde yaşadıklarına  ilişkin  genel  bir  bellekleri  vardır.  Yakın  zamanda  fazla  sayıda  dövüş </p>
<p class="calibre2">kazanmış olan bir çekirge çok daha atmacamsı olacaktır. Yakın zamanda kaybetmiş olan bir çekirge ise daha güvercinimsidir. R. D. Alexander bunu pek hoş bir biçimde gösterdi. </p>
<p class="calibre2">Gerçek  çekirgeleri  dövebilecek  bir  model  çekirge  kullandı.  Model  çekirgeye  yenildikten sonra, gerçek çekirgeler, diğer gerçek çekirgelerle olan dövüşlerde de kaybetmeye eğilim kazandılar.  Her  çekirgenin  dövüş  yeteneğini  içinde  bulunduğu  toplumun  ortalama bireyine  bağlı  olarak  sürekli  biçimde  güncelleştirdiği  düşünülebilir.  Eğer  geçmiş </p>
<p class="calibre2">dövüşlere ilişkin genel bir anı ile çalışan çekirge benzeri hayvanlar belirli bir süre için kapalı bir grup halinde tutulurlarsa, bir çeşit baskınlık hiyerarşisi gelişecektir. Bir gözlemci bireylerin sırasını belirleyebilir. Alt kademedeki bireyler, daha üst kademedeki bireylere yenilirler.  Bireylerin  birbirini  tanıdığını  düşünmemize  gerek  yok.  Yalnızca,  kazanmaya alışan  bireylerin  kazanma  olasılıkları  artacak,  diğer  taraftan  kaybetmeye  alışan  bireyler de  gittikçe  daha  fazla  kaybeder  hale  geleceklerdir.  Bireyler,  tamamen  gelişigüzel  bir biçimde  kaybedip  kazanma-  [s.140]  ya  başlasalar  bile,  kendilerini  bir  rütbe  sırasına koyacaklardır.  Bunun  rastlantısal  sonucu  ise  gruptaki  ciddi  dövüş  sayısının  yavaşça azalması olacaktır. </p>
<p class="calibre2">"Bir tür baskınlık hiyerarşisi" deyimini kullanmak zorundayım; çünkü çoğu kişi baskınlık hiyerarşisi deyimini bireysel tanışıklığın olduğu durumlar için saklıyor. Bu gibi olgularda,  geçmiş  dövüşlerin  anısı  genel  olmaktan  çok  özneldir.  Çekirgeler  birbirlerini birey olarak tanımazlar ama tavuklar ve maymunlar tanır. Bir maymun bilir ki, geçmişte dayak yediği başka bir maymundan gelecekte de dayak yiyecektir. Bir birey için, kendini daha  önceden  dövmüş  bir  başka  bireye  karşı  en  iyi  strateji  güvercinleşmektir.  Daha önceden  karşılaşmamış  tavuklar  bir  araya  getirildiğinde  genellikle  ciddi  bir  dövüş </p>
<p class="calibre2">başlatırlar.  Bir  süre  sonra  kavgalar  yatışır.  Ama  çekirgelerin  dövüş  sayısını  azaltan nedenle değil. Tavuklar söz konusu olduğunda dövüşlerin azalmasının nedeni her bireyin diğer bireyler karşısında "kendi yerini öğrenmesi" olacaktır. Bu, rastlantısal olarak, tüm grubun  yararınadır.  Bunun  bir  göstergesi  olarak,  dövüşlerin  ender  görüldüğü  yerleşik tavuk  gruplarında  yumurta  üretimi,  üyeleri  sürekli  değiştirilen  ve  bunun  bir  sonucu olarak dövüşlerin daha sık olduğu tavuk gruplarına kıyasla daha fazladır. Biyologlar sık-lıkla  baskınlık  hiyerarşilerinin  gruptaki  aşırı  saldırganlığı  azaltıcı  avantajından  ya  da </p>
<p class="calibre2">"işlevinden"  söz ederler. Bu, konuyu yanlış bir biçimde dile  getiriyor.  <i class="calibre3">Aslında </i> baskınlık hiyerarşisinin  evrimsel  anlamda  bir  "işlevi"  olduğu  söylenemez,  çünkü  bu  bir  bireyin değil,  bir  grubun  özel  [s.141]  ligidir.  Kendilerini  baskınlık  hiyerarşileri  şeklinde  ortaya koyan  bireysel  davranış  biçimlerinin,  ancak  grup  düzeyinde  bakıldığında  bir  işlevleri olduğu  söylenebilir.  Bununla  birlikte,  "işlev"  sözcüğünü  bir  kenara  bırakarak,  sorunu bireysel  olarak  tanımlamak  ve  anıların  olduğu  asimetrik  yarışmalardaki  EKS'ler temelinde düşünmek çok daha iyi olacaktır. </p>
<p class="calibre2">Hep  aynı  türün  üyeleri  arasındaki  yarışmalardan  söz  ettik.  Ya  türler-arası yarışmalar?...  Daha  önce  gördüğümüz  gibi,  farklı  türlerin  üyeleri,  aynı  türlerin  üyeleri kadar  doğrudan  rakip  değildirler.  Bu  nedenle,  aralarında  kaynaklar  için  daha  az anlaşmazlık  olmasını  beklemeliyiz.  Örneğin,  ardıç  kuşları  kendi  bölgelerini  diğer  ardıç kuşlarına  karşı  savunurlar  ama  büyük  baştankaralara  karşı  savunmazlar.  Bir  ormanda, tek tek farklı ardıç kuşlarının bölgelerinin haritasını çıkarabilir, bunun üzerine de büyük baştankaraların  bölgelerinin  haritasını  koyabiliriz.  Bu  iki  türün  bölgeleri  tamamen karışık  ve  gelişigüzel  bir  biçimde  üst  üste  çakışır.  Bu  iki  tür  farklı  gezegenlerde yaşıyormuşçasına, birbirleriyle ilgilenmezler. </p>
<p class="calibre2">Ancak, farklı türlerden bireylerin çıkarlarının keskin bir biçimde çatıştığı başka yerler  var.  Örneğin,  bir  aslan  antilopu  yemek  ister,  fakat  anti-lopun  kendi  gövdesi  için çok farklı düşünceleri vardır. Normalde, buna bir kaynak rekabeti olarak bakılmaz, ama neden  bakamadığımızın  mantıksal  açıklaması  zordur.  Söz  konusu  kaynak  ettir.  Aslan genleri eti kendi yaşamkalım makinelerine yiyecek olarak isterler. Antilop menleri ise bu eti kendi yaşamkalım makineleri- [s.142] ni çalıştıran kaslar ve organlar olarak isterler. </p>
<p class="calibre2">Etin  bu  iki  kullanımı  birbirleriyle  uyumlu  değildir,  ve  bu  nedenle  de  çıkar  çatışması vardır. </p>
<p class="calibre2">Bireyin  kendi  türünün  üyeleri  de  etten  yapılmıştır.  Neden  yamyamlık  bu  denli ender?  Siyah-başlı  martılar  örneğinde  gördüğümüz  gibi,  yetişkinler  bazen  kendi türlerinin  bebeklerini  yiyorlar.  Yine  de  yetişkin  etoburların  kendi  türlerinin yetişkinlerini,  yiyebilme  amacıyla  kovaladıkları  görülmemiştir.  Neden?  Evrime  "türün iyiliği"  açısından  bakmaya  o  denli  alışmışız  ki,  çoğunlukla,  "Neden  aslanlar  diğer aslanları  avlamaz?"  benzeri  tümüyle  mantıklı  sorulan  sormayı  unutuyoruz.  Sıklıkla sorulan  türden  bir  başka  güzel  bir  soru  da  şudur:  "Neden  antiloplar,  karşılık  vermek yerine aslanlardan kaçar?" </p>
<p class="calibre2">Aslanların  aslanları  avlamamasının  nedeni,  bunu  yapmanın  aslanlar  için  bir EKS  olmamasıdır.  Bir  yamyam  stratejisi,  daha  önceki  atmaca  stratejisi  örneğimizde verdiğimiz  nedenlerle  kararsız  olacaktır.  Misilleme  tehlikesi  çok  fazladır.  Bu,  farklı türlerin üyeleri arasındaki yarışmalar için daha az olası. İşte bu nedenle birçok av hayvanı  misilleme  yapmak  yerine  kaçar.  Misillemeden  kaçınmak,  büyük  olasılıkla,  farklı türden  iki  hayvan  arasındaki  asimetrinin  aynı  türün  üyeleri  arasındaki  asimetriden büyük  olmasından  kaynaklanıyor.  Bir  yarışmada  güçlü  bir  asimetri  olduğunda,  EKS'ler büyük  olasılıkla  asimetriye  bağlı  şartlı  stratejiler  olacaktır.  Farklı  türler  arasındaki yarışmalar  "küçüksen  kaç;  büyüksen  saldır"  benzeri  stratejilerin  gelişmesine  yatkın olacaktır,  çünkü  çok  fazla  sayıda  asimetri  ortaya  çıkabilir.  Aslanlar  ve  antiloplar, yarışmanın  baş-  [s.143]  langıçtaki  asimetrisini  hep  artacak  şekilde  belirginleştiren evrimsel  farklılaşma  yoluyla  bir  tür  kararlılığa  erişmişlerdir.  Sırasıyla,  kovalama  ve kaçma  sanatlarında  iyice  ustalaşmışlardır.  Aslanlara  karşı  "kaçma  ve  dövüş"  stratejisi benimseyen  mutant  bir  antilop,  ufukta  kaybolan  rakip  antiloplardan  daha  az  başarılı olacaktır. </p>
<p class="calibre2">Bana  öyle  geliyor  ki,  EKS  kavramı  Darwin'den  bu  yana  evrim  kuramındaki  en önemli ilerlemelerden biri olma yolundadır. Ne zaman bir çıkar çatışmasıyla karşılaşsak EKS  kavramını  uygulayabiliriz,  ve  bu  da  hemen  hemen  her  yer  demektir.  Hayvan davranışı  öğrencileri  "sosyal  örgütlenme"  denen  bir  şeyden  bahsetme  alışkanlığı edinmişler. Çoğu kez, bir türün sosyal örgütlenmesi, kendi biyolojik "avantajı" olan, kendi  başına  bir  varlıkmış  gibi  ele  alınır.  Bu  konuda  "baskınlık  hiyerarşisi"  örneğini  zaten verdim. Sanırım, biyologların sosyal örgütlenme konusunda ortaya attıkları çok sayıdaki savların arkasında saklı olan  grup-seçilimi varsayımlarının  farkına varabiliriz. Maynard Smith'in EKS kavramı, bağımsız bencil varlıklardan oluşan bir birlikteliğin nasıl olup da tek  bir  örgütlü  bütün  gibi  göründüğünü  ilk  kez  açıkça  görmemizi  sağlayacak.  Bunun yalnızca türler içerisindeki sosyal organizasyonlar için değil, aynı zamanda birçok türden oluşan  "ekosistemler"  ve  "topluluklar"  için  de  doğru  olacağını  düşünüyorum.  Uzun dönemde, EKS kavramının ekoloji biliminde bir devrim yaratacağına inanıyorum. </p>
<p class="calibre2">Bu kavramı, III. Bölüm'de ertelediğimiz bir soruna da uygulayabiliriz. Bu sorun iyi  bir  takım  ruhu  gerektiren  kayık  kürekçileri  ( <i class="calibre3">vücuttaki  gen-</i>  [s.144]   <i class="calibre3">leri  temsil  eden</i>) benzetmesinden  doğmuştu.  Genler  tek  başlarına  "iyi"  oldukları  için  değil,  gen  ha-</p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">vuzundaki diğer genlerle birlikte iyi çalıştıkları için seçilirler. İyi bir gen, birbiri peşi sıra birçok  bedeni  birlikte  paylaşacağı  diğer  genlerle  uyumlu  olmalı  ve  onları tamamlamalıdır. Bitkileri öğütücü dişler veren bir gen, bir otobur türün gen havuzunda iyi bir gendir; ancak aynı gen bir etobur türün gen havuzunda kötü bir gendir. </p>
<p class="calibre2">Uyumlu  bir  gen  kombinasyonunun   <i class="calibre3">bir  bütün  olarak  </i> birlikte  seçildiğini düşünebiliriz.  III.  Bölüm'deki  kelebeğin  taklidi  örneğinde,  bu  aynen  gerçekleşmiş  gibi görünüyor.  Ancak,  EKS  kavramının  gücü,  bize  aynı  tür  sonuca  yalnızca  bağımsız  gen düzeyindeki  doğal  seçilimi  kullanarak  nasıl  ulaşılabileceğini  anlamamızı  sağlamasıdır. </p>
<p class="calibre2">Genlerin aynı kromozom üzerinde bağlantılı olması gerekmez. </p>
<p class="calibre2">Kürek çekme benzetmesinde bu düşünceyi pek yerine oturtamayız. En iyi şöyle yaklaşabiliriz:  Gerçekten  başarılı  bir  takımda  kürekçilerin  hareketlerinde  eşgüdümü konuşarak  sağlamalarının  önemli  olduğunu  düşünelim.  Ayrıca,  koçun  emrindeki kürekçilerin  bir  kısmının  yalnızca  İngilizce,  bazılarınınsa  yalnızca  Almanca  bildiğini düşünelim. İngiliz kürekçilerin Almanlardan daha iyi ya da daha kötü kürekçi olduklarını söyleyemeyiz.  Fakat  iletişimin  önemli  olması  nedeniyle,  karışık  kürekçilerden  oluşan takım,  yalnızca  İngiliz  ya  da  yalnızca  Almanlardan  oluşan  bir  takımdan  daha  az  yarış </p>
<p class="calibre2">kazanma eğiliminde olacaktır. </p>
<p class="calibre2">Koç  bunun  farkına  varmaz.  Tüm  yaptığı  adamlarını  teknelere  yerleştirmek; kazanan  tek-  [s.145]  nelerdeki  bireylere  fazladan  puan  vermek;  kaybeden  teknelerdeki bireyleri  mimlemektir.  Şimdi  eğer,  elindeki  havuzda  İngiliz  kürekçiler  fazlaysa,  bir kayığın  takımına  giren  Alman  kaybetmelerine  neden  olabilir;  çünkü  iletişim  bozulmuş-</p>
<p class="calibre2">tur.  Bunun  tersi  de  doğru:  Eğer  havuzda  Almanlar  daha  fazlaysa,  bir  İngiliz  yer  aldığı takımın  kaybetmesine  neden  olabilir.  En  iyi  takım  olarak  ortaya  çıkacak  olan  grup  iki kararlı durumdan birinde -ya tamamen İngiliz ya da tamamen Alman- olmalıdır, karışık değil.  Yüzeysel  olarak  baktığımızda,  koçun  dil  gruplarını   <i class="calibre3">birimler  halinde  </i> seçtiği düşünülebilir.  Ama  yaptığı  bu  değildir.  Koç,  kürekçileri  tek  tek  yarış  kazanmadaki görünür yetenekleri için seçer. Aslında bir bireyin yarış kazanma eğilimi, aday havuzunda diğer  adayların  hangileri  olduğuna  bağlıdır.  Azınlıktaki  adaylar  otomatik  olarak  ceza görürler; kötü kürekçi oldukları için değil, yalnızca azınlık oldukları için. Benzer şekilde, genlerin  karşılıklı  uyumları  nedeniyle  seçildikleri  gerçeği,  gen  gruplarının,  kelebeklerde olduğu gibi birimler halinde seçildiklerini düşünmemiz   <i class="calibre3">gerektiği </i> anlamına gelmez.  Tek gen düzeyinde seçilmiş olan bir gen, gen grubu düzeyinde seçilmiş izlenimi verebilir. </p>
<p class="calibre2">Bu  örnekte,  doğal  seçilim  basit  uyumluluğu  yeğler.  Daha  da  ilginci,  genler birbirlerini  tamamladıkları  için  seçilebilirler.  Benzetmemizin  terimleriyle  düşünelim: Diyelim  ki,  en  iyi  dengelenmiş  takım  dört  tane  solak,  dört  tane  de  sağ  elini  kullanan kürekçiden  oluşsun.  Bir  kez  daha  koçun  bu  gerçekten  haberi  olmadığını  ve  yalnızca </p>
<p class="calibre2">"hünere" bakarak körlemesine seçim yaptığını [s.146] varsayalım. Eğer aday havuzunda sağ  elini  kullananlar  fazlaysa,  solak  birey  avantajlı  olacaktır:  İçinde  bulunduğu  kayığın kazanmasına neden olabilir ve bu nedenle de iyi bir kürekçi olarak görünecektir. Tersine, solakların fazla olduğu bir havuzda sağ elini kullanan kürekçi avantajlı olacaktır. Bu, bir atmacanın  güvercinler  popülasyonunda  ve  bir  güvercinin  atmacalar  popülasyonunda başarılı olmasına benziyor. Aradaki fark, önceden bireyler -bencil makineler- arasındaki etkileşimden  bahsederken,  şimdi  bireylerin  bedenlerindeki  genler  ( <i class="calibre3">benzetme  yoluyla</i>) arasındaki etkileşimden bahsediyor olmamız. </p>
<p class="calibre2">Koçun  "iyi"  kürekçileri  körlemesine  seçmesi,  sonunda,  dört  solak  dört  de  sağ </p>
<p class="calibre2">elini kullanan kürekçiden oluşan ideal takıma götürecek ve bunları hep birlikte, dengeli ve  bütün  bir  birim  olarak  seçmiş  gibi  görünecektir.  Koçun  bağımsız  adaylar  düzeyinde seçim yaptığını düşünmeyi pintice buluyorum. Evrimsel açıdan kararlı hal ( <i class="calibre3">bu bağlamda </i></p>
<p class="calibre2"> <i class="calibre3">"strateji"  sözcüğü  bizi  yanlış  yöne  sevk  edecektir</i>)  olan  dört  solak  dört  de  sağ  elini kullanan  takım,  görünürdeki  hünerleri  temel  alarak  seçmenin  bir  sonucu  olarak  ortaya çıkacaktır. </p>
<p class="calibre2">Gen havuzu, genin uzun dönemli çevresidir. "İyi" genler, gen havuzunda hayatta kalabilen  genler  olarak  körlemesine  seçilirler.  Bu  bir  kuram  değil;  gözlenen  bir  gerçek bile değil; bu bir totoloji. İlginç olan soru bir geni neyin iyi kıldığıdır. İlk yaklaşım olarak, bir geni iyi kılan özelliğin verimli yaşamkalım makineleri -bedenler-yapabilme yeteneği olduğunu söyledik. Şimdi bu ifadeyi düzeltmeliyiz. Gen havuzu, başka bir ye- [s.147] ni gen  tarafından  istila  edilemeyecek,  evrimsel  açıdan  kararlı  bir  genler  takımı  haline gelecektir. Mutasyon veya yeniden düzenleme veya göç sonucu ortaya çıkan yeni genlerin çoğu doğal seçilim tarafından çabucak cezalandırılır: Evrimsel açıdan kararlı takıma geri dönülür.  Zaman  zaman  yeni  bir  gen,  havuzda  yaygınlaşmayı  başarır.  Geçici  bir kararsızlık  dönemi  yaşanır  ve  evrimsel  açıdan  yeni,  kararlı  bir  gen  takımı  oluşur ( <i class="calibre3">Böylelikle  bir  parçacık  evrim  oluşmuştur</i>).  Saldırganlık  stratejilerine  benzetirsek,  bir popülasyonda birden fazla alternatif kararlı nokta olabilir ve zaman zaman bir noktadan diğerine  atlamalar  görülebilir.  Evrimin  ilerlemesi  bir  kararlı  düzlükten  diğer  bir  kararlı düzlüğe  atılan  kesik  kesik  adımlar  dizisi  gibi  düzgün  bir  tırmanış  olmayabilir. </p>
<p class="calibre2">Popülasyonun  bir  bütün  olarak  sadece  kendini  ayarlayabilen  birim  gibi  davrandığı düşünülebilir.  Ancak,  bu  yanılsamaya  tek  gen  düzeyinde  süregiden  seçilim  neden olmaktadır.  Genler  "hünere"  bağlı  olarak  seçilirler.  Fakat  hüner,  hâlihazırdaki  gen havuzu  olan  evrimsel  açıdan  kararlı  gen  takımı  içerisindeki  performansı  temelinde değerlendirilir. </p>
<p class="calibre2">Maynard  Smith,  bireyler  arasındaki  saldırgan  etkileşimler  üzerinde odaklanarak,  olayları  berraklaştırmayı  başarabilmiştir.  Atmaca  bedenlerin  ve  güvercin bedenlerinin kararlı oranlarını düşünmek kolaydır; çünkü bedenler görebildiğimiz büyük şeylerdir.  Fakat   <i class="calibre3">farklı  </i> bedenlerde  yerleşmiş  genler  arasındaki  etkileşimler  yalnızca buzdağının  tepesidir.  Evrimsel  açıdan  kararlı  gen  takımındaki  genler  arasında  varolan önemli etkileşimlerin büyük çoğunluğu bireylerin be- [s.148] denleri  <i class="calibre3">içerisinde </i> olur. Bu etkileşimleri  gözlemek  zordur,  çünkü  hücrelerin  içinde  -hatta  gelişmekte  olan  cenin hücrelerinde- meydana gelir. İyi bütünleşmiş bedenler varolurlar, çünkü evrimsel açıdan kararlı, bencil genlerden oluşan bir takımın ürünüdürler. </p>
<p class="calibre2">Artık bu kitabın ana konusu olan hayvanlar arasındaki etkileşimlerin  düzeyine dönmeliyim.  Saldırganlığı  anlayabilmek  için,  bireysel  hayvanları  bağımsız  bencil makineler  olarak  düşünmek  kolaylık  sağlamıştı.  İncelediğimiz  bireylerin  yakın  akraba olması halinde -kardeşler, abla-ağabeyler, kuzenler, ana baba ve çocuklar- bu model işe yaramaz  hale  gelir.  Bunun  nedeni  akrabaların  genlerinin  önemli  bir  kısmının  aynı  olmasıdır. Böylece, her bencil gen sadakatini değişik bedenler arasında paylaştırır. Bu bir sonraki bölümde açıklanacaktır. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">[s.149] </p>
<p class="calibre2">VI. Bölüm  </p>
</body>
</html>
