<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta name="generator" content="pdftohtml 0.36"/>
    <meta name="author" content="DA"/>
    <meta name="date" content="2009-09-24T13:49:31+00:00"/>
    
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre5" id="calibre_pb_15"><b class="calibre6">Richard Dawkins </b></h2>
<p class="calibre2"> <i class="calibre3"> </i></p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">[s.9] </p>
<p class="calibre2">I. Bölüm </p>
<p class="calibre2"><b class="calibre4">İnsanlar Neden Var? </b> </p>
<p class="calibre2"/>
<p class="calibre2">Bir  gezegendeki  zeki  varlıklar,  gün  gelir,  kendi  varlıklarının  nedenini  soracak yaşa  gelirler.  Eğer  günün  birinde  uzaydan  dünyaya  üstün  yaratıklar  gelirse, uygarlığımızın  düzeyini  değerlendirmek  için  soracakları  soru  şu  olacaktır:  "Evrimi keşfettiler  mi?"  Canlı  organizmalar  üç  bin  milyon  yıldan  daha  uzun  bir  süre  dünya üzerinde varoldular ve neden yaşadıklarını hiç bilemediler, ta ki güneş doğana ve ışınları bir  tanesine  ulaşana  dek.  Bu  kişinin  adı  Charles  Darwin'di...  Dürüst  olmak  gerekirse, başkaları gerçeği belli belirsiz sezmişlerdi. Ancak ilk kez Darwin, neden varolduğumuzun tutarlı  ve  kabul  edilebilir  bir  açıklamasını  yapmıştır.  Bölümün  başındaki  soruyu  soran meraklı  çocuğa  mantıklı  bir  yanıt  vermemizi  Darwin  sağlamıştır.  Artık,  "Yaşamın  bir anlamı var mı?", "Niye varız?", "İnsan nedir?" türünden derin sorularla karşılaştığımızda hurafelere sığınmak zorunda kalmayacağız. Bu üç soruyu ileri sürdükten sonra, tanınmış </p>
<p class="calibre2">zoolog  G.  G.  Simpson,  şöyle  bir  yanıt  veriyor:  "Söylemek  istediğim,  1859  öncesinde  bu soruları  yanıtlamaya  çalışan  tüm  çıkışların  değersiz  olduğu  ve  onları  tamamen görmezden gelmemizin doğru olacağıdır." </p>
<p class="calibre2">Bugün,  Dünya'nın  Güneş  etrafında  dönüyor  olması  ne  kadar  şüpheye  açıksa, evrim  kuramı  [s.10]  da  ancak  o  denli  kuşkuludur.  Yine  de,  Darwin'in  yaptığı  devrimin içeriği,  geniş  bir  çevre  tarafından,  anlaşılmayı  beklemektedir.  Zooloji,  üniversitelerde hâlâ  yan  bir  konudur  ve  zooloji  çalışmayı  seçenler  bile,  çoğunlukla,  bu  kuramın  derin felsefi boyutunu görmeden kararlarını vermişlerdir. Felsefe ve "beşeri bilimler" olarak ta-nıdığımız  konular,  hâlâ  Darwin  hiç  yaşamamışçasına  öğretilmektedir.  Bunun  zamanla değişeceğine  dair  hiç  kuşkum  yok.  Her  ne  olursa  olsun,  bu  kitap  Darwinciliğin avukatlığını  yapmayı  hedeflemiyor.  Bunun  yerine,  belli  bir  soruna  ilişkin  olarak,  evrim kuramının  getirdiği  sonuçları  araştıracak.  Amacım  bencillik  ve  özverinin  biyolojisini incelemek. </p>
<p class="calibre2">Akademik  yönden  ilginç  olmanın  ötesinde,  konu,  sosyal  yaşamımızın  her yönüne,  sevmelerimize  ve  nefret  etmelerimize,  dövüşmemize  ve  yardımlaşmamıza, vermemize  ve  çalmamıza,  açgözlülüğümüze  ve  eli  açıklığımıza  değinmesi  nedeniyle, insancıl  açıdan  önemlidir.  Bu  savlar,  Lorenz'in   <i class="calibre3">On  Aggression  </i>( <i class="calibre3">Saldırganlık  Üzerine</i>), Ardrey'in   <i class="calibre3">The  Social  Contract  </i>( <i class="calibre3">Toplumsal  Sözleşme</i>)  ve  Eibl-Eiblesfeldt'in   <i class="calibre3">Love  and</i> <i class="calibre3">Hate </i>( <i class="calibre3">Sevgi ve Nefret</i>) adlı eserleri için ileri sürülmüş de olabilirdi. Bu kitaplardaki hata, yazarların  konuyu  baştan  aşağı  yanlış  ele  almalarıdır.  Yanlış  ele  aldılar,  çünkü  evrimin nasıl  işlediğini  anlayamadılar.  Evrimdeki  önemli  noktanın,  bireyin  ( <i class="calibre3">veya  genin</i>)  iyiliği değil  de,  türün  ( <i class="calibre3">veya  grubun</i>)  iyiliği  olduğunu  varsaymak  gibi  bir  yanılgıya  düştüler. </p>
<p class="calibre2">Ashley  Montagu'nun,  Lorenz'i  "doğrudan  doğruya  on  dokuzuncu  yüzyılın  'dişiyle, tırnağıyla  doğuştan  kıpkırmızı'  düşünürle-  [s.11]  rinin  soyundan"  gelmekle  suçlaması ironiktir. Lorenz, evrim kuramına yaklaşımından anladığım kadarıyla, Tennyson'un ünlü sözlerini  reddetme  konusunda  Montagu  ile  aynı  kanıyı  paylaşıyor.  İkisinin  de  aksine, ben, "dişiyle, tırnağıyla doğuştan kıpkırmızı" deyiminin modern evrim kuramını hayran olunacak biçimde özetlediğini düşünüyorum. </p>
<p class="calibre2">Tezimi ortaya koymadan önce, ne olduğunu ve ne olmadığını kısaca açıklamak istiyorum. Bize, bir adamın Şikago gangsterlerinin dünyasında uzun ve bolluk içinde bir yaşam  sürdürdüğünü  söyleseler,  bu  adamın  ne  menem  bir  kişi  olduğu  konusunda  bazı tahminler yürütebiliriz. Bu adamın sert, hızlı tetik çekebilen ve sadık dostlar edinebilen biri  olacağını  umarız.  Bunlar  mutlak  doğru  sonuçlar  olmayacaktır;  yine  de,  bir  adamın yaşamını  sürdürdüğü  ve  hayatını  kazandığı  koşullar  hakkında  da  bir  şeyler  bilirsek, karakteri hakkında bazı çıkarsamalarda bulunabiliriz. Bu kitaptaki tez, bizim, diğer bü-</p>
<p class="calibre2">tün  hayvanlar  gibi,  genlerimiz  tarafından  yaratılmış  makineler  olduğumuzdur.  Başarılı Şikago  gangsterleri  gibi,  bizim  genlerimiz  de,  epey  rekabetçi  bir  dünyada  milyonlarca sene boyunca, hayatta kalmayı başarabilmişlerdir. Buna dayanarak, genlerimizde belirli nitelikler olduğunu ileri sürebiliriz. Ben başarılı bir gende, baskın özelliğin acımasız bir bencillik  olduğunu  savunacağım.  Genin  bu  bencilliği,  bireyin  davranışlarında  da  bencil olmasına  yol  açacaktır.  Bununla  birlikte,  göreceğimiz  gibi,  bir  genin  bencil  amaçlarına ulaşmak  için  tutabileceği  en  iyi  yolun,  sınırlandırılmış  bir  özveri  benimsemek  ol-  [s.12] </p>
<p class="calibre2">duğu  özel  durumlar  vardır.  Bu  son  cümledeki  "sınırlandırılmış"  ve  "özel"  çok  önemli sözcükler.  Her  ne  kadar  aksine  inanmak  istesek  de,  evrensel  sevgi  ve  türün  -bir  bütün olarak- iyiliği hiç de evrimsel anlamı olmayan kavramlardır. </p>
<p class="calibre2">Bu, beni kitabın ne  <i class="calibre3">olmadığı  </i> konusunda söylemek istediğim noktaya getiriyor. </p>
<p class="calibre2">Ben,  evrim  üzerine  temellendirilmiş  bir  ahlakın  savunusunu  yapmayacağım.  Ben insanların nasıl evrimleştiğini anlatıyorum; biz insanların ahlaksal davranışlarının nasıl olması  gerektiğini söylemiyorum. Bu  noktayı vurguluyorum, çünkü varolan bir duruma ilişkin  bir  sözü,  varolması  gereken  bir  durumun  savunusundan  ayırmayı  beceremeyen kişiler -ki sayıları çok fazla- tarafından yanlış anlaşılma tehlikesi içindeyim. Duygularım, sadece  genlerin  evrensel  acımasız  bencilliği  yasası  üzerine  temellendirilmiş  bir  insan topluluğunun  yaşamak  için  kötü  bir  topluluk  olacağını  söylüyor.  Ne  yazık  ki,  bir  şeye karşı  olmamız  onu  gerçek  olmaktan  alıkoyamıyor.  Esas  olarak,  bu  kitabın  ilgi  çekici olması hedeflendi, ancak ahlaksal bir sonuç çıkarmak istiyorsanız, biyolojik doğadan çok az yardım bekleyebilirsiniz. Eli açık ve özverili olmayı  <i class="calibre3">öğretmeye </i>çalışalım, çünkü bencil doğuyoruz.  Kendi  bencil  genlerimizin  ne  istediğini  anlayalım;  böylelikle,  en  azından, onların tasarımlarını bozabiliriz. Bu, başka hiçbir türün cesaret edemeyeceği bir şey... </p>
<p class="calibre2">Öğretme  konusunda  söylediklerimin  bir  sonucu  olarak,  genlerle  kalıtılan özelliklerin  sabit  ve  değiştirilemez  olduğunu  düşünmek  yanlış  olur  ( <i class="calibre3">hem  de  çok  sık</i> <i class="calibre3">yapılan  bir  yanlış</i>).  Genlerimiz  [s.13]  bize  bencil  olma  talimatı  verebilirler,  fakat  tüm hayatımız  boyunca  onlara  boyun  eğmek  zorunda  değiliz.  Yalnızca  şunu  söyleyebiliriz: Genetik  olarak  özverili  olmaya  programlanmış  olsaydık,  özverili  olmayı  öğrenmemiz şimdikinden  daha  kolay  olabilirdi.  Hayvanlar  arasında  bir  tek  insanda  öğrenilen  ve sonraki  kuşaklara  geçirilen  etkiler,  örneğin  kültür,  baskın  özelliktedir.  Kimileri,  insan doğasının  anlaşılmasında,  kültürün  genlerinin  konuyla  ilişkisiz  kalacak  denli  önemli olduğunu  söyleyeceklerdir.  Kimileri  de  buna  karşı  çıkacaklardır.  Bütün  bunlar,  insanı niteleyen  özelliklerin  belirleyicileri  olarak  "doğa  mı,  besleyen  mi"  tartışmasında  nerede durduğumuza  bağlıdır.  Bu  beni,  kitabın  ne  olmadığı  konusundaki  ikinci  noktaya getiriyor: Bu, doğa/besleyen çekişmesinde herhangi bir konunun avukatlığını yapan bir kitap değil. Elbette bu konuda bir fikrim var, fakat bunu ifade etmeyeceğim. Ta ki, son bölümde yer alacak olan kültüre bakışa gelinceye dek. </p>
<p class="calibre2">Eğer çağdaş insan davranışının belirlenmesinde genlerin gerçekten de önemsiz olduğu ortaya çıkarsa; eğer gerçekten de bu açıdan hayvanlar arasında tek ise, en azından bizleri  kuraldışı  kılan  bu  kuralı  sorgulamak  yine  de  ilginç  olacaktır.  Ve  eğer,  türümüz düşündüğümüz  kadar  da  kuraldışı  değilse,  bu  kuralı  anlamamız  daha  da  önemli olacaktır. </p>
<p class="calibre2">"Bu  kitap  ne  değildir"in  üçüncüsü,  insan  davranışlarının  kapsamlı  bir tanımlaması. Bazı gerçek detayları yalnızca açıklayıcı örnekler olarak kullanacağım. Şunu söylemeyeceğim:  "Babunların  davranışlarına  bakarsanız,  bencil  [s.14]  olduklarını görürsünüz;  bu  nedenle  insan  davranışlarının  da  bencil  olma  şansı  yüksektir."  Benim </p>
<p class="calibre2">'Şikago  gangsteri'  düşüncemin  mantığı  çok  daha  farklı:  İnsan  ve  babun  doğal  seçilimle evrimleşmişlerdir.  Doğal  seçilimin  nasıl  işlediğine  göz  attığımızda,  doğal  seçilimle evrimleşen  herhangi  bir  şeyin  bencil  olması  gerekiyormuş  gibidir.  Bu  yüzden  de,  gidip babunların,  insanların  ve  diğer  canlıların  davranışlarına  bakarsak,  bencil  olduklarını görürüz.  Eğer,  bu  beklentimizin  yanlış  olduğunu  bulursak,  eğer  insan  davranışının gerçekten  de  özverili  olduğunu  gözlersek,  işte  o  zaman  kafa  karıştırıcı  bir  şeyle  karşı karşıyayız demektir; açıklama gerektiren bir şeyle... </p>
<p class="calibre2">Daha  fazla  ilerlemeden  bir  tanıma  gereksinimimiz  var.  Bir  varlık,  örneğin babun,  eğer  kendisi  gibi  bir  başka  varlığın  rahatını  -kendi  iyiliği  pahasına-  artıracak biçimde  davranıyorsa,  özverili  olarak  tanımlanır.  Bencilce  davranışın  ise  tam  tersi  bir etkisi  vardır.  'Rahatlık',  "yaşamkalım  şansı"  olarak  tanımlanabilir  ( <i class="calibre3">gerçek,  yaşam  ve</i> <i class="calibre3">ölüm  üzerindeki  etkisi  göz  ardı  edilebilecek  denli  azmış  gibi  görünse<b class="calibre4">  </b>bile</i>).  Darwinci kuramın  çağdaş  çeşitlemelerinin  şaşırtıcı  sonuçlarından  biri,  yaşamkalım  olasılığı üzerindeki  küçücük,  ancak  can  alıcı  etkilerin  evrimde  geniş  değişimlere  neden olabilmeleridir.  Bunun  nedeni,  böylesi  etkilerin  kendilerini  hissettirmek  için  çok  uzun zamana sahip olmalarıdır. </p>
<p class="calibre2">Yukarıdaki özveri ve bencillik tanımlarının öznel değil de,  <i class="calibre3">davranışsal </i> olduğunu fark  edebilmek  önemli.  Ben,  burada  güdülerin  psikolojisi  ile  uğraşmıyorum.  Özverili davranan  insanla-  [s.15]  rın,  bunu  "aslında"  gizli  ya  da  bilinçsizce  bencil  güdüler  için yapıp  yapmadıklarını  tartışmayacağım.  Belki  öyle,  belki  değil,  belki  de  hiç  bilemeyeceğim.  Ne  olursa  olsun,  kitabın  konusu  bu  değil.  Benim  tanımım,  sadece,  bu davranışların  özverili  ya  da  faydalanan  olduğu  varsayılan  bireylerin  yaşamkalım olasılığını artırdığını mı yoksa azalttığını mı sorgular. </p>
<p class="calibre2">Davranışların  uzun  dönemli  yaşamkalım  olasılıkları  üzerindeki  etkilerini göstermek  hayli  karmaşık  bir  iş.  Bu  davranışı  somuta  indirgeyerek  gerçek  davranışlara uyguladığımızda,  "açıkça"  sıfatı  ile  nitelendirmemiz  gerekir.  Açıkça  özverili  olan  bir eylem,  özverili bireyin ölme olasılığını artırmaya ( <i class="calibre3">ne kadar az olursa olsun</i>) ve alıcının yaşamkalım şansını artırmaya yönelik gibi görünen -yüzeysel- bir davranıştır. Genellikle, yakından baktığımızda, açıkça özverili olan eylemlerin gerçekte kılık değiştirmiş bencillik olduğu  ortaya  çıkar.  Bir  kez  daha  tekrarlayalım,  özverinin  altındaki  güdülerin  gizliden bencilce  olduğunu  söylemek  istemiyorum;  yapılan  eylemin  yaşamkalım  olasılığı üzerindeki  gerçek  etkilerinin,  başlangıçta  düşündüğümüzün  tam  tersi  olduğunu anlatmak istiyorum. </p>
<p class="calibre2">Açıkça  bencil  ve  açıkça  özverili  davranışlara  ilişkin  bazı  örnekler  vereceğim. </p>
<p class="calibre2">Kendi türümüzle uğraşırken öznel düşünme alışkanlıklarımızı bastırmak zordur. Bunun için,  örneklerimi  diğer  hayvanlardan  seçeceğim.  Önce,  bireysel  hayvanların  bencil davranışlarına  dair  örnekler  vereyim.  Siyahbaşlı  martılar  büyük  koloniler  halinde  yuva kurarlar.  Yuvalar  birbirinden  sadece  birkaç  fit  uzaklığındadır.  Yavrular  yumurtadan </p>
<p class="calibre2">[s.16]  ilk  çıktıklarında  küçük  ve  savunmasızdırlar,  onları  yutuvermek  kolaydır.  Bir martının,  komşusunun  arkasını  dönmesini  veya  balık  avlamaya  gitmesini  beklediği, sonra  da  komşunun  yavrusunun  başına  çöküp  bir  lokmada  yuttuğu  çokça  görülür. </p>
<p class="calibre2">Böylece,  balık  avlama  zahmetine  girmeksizin  ya  da  kendi  yuvasını  savunmasız bırakmasızın,  besleyici,  güzel  bir  yemek  elde  eder.  Daha  iyi  bilinen  bir  örnek  ise  dişi peygamberdevesinin  meşum  yamyamlığıdır.  Peygamberdeveleri  iri,  etobur  böceklerdir. </p>
<p class="calibre2">Normal olarak, kendilerinden daha küçük hayvanları -sinekler gibi-yerler; hareket eden hemen  hemen  her  şeye  saldırırlar.  Çiftleşirken  erkek  dikkatlice  sürünür,  tırmanarak dişinin üstüne biner  ve birleşir. Dişi eline bir şans geçirirse, erkeği yiyecektir. Ya erkek yaklaşırken veya üstüne bindikten ya da ayrıldıktan hemen sonra, kafasını kopartarak işe başlar.  Dişinin  erkeği  yemek  için  birleşmenin  bitmesini  beklemesi  en  mantıklısı  gibi görünüyor.  Ancak,  kafasını  kaybetmesi  sonucu,  erkeğin  vücudunun  geri  kalan  kısmı dişinin  üstünden  düşmemektedir.  Tam  tersine,  böceğin  kafası  engelleyici  bazı  sinir merkezlerinin  yuvası  olduğundan  dolayı,  olasıdır  ki,  kafasının  yenmesi  erkeğin performansını  artırır.  Eğer  bu  doğruysa,  ek  bir  yarar  oluşturacaktır.  Birincil  yarar, dişinin  güzel  bir  yemek  elde  etmesidir.  Yamyamlık  gibi  uç  olaylar  tanımımıza  çok  iyi uymalarına karşın, "bencil" kelimesi bunları nitelemede yetersiz kalıyor. Anlatılanları göz önüne  aldığımızda,  belki  de,  Güney  Kutbu  imparator  penguenlerinin  korkakça davranışlarına  biraz  daha  sempati  ile  bakabiliriz.  Söz  konusu  [s.17]  penguenlerin  suya girmeden  önce,  kıyıda  durup  durdukları  gözlenmiş.  Nedeni,  ayı  balıkları  tarafından yenme tehlikesiymiş. İçlerinden bir tanesi suya girse, geri kalanlar denizde bir ayı balığı olup  olmadığını  anlayacaklarmış.  Doğaldır  ki,  hiçbiri  denek  olmak  istemiyormuş  ve bekliyorlarmış. Birbirlerini suya itmeye çalıştıkları bile oluyormuş. </p>
<p class="calibre2">Bencil  bir  davranışa  daha  da  sıradan  bir  örnek,  yalnızca  değerli  bir  kaynağı yiyecek, bölge veya cinsel eş gibi- paylaşmayı reddetmeyi içerebilir. Şimdi, açıkça özverili olan davranışlar için örnekler vereyim. İşçi arıların sokma davranışı bal hırsızlarına karşı çok  etkili  bir  savunmadır.  Sokucu  arılar,  kamikaze  dövüşçüleridir;  sokma  eylemi sırasında, hayati önemdeki iç organlar genellikle vücudun dışına çıkar ve arı, soktuktan hemen  sonra  ölür.  Bu  intihar  eylemi  koloninin  çok  önemli  besin  depolarını  kurtarmış </p>
<p class="calibre2">olabilir  fakat  arı,  bunun  faydalarını  görmek  için  ortalıklarda  olmayacaktır.  Tanımımız gereği bu eylem özverili bir davranıştır. Bilinçli güdülerden bahsetmediğimizi hatırlayın. </p>
<p class="calibre2">Bencillik  örneğinde  veya  bu  örnekte  bilinçli  güdüler  vardır  ya  da  yoktur;  bu  bizim tanımımız kapsamında değildir. </p>
<p class="calibre2">İnsanın arkadaşı uğruna hayatını öne sürmesi elbette ki özverili bir davranıştır; ancak, arkadaş uğruna küçük bir riske atılmak da özveridir. Birçok küçük kuş, "uçmakta olan  bir  avcı"  gördüklerinde  -şahin  gibi-  çok  özel  bir  "uyarı  çığlığı"  atarlar.  Bu  çığlık üzerine  tüm  sürü  kaçma  eylemine  girişir.  Uyarı  çığlığını  atan  kuşun  kendini  tehlikeye attığına  dair  dolaylı  da  olsa  [s.18]  kanıt  vardır;  çünkü  avcının  dikkatini  özellikle  kendi üzerine  çekmektedir.  Bu  küçük  bir  ek  risktir;  yine  de  tanımımız  gereği  -en  azından  ilk bakışta- özverili bir eylem olarak görülebilir. Hayvanlarda özverinin en yaygın ve belirgin biçimi  ebeveynlerin  davranışlarında  açığa  çıkar;  özellikle  anaların  çocuklarına  karşı gösterdikleri  davranışlarda.  Kuluçkaya  yatarlar;  bebeklerini  vücutlarında  taşırlar; kendilerine büyük zararlar vermesi pahasına da olsa onları besler ve avcılardan korumak için büyük tehlikelere atılırlar. Bir örnek vermek gerekirse, yere yakın yuvalanan kuşların çoğu bir avcı -örneğin, bir tilki- yaklaştığında çılgınca bir dikkati başka bir yöne çekme </p>
<p class="calibre2">"gösterisine"  başvururlar.  Ebeveyn  kuş,  topallayarak  ve  kanadını  kırılmış  gibi  uzatarak yuvadan ayrılır. Avcı, kolay bir av bulduğunu düşünerek, yem peşinde, yavruların içinde bulunduğu  yuvadan  uzaklaşır.  Sonunda,  ebeveyn  tam  tilkinin  ağzına  gireceği  sırada  rol yapmayı bırakır ve uçup gider. Yuvadakilerin hayatı çoğunlukla kurtulur ama ebeveyn de tehlikeye atılmıştır. </p>
<p class="calibre2">Hikâyeler  anlatarak  bir  yere  varmaya  çalışmıyorum.  Seçilen  örnekler  hiçbir zaman,  geçerli  olabilecek  bir  genelleme  için  ciddi  kanıtlar  olmayacaktır.  Bu  hikâyeler sadece  bireyler  düzeyinde,  özverili  ve  bencil  davranışlarla  ne  demek  istediğimi açıklamayı  amaçlayan  örneklerdir.  Bu  kitap,  <i class="calibre3">gen  bencilliği  </i> diye  adlandırdığım  temel yasanın, gerek bireysel bencilliği gerekse bireysel özveriyi nasıl açıkladığımı gösterecek. </p>
<p class="calibre2">Ancak,  önce,  özveri  söz  konusu  olduğunda  ortaya  çıkan  özel  bir  yanlış  açıklamadan bahsetmek [s.19] istiyorum, çünkü yaygın olarak biliniyor ve de yaygın olarak okullarda öğretiliyor.  Bu  açıklama  daha  önce  sözünü  ettiğim  yanlış  kavram  üzerine temellendiriliyor: Canlılar "türün iyiliği için" veya "grubun iyiliği için" bir şeyler yapmak üzere  evrimleşirler.  Biyolojide  bu  görüşün  nasıl  başladığı  kolayca  görülebilir.  Bir hayvanın  yaşamının  çoğu  üremeye  ayrılmıştır  ve  doğada  gözlediğimiz,  kendini  kurban etme  eylemlerinin  çoğu  ebeveynlerce  çocukları  için  yapılır.  "Türün  devamı",  üreme kavramına ilişkin sıkça kullanılan bir başka deyim olup, tartışmasız, üreme olayının bir <i class="calibre3">sonucudur. </i>"Üremenin 'işlevi' türün devamını 'amaçlar'" şeklinde bir sonuca varabilmek için mantığı bir parça çekiştirip uzatmak yeterlidir.  Buradan hareketle, bir başka yanlış </p>
<p class="calibre2">adım, hayvanların genelde türün devamını sağlayacak şekilde davranacakları yorumunu yapmak  olacaktır.  Bunu  ise,  türün  diğer  üyelerine  karşı  özverili  davranacakları  yorumu izler.  Bu  düşünce  şekli,  Darwinci  terimlerle  söylendiğinde,  muğlak  kalacaktır.  Evrim, doğal  seçilim yoluyla işler ve  doğal  seçilim de "en uygun" olanın, farklılıkları nedeniyle ayakta  kalmasıdır.  Ancak,  "en  uygun"  ile  kastedilen  nedir?  En  uygun  bireyler  mi;  en uygun  ırklar  mı;  en  uygun  türler  mi?  Ya  da  başka  bir  şey  mi?  Bazı  amaçlar  için  bu sorunun  yanıtı  çok  önemli  değil;  ancak  özveriden  bahsediyorsak,  can  alıcı  bir  nokta olduğu  çok  açık.  Darwin'in  varolma  mücadelesi  olarak  adlandırdığı  yarışma  türler arasında ise, bireye bu oyunda bir piyon olarak bakılabilir, o da en iyi niyetli yaklaşımla; bu piyon, türün daha yüksek  olan çıkarları gerektiği takdirde kurban [s.20] edilecektir. </p>
<p class="calibre2">Daha saygın bir şekilde dile getirmek istersek, eğer bir grup, -örneğin, bir tür ya da türün içindeki  bir  topluluk-  kendilerini  grubun  iyiliği  için  feda  etmeye  hazır  bireylerden oluşmuşsa,  kendi  bencil  çıkarlarını  önde  tutan  bireylerden  oluşmuş  rakip  bir  gruba kıyasla,  neslinin  tükenmesi  olasılığı  daha  düşüktür.  Böylece,  dünya  nüfusu,  bireyleri kendini  adamış  gruplardan  oluşur.  Bu,  evrim  kuramının  detaylarına  aşina  olmayan biyologlarca  uzun  zamandır  doğru  kabul  edilen,  V.  C.  Wynne-Edwards  tarafından   <i class="calibre3">The</i> <i class="calibre3">Social  Contract  </i> adlı  yapıtta  halka  sunulmuş  olan  "grup  seçilimi"  kuramıdır.  Ortodoks seçeneğin normalde "bireysel seçilim" olarak adlandırılmasına karşın, ben kişisel olarak gen  seçiliminden  bahsetmeyi  yeğleyeceğim.  Biraz  önce  anlattığım  mantık  dizisine </p>
<p class="calibre2">"bireysel  seçilimci"nin  vereceği  ilk  yanıt  şöyle  bir  şey  olabilir.  Özverili  bireylerin oluşturduğu  grupta  bile,  herhangi  bir  şey  feda  etmeyi  reddeden  bir  muhalif  azınlık olacağı hemen hemen kesindir. Diğerlerinin özverisini kullanmaya hazır bir tek bencil asi olsa bile, tanım gereği, hayatta kalma ve çocuk sahibi olma şansı daha fazla olacaktır. Bu çocukların  her  biri  onun  bencil  özelliklerini  taşımaya  eğilimlidir.  Bu  doğal  seçilimin birçok  nesil  boyunca  devam  etmesiyle,  "özverili  grup"  bencil  bireyler  tarafından  ele geçirilecek;  sonunda  bu  grubu  bencil  gruptan  ayırt  etmek  olanaksız  hale  gelecektir. </p>
<p class="calibre2">Başlangıçta içinde asi bulundurmayan, arı özverili grupların olabileceğini düşünsek bile -</p>
<p class="calibre2">ki bunun olma şansı çok azdır-komşu bencil gruplardan bencil bireylerin, göç ederek ve grup-içi  evlenmelerle  özverili  grupla-  [s.21]  rın  arılığını  kirletmelerini  neyin durduracağını söyleyebilmek çok zor. Bireysel seçilimci, grupların gerçekten ölebileceğim ve  bir  grubun  neslinin  tükenip  tükenmeyeceğinin  grup  bireyleri  tarafından  belirleneceğini itiraf edecektir: Eğer gruptaki bireylerin uzağı görebilme yetenekleri  <i class="calibre3">olsaydı, </i> uzun dönemde tüm grubun yok olmasını engellemek için bencil hırslarını sınırlamanın kendi çıkarları  doğrultusunda  olacağını  görebilirlerdi.  Bu,  son  yıllarda  İngiltere  işçilerine  kim bilir  kaç  kez  söylenmiştir?  Fakat  grup  neslinin  tükenmesi,  bireysel  yarışmanın  aniden kesilmesi  ve  bunun  etkisi  ile  kıyaslandığında  yavaş  bir  süreçtir.  Grup  yavaşça  ve önlenemez bir şekilde yokuş aşağı giderken bile, bencil bireyler özverili bireyler pahasına gelişirler.  İngiltere  vatandaşlarına  uzağı  görme  yeteneği  verilmiş  ya  da  verilmemiş </p>
<p class="calibre2">olabilir, ancak evrim geleceğe bakmaz. </p>
<p class="calibre2">Grup seçilimi kuramının, evrimi anlayan profesyonel biyologlar arasında çok az destek  görmesine  karşın,  güçlü  bir  sezgisel  çekiciliği  vardır.  Birbiri  peşi  sıra,  zooloji öğrenci  nesilleri,  okuldan  çıkıp  da  Ortodoks  bakış  açısının  doğru  olmadığını  öğrenince şaşırıp kalırlar. Bu yüzden suçlanması gereken onlar değildir. Çünkü, İngiltere'deki ileri düzey biyoloji öğretmenleri için yazılmış olan  <i class="calibre3">Nuffield Biology Teacher's Guide </i>( <i class="calibre3">Nuffield</i> <i class="calibre3">Biyoloji  Öğretmen  Kılavuzu</i>)  adlı  kitapta  şunları  okuyoruz:  "İleri  düzeyde  gelişmiş </p>
<p class="calibre2">hayvanlarda davranışlar, türün yaşamda kalmasını sağlamak için intihar şeklini alabilir." </p>
<p class="calibre2">Bu kılavuzun adı bilinmeyen yazarı, neşe içinde, tartışmalı bir şeyler söylediğinin farkına bile  [s.22]  varmıyor.  Bu  noktada  bir  Nobel  ödülü  sahibi  ile  aynı  düşüncede:  Konrad Lorenz,  <i class="calibre3">On Aggression'da, </i> saldırgan davranışların "türü koruyucu" işlevinden söz ediyor. </p>
<p class="calibre2">Bu işlevlerden biri de, sadece en uygun bireylerin döl sahibi olmasını sağlamak... Bu eşsiz bir  döngüsel  tartışma.  Ancak,  burada  vurgulayacağım  nokta  şu:  Grup  seçilimi  kuramı öylesine  derin  bir  köklenmeye  sahip  ki,  Lorenz,  aynen   <i class="calibre3">Nuffield  Guide  </i> yazarı  gibi, söylediklerinin Ortodoks Darwinci kurama karşıt olduğunun besbelli farkında değil. </p>
<p class="calibre2">Kısa  bir  süre  önce,  başka  konularda  çok  iyi  olan  bir  BBC  televizyonu programında söz konusu konunun Avustralya örümcekleri ile ilgili çok hoş bir örneğini duydum. Programdaki "uzman" yavru örümceklerin büyük bir bölümünün başka türlere av  olduğunu  gözlüyor  ve  devam  ediyor:  "Belki  de  varoluşlarının  gerçek  amacı  budur, çünkü türün korunması için sadece birkaçının yaşaması yeterlidir!" </p>
<p class="calibre2"> <i class="calibre3">The  Social  Contract'da, </i> Robert  Ardrey,  grup  seçilimi  kuramını,  genelde  sosyal düzenin tümünü açıklamak için kullanıyor. Besbelli insanı, hayvansı dürüstlük yolundan sapmış  bir  tür  olarak  görüyor.  Ardrey  en  azından  ödevini  yapmış.  Ortodoks  kuramla uyuşmama kararını bilerek almış ve bu nedenle de övgüyü hak ediyor. </p>
<p class="calibre2">Grup  seçiliminin  bu  güçlü  çekiciliğinin  bir  diğer  nedeni  de,  belki  de birçoğumuzun paylaştığı ahlaksal ve politik ideallerle aynı doğrultuda olmasıdır. Bireyler olarak,  sık  sık  bencilce  davranıyor  olabiliriz,  ancak  daha  idealist  olduğumuz  anlarda başkalarının  iyiliğini  üstün  tutanlara  gıpta  eder  ve  saygı  duyarız.  Yine  de,  "baş-  [s.23] </p>
<p class="calibre2">kalan" sözcüğünü hangi genişlikte yorumlamak istediğimiz konusunda kafamız karışıktır. </p>
<p class="calibre2">Bir  grup  içerisindeki  özveri,  sık  sık,  gruplar  arası  bencillikle  at  başı  gider.  Bu, sendikacılığın temellerinden biridir. Başka bir düzeyde, bizim kendimizi özveriyle kurban edişimizden  en  çok  fayda  sağlayan  ulustur  ve  genç  erkeklerin  ülkenin  büyük  zaferi uğruna, birer birey oldukları için ölmeleri beklenir. Bunun da ötesinde, haklarında farklı bir  ulustan  olduklarından  başka  bir  şey  bilmedikleri  başka  bireyleri  öldürmek  için cesaretlendirilirler ( <i class="calibre3">Gariptir ki, barış zamanında bireylere yaşam standartlarını artır-ma  hızlarında  bir  parça  özverili  olmaları  için  yapılan  çağrılar,  savaş  zamanında</i> <i class="calibre3">hayatlarını öne sürmeleri için yapılan çağrılardan daha az etkili gibi görünüyor</i>). </p>
<p class="calibre2">Son zamanlarda, dostluk duygularımızın nesnesi olarak tüm insan türünü alma yolunda,  ırkçılık  ve  vatanseverliğe  karşı  bir  eğilim  oluşmakta.  Özverimizin  bu  insancıl genleşmesinin  ilginç  bir  sonucu  var  ki,  "türün  iyiliği"  fikrini  destekliyor.  Politik anlamdaki  liberaller  -türün  etiği  konusunun  en  inandırıcı  sözcüleri-,  şimdilerde  özveri sınırlarını biraz daha genişleterek başka türleri de içine alanları küçük görmekteler. İnsanların  barınma  şartlarını  iyileştirmek  yerine,  büyük  balinaların  öldürülmesini önlemekle  ilgilendiğimi  söylediğim  takdirde,  sanırım  kimi  arkadaşlarımı  epey  şaşırtmış </p>
<p class="calibre2">olacağım. </p>
<p class="calibre2">Kişinin  kendi türünün  üyelerinin başka türlerin üyelerine kıyasla özel ahlaksal değer  hak  ettikleri  duygusu  eski  ve  derindir.  Savaş  zamanı  dışında,  insan  öldürmek genelde  işlenebilecek  [s.24]  en  ciddi  suçtur.  Bizim  kültürümüzde  daha  da  şiddetle yasaklanmış  bir  tek  şey  var;  o  da  insan  yemek  ( <i class="calibre3">ölmüş  bile  olsalar</i>).  Bununla  birlikte, başka  türlerin  üyelerini  yemekten  hoşlanıyoruz.  Birçoğumuz,  canilere  bile  ölüm  cezası uygulanması  düşüncesinden  iğrenirler,  Öte  yandan  da,  ılımlı  "hayvan  zararlılarının" </p>
<p class="calibre2">yargılanmaksızın  vurulmasını  neşeyle  desteklerler.  Aslında,  diğer  zararsız  türlerin üyelerini  zevk  ve  eğlence  için  öldürürüz.  İnsansı  duyguları  bir  amipten  daha  fazla olmayan bir insan dölütü, yetişkin bir şempanzeye gösterilenden çok daha ileri bir saygı ve koruma altındadır. Yine de, şempanzenin duyguları vardır, düşünür ve -son deneysel kanıtlara  göre-  bir  çeşit  insan  dilini  öğrenebilir.  Dölüt  ise  kendi  türümüze  aittir  ve  bu nedenle  anında  özel  hak  ve  ayrıcalıklarla  donatılır.  Richard  Ryder'ın  kullandığı </p>
<p class="calibre2">"türcülük"  etiği,  "ırkçılıktan"  daha  güçlü  bir  mantıksal  temele  oturtulabilir  mi, bilemiyorum. Bildiğim, evrimsel biyolojide doğru temeller bulamayacağı. </p>
<p class="calibre2">İnsan etiğinde istenen özveri düzeyi konusundaki kargaşa -aile, ulus, ırk, tür ya da tüm canlılar-, biyolojide evrim kuramına göre beklenebilecek özveri düzeyi ile paralel bir  kargaşayı  yansıtıyor.  Grup  seçilimini  yeğleyenler  bile,  rakip  grupların  birbirlerine kötü davrandığını gördüğünde şaşırmazlar; sınırlı kaynaklar için olan mücadelede herkes kendi  grubunu  destekleyecektir  ( <i class="calibre3">Sendikacılar  veya  askerler  gibi</i>).  Bu  durumda,  grup seçilimcisine,  <i class="calibre3">hangi  </i> düzeyin  önemli  olduğuna  nasıl  karar  verdiğinin  sorulması  gerekir. </p>
<p class="calibre2">Eğer  seçilim  bir  türün  grupları  ve  türler  arasında  sürüp  gidiyorsa,  daha  büyük  gruplar </p>
<p class="calibre2">[s.25]  arasında  neden  olmasın?  Türler  bir  araya  gelerek  cinsleri,  cinsler  takımları, takımlar  da  sınıfları  oluşturur.  Aslanlar  ve  antiloplar  da,  bizim  gibi,  memeliler sınıfındandır.  Öyleyse,  aslanların  "memelilerin  iyiliği  için"  antilopları  öldürmekten kaçınmasını  mı  bekleyeceğiz?  Kuşkusuz,  sınıflarının  neslinin  tükenmesini  önlemek  için kuşları veya sürüngenleri avlamaklar. Peki ama, tüm omurgalılar şubesini devam ettirme gereği ile kim uğraşacak? </p>
<p class="calibre2">Ben   <i class="calibre3">reductio  ad  absurdum  </i>( <i class="calibre3">bir  düşüncenin  doğru  olduğunu  göstermek</i> <i class="calibre3">amacıyla,  aksinin  yanlışlığını  kanıtlamak</i>)  yaklaşımıyla  tartışmaya  devam  edebilir  ve grup seçilimi kuramının güçlüklerine dikkat çekebilirim, ancak bireysel özverinin açıkça varolması  açıklanmayı  bekliyor.  Ardley  işi,  Thomson'un  gazellerindeki  zıplamada, davranışın tek açıklamasının grup seçilimi olduğunu söylemeye kadar vardırıyor. Zıpla-yan  hayvanın  bir  avcının  önüne  atlayıvermesi,  avcının  dikkatini  kendine  çekerken  bir yandan  da  arkadaşlarını  uyarmak  istemesiyle,  kuşların  uyarı  çığlıklarına  benzer. </p>
<p class="calibre2">Thomson'un gazelciklerini ve benzeri olguları açıklamak gibi bir sorumluluğumuz var ve bu da ileriki bölümlerde yanıt vermeye çalışacağım bir soru. </p>
<p class="calibre2">Bundan  önce,  evrime,  en  alt  düzeyde  gerçekleşen  seçilim  çerçevesinde bakmanın en iyi yol olacağı şeklindeki inancımı tartışmalıyım. Bu inancın oluşmasında, G. C. Williams'ın,  <i class="calibre3">Adaptation and Natural Selection </i>( <i class="calibre3">Adaptasyon ve Doğal Seçilim</i>) adlı önemli kitabının  etkisi çok büyüktür. Kullanacağım temel düşünce, yüzyılın başlarında, genler-öncesi günlerde A.  Weismann [s.26] tarafından öngörüldü: Weismann'ın "germ-plazmanın  süreğenliği"  doktrini.  Şunu  savunacağım:  Temel  seçilim  birimi  -ve  bu  arada kendi çıkarımız- ne tür ne de gruptur; hele birey kesinlikle değildir. Gendir; yani kalıtım birimidir. Kimi biyologlara bu, başlangıçta çok uç bir görüş gibi gelebilir. Umuyorum ki, ne demek istediğimi anladıklarında, alışık olmadığımız bir tarzda ifade edilmiş olsa bile, bu  tezin  aslında  Ortodoksça  olduğunu  kabul  edeceklerdir.  Bu  tartışmayı  geliştirmek zaman alacaktır. İşin en başından başlamamız gerekiyor: Yaşamın ta başlangıcından... </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">[s.27] </p>
<p class="calibre2">II. Bölüm  </p>
<p class="calibre2"><b class="calibre4">Eşleyiciler</b> </p>
<p class="calibre2"/>
<p class="calibre2">Başlangıçta basitlik vardı. Tümüyle donanmış, karmaşık düzendeki bir yaşamın ya  da  yaşam  yaratma  yeteneğine  sahip  bir  oluşumun  bir  anda  ortaya  çıkmasını açıklamanın  daha  da  zor  olacağının  kabul  edileceğini  varsayıyorum.  Darwin'in  doğal seçilim  yoluyla  evrim  kuramı  doyurucudur,  çünkü  bize  basitliğin  nasıl  karmaşıklığa dönüşebileceğini,  düzensiz  atomların  kendilerini  nasıl  olup  da  daha  karmaşık  desenler şeklinde  gruplandırabildiklerini  ve  bunu  insanları  oluşturana  kadar  sürdürebildiklerini açıklar.  Darwin,  varoluşumuzla  ilgili  zor  soruya  bir  yanıt  sağlar;  ki  bu,  şu  ana  kadar önerilen  tek  olası  yanıttır.  Bu  büyük  kuramı,  alışılmış  olandan  daha  genel  bir  yolla, evrimin başlamasından öncelere giderek açıklamaya çalışacağım. </p>
<p class="calibre2">Darwin'in   <i class="calibre3">"en  uygunun  yaşamda  kalması" </i> kuralı,  aslında  daha  genel  bir yasanın özel bir durumudur. Evren kararlı nesnelerle doludur. Kararlı bir nesne, bir ismi hak edecek kadar kalıcı ya da sık görülen bir atomlar topluluğudur. Bu, Matlerhorn gibi, adlandırmaya değecek kadar uzun süreli olan benzersiz bir atomlar topluluğu olabilir. Ya da,  yağmur  damlaları  gibi,  içlerinden  herhangi  bir  tanesi  kısa  ömürlü  olsa  da,  oldukça hızlı bir biçimde oluşan ve bu nedenle de toplu bir [s.28] ismi hak eden bir varlıklar  <i class="calibre3">sınıfı</i> olabilir.  Etrafımızda  gördüğümüz  ve  açıklamak  istediğimiz  şeyler  -kayalar,  galaksiler, okyanus dalgaları- hepsi de, şöyle ya da böyle, kararlı atom desenleridir. Sabun köpükleri küresel  olma  eğilimindedir,  çünkü  küresellik,  gazla  dolu  ince  tabakalar  için  kararlı  bir biçimdir.  Bir  uzay  aracındaki  su  da  kürecikler  halinde  kararlıdır,  ancak  dünyada, yerçekimi etkisinde, hareketsiz haldeki su, düz ve yatay bir yüzey halinde kararlıdır. Tuz kristalleri  küp  şeklini  almaya  yatkındır  çünkü  bu,  sodyum  ve  klorür  iyonlarını paketlemek  için  en  kararlı  yoldur.  Güneşte,  bildiğimiz  en  basit  atomlar  olan  hidrojen atomları,  helyum  atomları  oluşturmak  üzere  birleşirler,  çünkü  oradaki  koşullar  altında helyum  şekillenmesi  daha  kararlıdır.  Daha  da  karmaşık  başka  atomlar  tüm  evrende oluşmaya  devam  ediyorlar;  günümüzde  kabul  gören  kurama  göre  de,  evreni  başlatmış </p>
<p class="calibre2">olan "big bang" ile oluşmuşlardı. Dünyamızdaki elementlerin kökeni de budur. </p>
<p class="calibre2">Atomlar karşılaştıklarında, bazen, kimyasal tepkimelerle bağlanarak molekülleri yaparlar.  Bu  moleküller  atomlardan  daha  az  ya  da  daha  çok  kararlılık  gösterebilirler. </p>
<p class="calibre2">Böylesi moleküller çok büyük de olabilirler. Elmas gibi bir kristale tek bir molekül olarak bakılabilir.  Hepimizin  bildiği  gibi  elmas  kararlı  bir  moleküldür;  ayrıca,  iç  atom  yapısı sürgit tekrarlandığı için de çok basittir. Günümüz canlılarında çok karmaşık başka büyük moleküller  de  vardır  ve  bunların  karmaşıklığı  birçok  düzeyde  kendini  gösterebilir. </p>
<p class="calibre2">Kanımızdaki  hemoglobin  tipik  bir  protein  molekülüdür;  daha  küçük  moleküllerin, aminoasitlerin, [s.29]  oluşturduğu zincirlerden yapılmıştır. Her bir aminoasit ise belirli bir  düzende  bir  araya  gelmiş  birkaç  düzine  atom  içerir.  Hemoglobin  molekülünde  574 </p>
<p class="calibre2">aminoasit  molekülü  vardır.  Bu  atomlar  dört  zincir  şeklinde  düzenlenmiştir  ve  zincirler birbirleri etrafında sarılıp bükülerek, şaşırtıcı karmaşıklıktaki, üç boyutlu küresel bir yapı oluştururlar.  Bir  hemoglobin  molekülünün  modeli  sık  dikenli  bir  çalıya  benzer.  Ancak gerçek  dikenli  bir  çalının  tersine  rastlantısal  yaklaşık  bir  desen  değil  de,  belirli  ve değişmez bir yapısı vardır ve bu yapı ortalama bir insan vücudunda, tek bir dal ya da tek bir büklüm yerinden oynamak-sızın, altı bin milyon kere milyon kere milyon kereden de fazla kendini aynen tekrarlar. Hemoglobin benzeri protein moleküllerindeki kesin biçim kararlıdır; şöyle ki, aynı aminoasit dizisine sahip iki zincir -iki yay gibi- aynı üç boyutlu, kıvrımlı biçimi almaya eğilimlidir. Hemoglobin çalıları vücudumuzda saniyede dört yüz milyon kere milyon hızıyla, yeğledikleri düzeni alırlar ve başka hemoglobin molekülleri de aynı hızla bozunurlar. </p>
<p class="calibre2">Hemoglobin,  atomların  kararlı  yapılar  oluşturmaya  eğilimli  olduğunu göstermek için kullandığım modern bir molekül. Burada konumuzla ilgili olan nokta şu: Yaşam  dünyaya  gelmezden  önce,  moleküller  kimya  ve  fiziğin  bildiğimiz  süreçleriyle  de ilkel bir evrimleşme geçirebilirlerdi. Tasarım, amaç ya da yönelim aramamıza gerek yok; eğer  bir  grup  atom,  enerji  eşliğinde  kararlı  bir  yapı  alırsa,  bu  biçimde  kalmaya eğilimlidir.  En  ilksel  doğal  seçilim,  basitçe,  kararlı  yapıların  seçilip  kararsızların reddedilmesiydi. Bunda esrarlı bir şey yok. Tanım gereği böyle olmalıydı. </p>
<p class="calibre2">[s.30]  Elbette  ki,  buradan  hareketle,  insan  kadar  karmaşık  yapıların  varlığının yalnızca  aynı  ilkelere  dayanarak  açıklanabileceği  sonucunu  çıkartanlayız.  Doğru  sayıda atomu alıp da, bir parça dış enerji ile birlikte, atomlar doğru düzeni alıncaya ve tüpten Âdem çıkıverinceye kadar çalkalamamız bir işe yaramaz. Bu yolla, birkaç düzine atomdan oluşan bir molekül yapabilirsiniz, ama bir insan bin kere milyon kere milyon kere milyon kere  milyon  tane  atomdan  yapılmıştır.  İnsan  yapmayı  denemek  için,  biyokimyasal kokteyl çalkalayıcınızı o kadar uzun süre kullanmak gerekir ki, evrenin tüm yaşı bir göz kırpması gibi gelir. Yine de başarılı olamazsınız. İşte tam burada, Darwin'in kuramı, en genel biçimiyle yardıma koşar. Moleküllerin yavaş yavaş yapılanmasının yetersiz kaldığı yerde Darwin'in kuramı işi ele alır. </p>
<p class="calibre2">Yaşamın başlangıcının nasıl geliştiğine ilişkin söyleyeceklerim spekülatif olacak; ne olup bittiğini görecek kimsecikler yoktu. Birkaç tane birbirine rakip kuram var, ancak hepsi  de  ortak  özellikler  taşıyor.  Benim  anlatacağım  basitleştirilmiş  öykü  ise,  büyük olasılıkla, gerçeğin pek de uzağında değil. </p>
<p class="calibre2">Yaşamın  başlangıcından  önce  hangi  kimyasal  hammaddelerin  bolca bulunduğunu  bilmiyoruz,  ancak  en  akla  yakın  olasılıklar  arasında  su,  karbondioksit, metan  ve  amonyak  var:  Hepsi  de  Güneş  sistemimizdeki  diğer  bazı  gezegenlerde  bulunduğu  bilinen  basit  bileşikler.  Kimyacılar,  genç  dünyanın  kimyasal  koşullarını  taklit etmeye  çalıştılar.  Bu  basit  maddeleri  bir  kaba  koydular  ve  bu  kaba  morötesi  ışık  veya elektrik kıvılcımı gibi [s.31] ilkel şimşeği taklit eden bir enerji uyguladılar. Bundan birkaç hafta sonra, kabın içinde ilginç bir şeyler bulundu: Başlangıçta kaba konulanlardan daha karmaşık  olan  moleküllerden  çok  sayıda  içeren,  koyu  olmayan  kahverengi  bir  çorba. </p>
<p class="calibre2">Özellikle,  aminoasitler  bulundu:  İki  büyük  biyolojik  molekül  sınıfından  biri  olan proteinlerin  yapıtaşları.  Bu  deneyler  yapılmadan  önce,  doğada  bulunan  aminoasitler yaşamın  varlığının  bir  göstergesi  olarak  düşünüldüler.  Şimdi  ise,  aminoasitlerin  varlığı yalnızca atmosferde birkaç basit gazın, bazı yanardağların, güneş ışığının veya yıldırımlı bir  havanın  bulunduğuna  işaret  eder.  Daha  da  sonra,  dünyada  yaşamın  ortaya  çıkmasından  önceki  kimyasal  koşulların  laboratuvarda  taklit  edilmesi  sonucu,  pürin  ve pirimidin adı verilen organik maddeler de elde edildi. Pürin ve pirimidinler ise, genetik molekülün, yani DNA'nın yapıtaşlarıdır. </p>
<p class="calibre2">Bunlara  benzer  süreçler,  biyologların  ve  kimyacıların  dört  bin  milyon  yıl  önce denizleri  oluşturduğuna  inandıkları  "ilksel  çorba"yı  ortaya  çıkarmış  olmalı.  Organik maddeler  yer  yer  derişik  bölgeler  oluşturdu;  belki  de  kıyılar  boyunca  kurumakta  olan köpüklerde ya da küçük, asıltı halindeki damlacıklarda... Bu bölgeler enerjinin, örneğin güneşten gelen morötesi ışık gibi, devam eden etkisiyle daha büyük moleküller yapmak üzere  birleştiler.  Günümüzde,  büyük  organik  moleküller  fark  edilecek  kadar  uzun varolamıyorlar:  Bakteriler  ya  da  başka  canlılar  tarafından  özümleniyor  ve parçalanıyorlar.  Ancak,  bakteriler  ve  diğer  canlılar  sonradan  oluştular  ve  o  günlerde organik  moleküller  gittikçe  koyulaşmakta  olan  [s.32]  çorbanın  içinde  rahatsız edilmeksizin  sürüklenebiliyorlardı.  Bir  yerlerde,  rastlantısal  olarak,  dikkate  değer özellikleri  olan  bir  molekül  oluştu.  Buna   <i class="calibre3">Eşleyici  </i> adını  vereceğiz.  Bunun  ortalıktaki moleküllerin en büyüğü ya da en karmaşığı olması gerekmiyordu, ama kendi kopyalarını yaratabilmek gibi olağandışı bir özelliği vardı. Bu rastlantının oluşma olasılığı pek fazla gibi görünmeyebilir; öyleydi de... Gerçekleşme olasılığı çok düşüktü. Bir insan yaşamı ele alındığında,  çok  düşük  olasılıklar  pratik  amaçlar  için  olanaksızdır,  denebilir.  Spor Toto'da  büyük  ödülü  hiçbir  zaman  kazanamamamızın  nedeni  budur.  Ancak,  neyin olanaklı neyin olanaksız olduğu konusunda insanca tahminler yaparken, yüzlerce milyon sene  ile  uğraşmaya  alışkın  değiliz.  Eğer  yüzlerce  milyon  sene  boyunca  her  hafta  Toto kuponu doldurur sanız, birçok kez büyük ödül kazanabilirsiniz. </p>
<p class="calibre2">Aslında, kendi kopyalarını yapabilen bir molekül düşünmek, ilk başta sanıldığı kadar  da  zor  değil  ( <i class="calibre3">Unutmayalım  ki,  tek  bir  kez  ortaya  çıkması  yeterli</i>).  Eşleyiciyi  bir şablon  veya  bir  kalıp  olarak  düşünün;  çok  çeşitli  yapıtaşı  moleküllerden  oluşmuş, karmaşık  zincirler  içeren  büyük  bir  molekül  düşleyin.  Küçük  yapıtaşları  eşleyiciyi  çev-releyen  çorbada  bolca  bulunuyordu.  Şimdi,  her  yapıtaşının  kendi  türü  ile  birleşmeye eğilimli  olduğunu  varsayınız.  Bu  varsayım  sonucu,  çorba  içindeki  bir  yapıtaşı,  eğilimli olduğu eşleyici parçasının yanına geldiğinde orada kalmaya yatkın olacaktır. Bu şekilde bağlanan  yapıtaşları,  kendiliklerinden  eşleyiciyi  taklit  eden  bir  dizi  şeklinde düzenlenecektir. Bundan  sonra, aynen asıl eşle- [s.33] yicinin oluşumunda  olduğu gibi, yapıtaşlarının  kararlı  bir  zincir  oluşturacağını  düşünmek  çok  kolay.  Bu  süreç  üst  üste dizilen tabakalar halinde devam edebilir. Kristaller de işte böyle  oluşur. Öte yandan iki zincir  ayrılabilir;  o  zaman  da  elimizde  iki  tane  eşleyici  olur  ve  her  biri  başka  kopyalar yapmaya devam edebilir. </p>
<p class="calibre2">Daha da karmaşık bir olasılık şöyle olabilir: Her yapıtaşının kendi türüne karşı değil de, belirli başka bir türe karşı eğilimi vardır. Böyle olduğu takdirde, eşleyici tam bir eş  yerine,  bir  çeşit  "negatif  için  kalıp  işlevi  görecektir.  Bu  negatif  ise,  tekrar  orijinal pozitifin  tam  bir  kopyasını  yapacaktır.  Bizim  amaçlarımız  için,  ilk  eşleme  işleminin pozitif-negatif mi yoksa pozitif-pozitif mi olduğu önemli değil, ancak belirtilmesi gereken nokta, ilk eşleyicinin günümüzdeki benzerleri, DNA moleküllerinin pozitif-negatif eşleme kullanmalarıdır.  Önemli  olan,  dünyada  bir  anda  yeni  bir  tür  "kararlılığın"  ortaya çıkmasıdır.  Bundan  önce,  büyük  olasılıkla,  çorba  içinde  bolca  bulunabilen  belirli  bir molekül türü yoktu; çünkü moleküllerin hepsi de şans eseri belirli bir kararlı biçim alan yapıtaşlarına  bağlıydı  ( <i class="calibre3">Eşleyici  doğar  doğmaz  kopyalarını  hızla  denizlere  dağıtmış </i></p>
<p class="calibre2"> <i class="calibre3">olmalı; daha küçük yapıtaşı moleküller ender rastlanır hale gelene ve diğer daha büyük</i> <i class="calibre3">moleküllerin oluşumu gittikçe seyrekleşene değin</i>). </p>
<p class="calibre2">Böylece,  eş  kopyalardan  oluşmuş  kalabalık  bir  nüfusa  geliyoruz.  Şimdi  de,  her türlü  kopyalama  işlemine  ilişkin  çok  önemli  bir  noktadan  söz  etmeliyiz:  Kopyalama mükemmel değildir. Yanlışlıklar olacaktır. Umarım bu kitapta baskı hataları yoktur, ama çok  dikkatle  incelerseniz,  bir  iki  [s.34]  tane  bulabilirsiniz.  Büyük  olasılıkla  cümlelerin anlamını  bozmayacak  hatalardır  bunlar,  çünkü  "ilk  kuşak"  hatalar  olacaklardır.  Ama baskı  yönteminin  bulunmasından  önceki  günleri  düşünün;  İncil  gibi  kitapların  elle kopyalandıkları  günleri...  Tüm  yazıcıların,  ne  kadar  dikkatli  olurlarsa  olsunlar,  birkaç hata  yapmaları  kaçınılmazdır;  bazıları  ise  birkaç  küçük  düzeltme  yapmaktan  kendini alamaz.  Eğer  hepsi  de  tek  bir  ana  kalıptan  kopyalıyor  olsalardı,  anlam  çok  değişmeyecekti. Ancak, kopyalan yaparken başka kopyaların kullanıldığını düşünün. Yeni kopyalar başka  kopyalar  yapmak  için  kullanılacak,  hatalar  birikecek  ve  önemli  olmaya başlayacaktır. Hatalı kopyalama işlemine kötü bir şey olarak bakarız ve insanlara ilişkin belgeler  söz  konusu  olduğunda  hataların  düzeltme  olarak  adlandırılabileceği  örnekler düşünmek çok zordur. Sanırım Ahdi Atik öğrencilerinin, İbranice "genç kadın" anlamına gelen kelimeyi Yunancaya "bakire" olarak çevirip de, "İşte! Bir bakire gebe kalacak ve bir oğul  doğuracak..."  kehanetinde  bulunduklarında  en  azından  büyük  bir  şey  başlatmış </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">olduklarını  söyleyebiliriz.  Her  neyse,  göreceğiz  ki,  biyolojik  eşleyicilerde  hatalı kopyalama  gerçek  anlamda  bir  düzeltmeye  neden  olabilir.  Yaşamın  ilerletici  bir  evrim geçirmesi  için  bir  takım  hataların  yapılması  gerekliydi.  İlk  eşleyici  moleküllerin  kopyalarını  ne  kadar  doğru  çıkarttıklarını  bilmiyoruz.  Bunların  soyundan  gelen  günümüz eşleyicileri,  DNA  molekülleri,  bizim  kullandığımız  en  hassas  kopyalama  işlemleri  ile kıyaslandığında şaşkınlık verecek kadar aslına sadıktırlar, ancak onlar bile zaman zaman hatalar yaparlar. Sonuç [s.35] olarak, evrimi mümkün kılan da bu hatalardır. Olasıdır ki, başlangıçtaki  eşleyiciler  çok  daha  fazla  yanlış  yapıyorlardı,  ancak  yanlışlıklar  ya-pıldığından ve bu yanlışlıkların biriktiğinden emin olabiliriz. </p>
<p class="calibre2">Kopyalama yanlışlıklan yapıldıkça ve yayıldıkça, ilksel çorba, eş kopyalarla değil de, tümü aynı atadan "gelen"  çok çeşitlilikteki kendini  eşleyen moleküllerle doldu. Bazı çeşitlerin  sayısı  diğerlerinden  daha  mı  fazlaydı?  Kesinlikle,  evet.  Bazı  çeşitlerin  yapısı diğerlerinden  daha  kararlıydı.  Belirli  bazı  moleküllerin,  bir  kez  oluştuktan  sonra bozunması  diğerlerinden  daha  zordu.  Bu  türlerin  çorba  içindeki  sayısı,  göreceli  olarak, daha  fazla  olacaktı.  Bu,  yalnızca  "uzun  ömürlü"  olmalarının  mantıksal  bir  sonucu değildir; kendi kopyalarını yapabilmek için daha uzun zamanları da vardı. Böylece, uzun ömürlü  eşleyiciler  sayıca  artacak  ve,  diğer  koşulların  eşit  olması  durumunda,  molekül topluluğunda uzun ömürlü olmaya doğru "evrimsel bir eğilim" ortaya çıkacaktı. </p>
<p class="calibre2">Ancak, olasıdır ki, diğer koşullar eşit değildi ve bir eşleyici çeşidinin, eşleyicinin topluluk içinde yaygınlaşmasında daha da önemli olan diğer bir özellik eşlemenin hızı ya da  doğurganlığıydı.  <i class="calibre3">A  </i> türü  eşleyici  moleküllerin  kendilerini  haftada  bir,  <i class="calibre3">B  </i> türünün  ise saatte bir kopyaladığını düşünün. Kısa bir zaman sonra,  <i class="calibre3">A </i> türü moleküller daha uzun da yaşasalar, sayıları  <i class="calibre3">B </i> türü moleküllerden çok daha az olacaktı. Böylelikle, olasıdır ki, çorba içinde  daha  "doğurgan"  moleküllere  doğru  "evrimsel  bir  eğilim"  ortaya  çıkacaktı. </p>
<p class="calibre2">Moleküllere  seçilimde  üstünlük  sağlayan  üçüncü  bir  özellik  de,  eşlemenin  doğruluğu olmalıydı.  <i class="calibre3">X  </i> türü  ve   <i class="calibre3">Y  </i>[s.36] <i class="calibre3">  </i> türü  moleküllerin  aynı  süre  yaşadığını  ve  aynı  hızla kendilerini eşlediklerini düşünün.  <i class="calibre3">X</i>’in ortalama her on eşlemede bir hata yaptığını,  <i class="calibre3">Y</i>’in ise  ortalama  her  yüz  eşlemede  bir  hata  yaptığını  varsayalım.  <i class="calibre3">Y</i>’nin  sayısının  daha  fazla olacağı  çok  açık.  Arıza  yapan   <i class="calibre3"><b class="calibre4">X, </b></i> yalnızca  hatalı  "çocuklarını"  değil,  aynı  zamanda, bunların soyundan gelenleri de ( <i class="calibre3">gerçek ya da potansiyel</i>) kaybedecektir.  <i class="calibre3"> </i></p>
<p class="calibre2">Eğer  evrim  hakkında  zaten  bir  şeyler  biliyorsanız,  bu  son  noktada  küçük  bir paradoks bulabilirsiniz. Kopyalama yanlışlarının evrimin oluşmasında temel bir önkoşul olması düşüncesi ile doğal seçilimin aslına sadık kopyalama lehine çalıştığı nitelemesini bağdaştırabilir miyiz? Yanıt şöyle: Evrim, bir anlamda, "iyi bir şey" gibi görünüyorsa da, -</p>
<p class="calibre2">özellikle  bizler  evrim  ürünleri  olduğumuz  için-  gerçekte  hiçbir  şey  evrimleşmek  "istemez". Evrim ister istemez  oluşan bir  şeydir,  eşleyicilerin ( <i class="calibre3">günümüzde genlerin</i>) bunu engellemek  için  harcadıkları  tüm  çabaya  karşın...  Jacques  Monod  bu  noktayı  Herbert Spencer  Konferansında  çok  iyi  vurguladı:  "Evrim  kuramının  başka  bir  garip  yönü  de herkesin onu anladığını zannetmesidir!" </p>
<p class="calibre2">İlksel  çorbaya  dönecek  olursak,  kararlı  molekül  çeşitleriyle  dolmuş  olduğunu düşünebiliriz;  tek  tek  moleküller  ya  uzun  yaşıyordu  ya  daha  hızlı  eşleniyorlardı  ya  da hatasız  eşleniyorlardı.  Bu  üç  tür  kararlılığa  doğru  evrimsel  eğilimler  ortaya  çıkmasının anlamı  şu:  Eğer  çorbadan  iki  farklı  zamanda  örnek  alırsak,  son  alınan  örnekte  uzun ömürlü/doğurgan/doğru  kopyalayıcı  çeşitlerin  oranı  daha  fazla  olacaktı.  İşte,  bir biyologun  canlıların  evriminden  bahsederken  kastettiği  te-  [s.37]  mel  olarak  budur  ve kullanılan  mekanizma  da  aynıdır,  doğal  seçilim...  Şimdi,  ilk  eşleyicileri  "canlı"  sayacak mıyız? Aman, kim aldırır ki? Ben size, "Darwin şimdiye kadar yaşamış olan insanların en büyüğüdür"  diyebilirim,  siz  de,  "Hayır,  Newton  en  büyüktür"  diyebilirsiniz,  ve  umarım bu  tartışmayı  daha  fazla  uzatmayız.  Önemli  olan  nokta  şu:  Tartışma  ne  şekilde çözümlenirse çözümlensin, söz konusu madde etkilenmeyecektir. Biz onlara "büyük" sı-</p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">fatını  yakıştırsak  da  yakıştırmasak  da,  Newton  ve  Darwin'in  yaşamına  ve  başarılarına ilişkin gerçekler değişmeyecektir. Eşleyici moleküllerin öyküsü de büyük olasılıkla benim anlattığıma benzer şekilde gelişti; biz  onlara "canlı" desek de demesek de. Birçoğumuz, kelimelerin  yalnızca  kullanabileceğimiz  araçlar  olduğunu  kavrayamıyoruz  ve  bu  da insanların  acılar  çekmesine  neden  oluyor.  Sözlükte  "canlı"  kelimesinin  olması,  bu kelimenin  gerçek  dünyada  belirli  bir  şeye  atıfta  bulunmasını  gerektirmiyor.  İlk eşleyicilere  canlı  desek  de  demesek  de,  onlar  yaşamın  başlangıcı  ve  bizim  atalarımız oldular. </p>
<p class="calibre2">Tartışmada  bundan  sonraki  önemli  bağlantı,  Darwin'in  kendisinin  de  önem verdiği ( <i class="calibre3">aslında o hayvanlar ve bitkilerden söz ediyordu, moleküllerden değil</i>) bağlantı, <i class="calibre3">yarışmadır. </i>İlksel  çorba,  sonsuz  sayıda  eşleyici  molekülünü  yaşatabilecek  nitelikte değildi. Bunun bir nedeni de dünyanın büyüklüğünün sonlu olmasıdır. Ancak daha başka sınırlayıcı unsurlar da önem kazanmış olmalı. Eşleyici molekülüne bir kalıp veya şablon olarak  bakarken,  molekülün,  kopyalar  yapmak  için  gerekli  olan  yapıtaşlarından  bolca içeren bir çorba [s.38] içinde yüzdüğünü düşündük. Ancak eşleyici moleküllerinin sayısı çoğaldıkça,  yapıtaşları  hızla  azalmış,  ender  rastlanır  ve  değerli  hale  gelmiş,  değişik eşleyici  çeşitleri  ve  soyları  yapıtaşları  için  yarışmaya  başlamış  olmalı.  Avantajlı  eşleyici türlerinin sayısını artırmış olabilecek unsurları ele aldık. İşte şimdi de, daha az avantaja sahip  çeşitlerin  sayılarının,  yarışma  nedeniyle,  <i class="calibre3">azalmış  </i> olması  gerektiğini  görüyoruz. </p>
<p class="calibre2">Sonunda  birçok  çeşit  tükenmiş  olmalı.  Eşleyici  çeşitleri  arasında  bir  varolma  çabası vardı. Çabaladıklarının farkında değillerdi, kaygılanmıyorlardı da; birbirlerine karşı kötü duygular  beslemeden  -aslında  hiç  duyguları  olmadan-  çabalarını  sürdürdüler.  Çabaladılar, çünkü daha yüksek bir kararlılık düzeyine yol açabilecek bir yanlış kopyalama ya  da  rakiplerin  kararlılığını  azaltabilecek  yeni  bir  yol  hemen  kalıcı  oluyor  ve yaygınlaşıyordu.  İlerleme  sürecinin  birikimci  bir  karakteri  vardı.  Kararlılığı  artırma  ve rakiplerinkini  azaltma  yolları  daha  incelikli  ve  daha  etkili  hale  geldi.  Bazı  eşleyiciler, rakip türleri kimyasal olarak parçalamayı ve bunun sonucunda oluşan yapıtaşlarını kendi kopyalarını  yapmak  için  kullanmayı  öğrenmiş  bile  olabilir.  Bu  ilk  et-oburlar,  aynı zamanda  hem  rakiplerini  ortadan  kaldırdılar,  hem  de  besin  elde  etmiş  oldular.  Başka eşleyiciler, belki de, ya kimyasal olarak ya da etraflarına proteinden yapılmış gerçek bir duvar  örerek  kendilerini  korumayı  öğrendiler.  İlk  canlı  hücrelerin  ortaya  çıkışı  böylece gerçekleşmiş  olabilir.  Eşleyiciler  yalnızca  varolmakla  kalmadılar,  varlıklarının  devamı için  kendilerine  kaplar,  araçlar  da  yaptılar.  Varolmaya  devam  edebilenler,  kendilerine içinde  yaşa-  [s.39]  mak  için   <i class="calibre3">yaşamkalım  makineleri  </i> yapabilenler  oldu.  İlk  yaşamkalım makineleri,  olasıdır  ki,  koruyucu  bir  örtüden  fazla  bir  şeyler  içermiyordu.  Ancak,  daha incelikli  ve  daha  etkin  yaşamkalım  makineleri  olan  yeni  rakipler  ortaya  çıktıkça,  hayat daha da zorlaştı. Yaşamkalım makineleri büyüdü ve daha karmaşıklaştı; süreç ilerledi ve özellikler birbiri ardına eklendi. </p>
<p class="calibre2">Eşleyicilerin  kendilerini  devam  ettirebilmek  için  kullandıkları  tekniklerin  ve kurnazlıkların giderek gelişmesinin bir sonu var mıydı? Gelişme için epey zaman vardı. </p>
<p class="calibre2">Milyonlarca  yıl  boyunca,  daha  ne  gibi  tuhaf  kendini  koruma  makineleri  gelişecekti?  İlk eşleyiciyi dört bin milyon yıl sonra hangi alınyazısı bekliyordu? Soyları tükenmedi, çünkü onlar yaşamkalım sanatının en eski ustalarıydılar. Ama onların hâlâ denizlerde başıboş </p>
<p class="calibre2">gezindiklerini sanmayın; bu şövalye özgürlüğünden uzun zaman önce vazgeçtiler. Şimdi devasa koloniler içinde kaynaşıyorlar; hantal ve kocaman robotlar içinde, dış dünyadan kopuk  ve  onunla  yalnızca  dolaylı  yollarla  iletişim  kurarak  ve  onu  uzaktan  kumanda ederek yaşıyorlar. Sizin içinizdeler, benim içimdeler; bizi gövdemizi ve aklımızı yarattılar ve onların korunması varoluşumuzun nihai amacı. Uzun bir yol kat ettiler bu eşleyiciler. </p>
<p class="calibre2">Şimdi genler adıyla tanınıyorlar ve biz onların yaşamkalım makineleriyiz. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">[s.41] </p>
<p class="calibre2">III. Bölüm </p>
<p class="calibre2"><b class="calibre4">Ölümsüz Sarmallar </b></p>
<p class="calibre2"><b class="calibre4"> </b></p>
<p class="calibre2">Biz yaşamkalım makineleriyiz, ancak "biz" sözcüğü sadece insanları kapsamıyor. </p>
<p class="calibre2">Bu  kelime  tüm  hayvanları,  bitkileri,  bakteri  ve  virüsleri  kucaklıyor.  Yeryüzündeki yaşamkalım  makinelerinin  toplam  sayısını  bilmek  çok  zor;  toplam  tür  sayısı  bile bilinmiyor. Sadece böcekleri alsak bile, canlı türlerinin sayısının üç milyon dolaylarında olduğu sanılıyor; böcek bireylerin sayısı ise bir milyon kere milyon kere milyon olabilir. </p>
<p class="calibre2">Değişik  çeşitten  yaşamkalım  makinelerinin  hem  dış  görünüşleri  hem  de  iç organları büyük farklılıklar sergiler. Ahtapotun fareye benzer bir tarafı yoktur ve her ikisi de bir meşe ağacından oldukça farklıdır. Yine de, temel kimyaları ve özellikle taşıdıkları eşleyiciler -genler- bakteriden file kadar, hepimizde, temelde aynı tür moleküldür. Bizler, hepimiz,  aynı  tür  eşleyici  -DNA  adını  verdiğimiz  moleküller-  için  yaşamkalım makineleriyiz; yine de yeryüzünde birçok farklı hayat biçimi var ve eşleyiciler kullanmak üzere geniş bir makineler yelpazesi geliştirmişler. Bir maymun, genleri ağaçlar üzerinde koruyan  bir  makine,  bir  balık  ise  genleri  suda  koruyan  bir  makinedir.  Hatta,  genlerini Alman bira mayasının içinde  koruyan bir kurtçuk bile  vardır. DNA hu anlamda gizemli yöntemlere sahiptir. </p>
<p class="calibre2">[s.42]  Basit  olabilmek  amacıyla,  DNA'dan  yapılmış  günümüz  genlerinin,  ilksel çorba içindeki ilk eşleyicilerle aynı olduğu izlenimini verdim. Tartışmamız çerçevesinde fark  etmez  ama  bu  gerçek  olmayabilir  de.  İlk  eşleyiciler  DNA  ile  ilişkili  bir  molekül olabilir ya da tümüyle farklı olabilirler. Eğer bu ikinci olasılık doğru ise, ilk eşleyicilerin yaşamkalım  makinelerinin  daha  sonraki  bir  aşamada  DNA  tarafından  ele  geçirildiğini söyleyebiliriz.  Eğer  böyleyse,  ilk  eşleyiciler  tümüyle  ortadan  kaldırılmış  olmalı,  çünkü günümüz yaşamkalım makinelerinde onlardan geriye hiçbir iz kalmamıştır. Bu konuda, A.  G.  Cairns-Smith  şaşırtıcı  bir  öneride  bulunuyor:  Atalarımız,  ilk  eşleyiciler,  organik moleküller değil de, inorganik kristaller olabilir, mineraller, küçük kil parçaları... Gaspçı veya  değil,  DNA  günümüzde  tartışmasız  yöneticidir;  son  bölümde  ileri  sürdüğüm  gibi, eğer bugün yeni bir güç değişiminin eşiğinde değilsek. </p>
<p class="calibre2">DNA  molekülü  yapıtaşlarından  -nükleotid  adı  verilen  küçük  moleküllerden-oluşmuş uzun bir zincirdir. Protein moleküllerinin aminoasit zincirleri olması gibi, DNA molekülleri de nükleotid zincirleridir. Bir DNA molekülü görülemeyecek denli küçüktür, ancak  tam  biçimi  dolaylı  yollardan,  dâhice  ortaya  çıkartılmıştır.  Bir  çift  nükleotid zincirinin  birlikte  zarif  bir  helezon  şeklinde  bükülmesiyle  oluşur:  "çifte  sarmal"  ya  da </p>
<p class="calibre2">"ölümsüz sarmal". Yalnızca dört çeşit nükleotid yapıtaşı vardır ve  <i class="calibre3">A, T, G </i> ve  <i class="calibre3">C </i> harfleriyle kısaltılırlar. Bunlar tüm hayvanlarda ve bitkilerde aynıdır. Farklı olan, diziliş sıralandır. </p>
<p class="calibre2">Bir  insandaki   <i class="calibre3">G  </i> yapıtaşı,  her  açıdan  bir  sümüklüböcekteki  ile  [s.43]  aynıdır.  Fakat  bir insanın yapıtaşlarının  <i class="calibre3">dizilişi </i> yalnızca sümüklüböceğinkinden farklı olmakla kalmaz; tüm diğer  insanlardaki  dizilişinden  de  farklıdır  -aradaki  fark,  sümüklüböcekle  olan  farktan daha az olsa da... Eş ikizlerin özel durumu bu kuralın dışındadır. </p>
<p class="calibre2">DNA'mız vücudumuzun içinde yaşar. Vücudun belli bir bölgesinde yoğunlaşmış </p>
<p class="calibre2">değil  de,  hücrelerimize  dağılmıştır.  Ortalama  insan  vücudunu  yapan,  yaklaşık,  bin  kere milyon kere milyon tane hücre vardır ve göz ardı edebileceğimiz bazı istisnalar dışında, bu hücrelerin her biri içinde bulunduğu vücudun DNA'sının tam bir kopyasını içerir. Bu DNA'ya, nükleotidlerin  <i class="calibre3">A, B, C, G </i> alfabesiyle yazılmış vücudun nasıl yapılacağına bildiren bir yönetmelik olarak bakabiliriz ( <i class="calibre3">Devasa bir yapının her odasında, mimarın tüm bina</i> <i class="calibre3">için  yaptığı  planları  içeren  bir  kitaplık  varmışçasına</i>).  Bir  hücredeki  "kitaplığa"  ise, çekirdek  diyoruz.  İnsanda  mimarın  planları  46  cilt  tutuyor,  diğer  türlerde  ise  bu  sayı değişik. "Ciltler" ise kromozom olarak adlandırılıyorlar; bunlar mikroskop altında uzun iplikler  biçiminde  gözlenebilirler  ve  genler  de  kromozomlar  üzerinde  dizilmiştir.  Bir genin  nerede  bitip,  diğerinin  nerede  başladığına  karar  verebilmek  kolay  değil;  aslında anlamlı bile olmayabilir. Neyse ki, bu bölümde göreceğiniz  gibi, bizim amaçlarımız için fark etmiyor. </p>
<p class="calibre2">Mimarın  planları  eğretilemesini  kullanacak  ve  bilimsel  dili  bu  eğretilemenin terimleriyle,  özgürce,  karıştıracağım.  Kromozom  yerine  "cilt",  gen  yerine  de  "sayfa" </p>
<p class="calibre2">sözcüklerini  kullanacağım.  Genler  arasındaki  ayrım,  sayfalar  arasındaki  ay-  [s.44]  rım kadar keskin olmamakla birlikte, bu eğretileme bize oldukça yol aldıracak. Sonunda işe yaramaz  hale  geldiğinde  başkalarını  bulacağım.  Yeri  gelmişken,  elbette  bir  "mimar" </p>
<p class="calibre2">yoktur ve DNA yönetmelikleri doğal seçilim ile bir araya gelmiştir. DNA molekülleri iki önemli  iş  yaparlar.  Birincisi  eşlenirler,  yani  kendilerinin  kopyalarını  yaparlar.  Bu yaşamın  başlangıcından  beri,  hiç  durmaksızın  süre  gelmiştir  ve  günümüzde  DNA  molekülleri  bu  işte  gerçekten  çok  ustalaşmalardır.  Bir  yetişkin  olarak,  siz,  bin  kere  milyon kere  milyon  hücreden  oluşursunuz  ama  anneniz  gebeliğe,  mimarın  planının  bir  ana kopyasını içeren tek bir hücre ile başladı. Bu hücre ikiye bölündü ve bu iki hücrenin her biri planların bir kopyasını aldı. Birbiri ardı sıra gelen bölünmeler hücre sayısını 4'e, 8'e, 16'ya,  32'ye  ve  bu  şekilde  devam  ederek  milyarlara  götürdü.  Her  bölünmede  DNA planları aslına sadık kalarak ve çok ender hata yaparak kopyalandı. </p>
<p class="calibre2">DNA'nın  ikilenmesi,  önemli  iki  işten  biri.  Peki,  DNA  gerçekten  bir  bedeni yapmak için bir planlar takımıysa, bu planlar nasıl gerçekleştiriliyor? Bedenin dokusuna nasıl çevriliyor? Bu bizi, DNA'nın yaptığı ikinci işe getiriyor. DNA, dolaylı olarak, farklı bir  tür  molekülün  -proteinin-  yapımını  yönetir.  Son  bölümde  bahsettiğim  hemoglobin, çok sayıdaki farklı protein moleküllerinden sadece biridir. Dört harfli nükleotid alfabesi ile yazılmış olan şifreli DNA mesajı, basit bir mekanik yöntemle başka bir alfabeye, protein moleküllerini heceleyen aminoasitler alfabesine çevrilir. </p>
<p class="calibre2">[s.45] Protein yapımı, bir beden yapımından çok uzakmış gibi görünüyor, ancak bu doğrultuda atılan ilk küçük adımdır. Proteinler yalnızca vücudun fiziksel dokusunun çoğunu  oluşturmakla  kalmaz,  aynı  zamanda,  hücre  içindeki  tüm  kimyasal  süreçleri hassas bir denetim altında tutarak, tam yerinde ve tam zamanında bu süreçleri seçmeli bir yöntemle başlatır ya da durdurur. Bu süreçlerin bir bebek oluşumunu nasıl gerçekleş-</p>
<p class="calibre2">tirdiği  ise,  embriyologları  onyıllar,  belki  de  yüzyıllar  boyunca  uğraştıracak  bir  öykü.  Bu bir gerçek. Genler bedenlerin yapımını dolaylı yollardan denetler ve etkileri kesinlikle tek bir doğrultudadır: Edinilmiş özellikler kalıtsal değildir. Yaşamınız boyunca ne kadar bilgi ve akıl edinirseniz edinin, bir damlası bile çocuklarınıza genetik yollarla geçmez. Her yeni kuşak sıfırdan başlar. Bir beden, genlerin kendilerini değiştirmeden saklama aracıdır. </p>
<p class="calibre2">Genlerin cenin gelişmesini denetledikleri gerçeğinin evrime ilişkin önemi şudur: Genler, gelecekte yaşamlarını sürdürebilmelerinden sorumludurlar -en azından kısmen-, çünkü yaşamaya devam edebilmeleri, içinde yaşadıkları ve  yapılmasına yardım ettikleri bedene  bağlıdır.  Bir  zamanlar,  doğal  seçilim,  ilksel  çorba  içinde  serbestçe  yüzen eşleyicilerin farklılaşarak yaşamda kalmasını içermişti. Şimdi, doğal seçilim, yaşamkalım makineleri  yapmakta  usta  olan  eşleyicilerin  -cenin  gelişimini  denetleme  sanatında ustalaşmış genlerin- lehine çalışır. Eşleyiciler bu işte, eskiden olduklarından daha bilinçli ya  da  daha  amaçlı  davranmazlar.  Rakip  moleküller  arasındaki  uzun  ömürlülük, doğurganlık ve  sadık kopyala- [s.46] maya dayalı o eski doğal seçilim süreci, hâlâ daha uzak  geçmişte  olduğu  gibi  körlemesine  ve  kaçınılmaz  biçimde  sürüp,  gidiyor.  Genlerde uzak  görüşlülük  yok;  geleceği  planlamıyorlar.  Genler  yalnızca  varlar,  bazı  genler diğerlerinden  daha  becerikli  ya  da  değil,  ve  işte  hepsi  bu...  Ancak,  bir  genin  uzun ömürlülüğünü ya da doğurganlığını belirleyen nitelikler eskisi kadar basit değil. </p>
<p class="calibre2">Geçmiş yıllarda -son altı yüz milyon yıl içinde-eşleyiciler, yaşamkalım makinesi teknolojisinde kayda değer başarılar sağladılar: Kas gibi, yürek gibi... Hele göz birçok kez diğerlerinden bağımsız olarak gelişti. Bundan önce, eşleyiciler olarak, yaşam tarzlarının temel özelliklerini değiştirdiler; eğer tartışmaya devam edeceksek bunu iyice anlamamız gerekiyor. </p>
<p class="calibre2">Çağdaş  bir  eşleyici  hakkında  kavramamız  gereken  ilk  şey,  çoğunlukla  sürü halinde  yaşamasıdır.  Bir  yaşamkalım  makinesi,  yalnızca  tek  bir  geni  değil, milyonlarcasını  taşıyan  bir  araçtır.  Bir  bedenin  yapımı  öylesine  karmaşık,  öylesine  bir işbirliği  ürünüdür  ki,  bir  genin  katkısını  bir  diğerinden  ayırmak  hemen  hemen olanaksızdır.  Belirli  bir  genin,  bedenin  değişik  bölgelerinde  birbirinden  farklı  etkisi olacaktır.  Bedenin  belirli  bir  bölgesi  birçok  genin  etkisi  altındadır  ve  bir  genin  etkileri, birçok başka genlerle etkileşime dayanır. Bazı genler, başka gen kümelerinin işlemlerini denetleyen ana genler olarak işlev görürler. Benzetmemizin terimleriyle, planların verilen bir sayfası yapının birçok farklı kısımlarına göndermede bulunur; her sayfa, yalnızca, çok sayıda başka sayfalara göndermeler yaparak anlamını bulur. </p>
<p class="calibre2">[s.47]  Bu  genler-arası  bağımlılık,  neden  hâlâ  "gen"  kelimesini  kullanıp durduğumuzu düşündürebilir. Neden "gen kompleksi" gibi toplu bir isim kullanmıyoruz ki? Tartışmalarımızın çoğu için bunun iyi bir düşünce olduğu yanıtını verebilirim. Ancak, başka  bir  açıdan  yaklaştığımızda,  bir  gen  kompleksinin  birbirinden  farklı  eşleyicilere veya genlere ayrılması da anlamlıdır. Bu eşey olgusundan kaynaklanıyor. Eşeyli üremenin genleri karıştırıp harmanlama gibi bir etkisi var. Bu, herhangi  bir bireysel bedenin, kısa ömürlü bir gen  <i class="calibre3">bileşimi </i> için yalnızca geçici bir araç olduğu anlamına gelir. Herhangi bir bireyi yapan gen bileşimi kısa ömürlü olabilir ancak genlerin kendileri uzun ömürlü olmaya  yatkındırlar.  Kuşaklar  boyunca  izledikleri  yol  sürekli  olarak  kesişir,  ve  sonra tekrar kesişir... Tek bir gene, birbiri peşi sıra birçok sayıda bireyde yaşamına devam eden bir birim olarak bakılabilir. İşte bu, okumakta olduğunuz bölümde geliştirilecek olan ana tartışmadır.  Çok  saygı  duyduğum  çalışma  arkadaşlarımdan  bazılarının  inatla  karşı çıktıkları bir yaklaşım; bu nedenle uzun uzadıya anlattığım için beni affedin! Öncelikle, eşeyler konusundaki bazı noktaları açıklamalıyım. </p>
<p class="calibre2">Bir insan bedenindeki inşaat planlarının 46 cilt tuttuğunu söylemiştim. Aslında bu,  aşırı  bir  basitleştirmeydi;  gerçek  oldukça  tuhaf...  Bu  46  kromozom,  23  kromozom çiftinden  oluşuyor.  Her  hücrenin  çekirdeğinde  dosyalanmış,  iki  tane  23  ciltlik  plan seçeneği var. Bunları Cilt la ve Cilt lb, Cilt 2a ve Cilt 2b şeklinde, Cilt 23a ve Cilt 23b'ye kadar adlandıralım. Elbette ki, ciltler için [s.48] kullandığım ve daha sonra sayfalar için kullanacağım  bu  numaralar  gelişigüzel  seçildiler.  Her  kromozomu,  onları  erbezlerinde veya yumurtalıklarında geliştiren iki ebeveynimizin birinden alırız. Diyelim ki, Cilt la, 2a, 3a, ... babadan, Cilt lb, 2b, 3b, ... ise anadan gelsin. Uygulamada çok zor ama kuramsal olarak,  herhangi  bir  hücrenizdeki  46  kromozoma  mikroskopla  bakıp  da,  annesinden gelen 23 taneyi ve babanızdan gelen 23 taneyi seçmek olanaklı. </p>
<p class="calibre2">Birbirinin  çifti  olan  kromozomlar  tüm  yaşamlarını  kol  kola  geçirmezler,  hatta yan yana bile değildirler. Öyleyse neden "çift"? Yanıt şöyle: Babadan gelen her cilt, sayfa sayfa, anneden gelen belirli bir cilt için bir seçenek oluşturur. Örneğin, Cilt 13a'nın 6'mcı sayfası ile Cilt 13b'nin 6'ıncı sayfası, göz rengi "üzerine" olabilir; belki biri "mavi" derken, diğeri "kahverengi" diyordur. </p>
<p class="calibre2">Bazen  bu  iki  seçenek  -iki  sayfa-  birbirinin  aynısıdır,  ama  bazen  de,  göz  rengi örneğimizde  olduğu  gibi,  farklıdırlar.  Peki,  birbirleriyle  çelişen  "önerilerde" </p>
<p class="calibre2">bulunduklarında bedenimiz ne yapıyor? Çeşitli yanıtlar var. Bazen bir öneri, diğerinden üstün  oluyor.  Yukarıdaki  göz  rengi  örneğindeki  insanın  gözü  gerçekte  kahverengi  olacaktır;  beden  yapılanırken  mavi  göz  yapma  talimatı  göz  ardı  edilir  ancak  bu,  talimatın gelecek  kuşaklara  aktarılmasını  engellemez.  Bu  şekilde  göz  ardı  edilen  bir  gen,  <i class="calibre3">çekinik</i> olarak adlandırılıyor. Çekinik genin tanı karşıtı ise  <i class="calibre3">baskın </i> gen. Kahverengi göz geni, mavi göz  genine  baskındır.  Bir  kişinin  gözlerinin  mavi  olması  için,  ilişkin  sayfanın  her  iki seçeneğinin de mavi göz öneri- [s.49] sinde bulunması gerekir. İki seçmeli gen birbirinin aynısı  değilse,  daha  da  sıklıkla  gözlenen  bir  başka  durum  ise  sonucun  bir  tür  uzlaşma olmasıdır;  bu  durumda  beden  ikisi  arasında  bir  tasarımda  ya  da  tümüyle  farklı  bir biçimde yapılanmaktadır. </p>
<p class="calibre2">Kahverengi göz ve mavi göz geni gibi iki gen, bir kromozom üzerinde aynı yerde birbirleriyle  yarışıyorlarsa,  bunlara  birbirinin   <i class="calibre3">aleli  </i> deriz.  Bizim  amaçlarımız çerçevesinde, alel sözcüğü, rakip ile eşanlamlı olacak. Mimarın planlarını içeren ciltlerin yapraklarının  kolayca  çıkabilecek  biçimde  yapıldığını  düşleyin:  Bu  yaprakları  sö-</p>
<p class="calibre2">kebiliyoruz ya da değiştirebiliyoruz... Her iki Cilt 13'te de bir 6'ncı Sayfanın olması gerek; ancak Sayfa 5 ile Sayfa 7 arasında cilde takılabilecek birçok Sayfa 6 var. Bunlardan biri </p>
<p class="calibre2">"mavi  göz"  diyor,  bir  diğeri  "kahverengi  göz"  diyor;  hatta  yeşil  gibi  diğer  renkler heceleyen birçok başka  sayfa  da bulunabilir. 13'üncü kromozomun Sayfa  6 konumunda yer  alabilecek  yarım  düzine  alel,  toplum  içine  dağılmış  olarak  bulunabilir.  Fakat,  bir insanda yalnızca iki adet Cilt 13 kromozomu vardır, bu nedenle de Sayfa 6 konumunda en fazla iki alel olabilir. Bu, mavi gözlü bir insanda olduğu gibi aynı alelin iki kopyası ya da  toplumda  çok  sayıda  bulunan  yarım  düzine  seçenekten  alınmış  herhangi  iki  alel olabilir. </p>
<p class="calibre2">Elbette,  gerçek  anlamda,  bütün  topluma  açık  bir  gen  havuzundan  gidip  de istediklerimizi seçemeyiz. Tüm genler, sürekli olarak, bireysel yaşamkalım makinelerinin içinde  bağlıdır.  Genlerimiz,  bizlere,  döllenme  sırasında  paylaştırılır  ve  bu  konuda yapabileceğimiz hiçbir şey yoktur. Yi- [s.50] ne de, tüm toplumun genleri, uzun dönemde bir  <i class="calibre3">gen havuzu </i> olarak düşünülebilir. Gerçekte de, bu terim genetikçilerin kullandığı bir teknik  terim.  Gen  havuzu  işe  yarayan  bir  soyutlamadır,  çünkü  eşeylilik  genleri  dikkatle örgütlenmiş  bir  biçimde  karıştırır.  Özellikle,  birazdan  göreceğimiz  gibi,  gevşek  sayfalı ciltlerin sayfalarının ve sayfa destelerinin sökülmesi ve değiştirilmesine benzer bir şeyler gerçekten de oluyor. </p>
<p class="calibre2">Bir hücrenin her biri tüm 46 kromozomun tam kopyasını taşıyan iki yeni hücre oluşturmak üzere bölünmesini açıkladım. Bu biçimdeki olağan hücre bölünmesine  <i class="calibre3">mitoz</i> adı veriliyor, ancak  <i class="calibre3">mayoz </i> olarak adlandırılan bir başka hücre bölünmesi türü daha var. </p>
<p class="calibre2">Mayoz  bölünme  yalnızca  eşey  hücrelerinin,  sperm  veya  yumurtaların,  üretiminde gözlenir.  Sperm  ve  yumurtaların  diğer  hücrelerimizde  görülmeyen  bir  özelliği  var:  46 </p>
<p class="calibre2">kromozom  yerine,  yalnızca  23  kromozom  içeriyorlar.  Bu  46'nın  tam  yarısı;  eşeyli döllenme  ile  birleştiklerinde  yeni  bir  birey  yapmak  için  çok  uygun!  Mayoz,  yalnızca erbezlerinde  ve  yumurtalıklarda  gözlenen  özel  bir  tür  hücre  bölünmesi.  Mayoz bölünmede, ikişerli tam bir takımdan oluşan 46 kromozomlu bir hücre bölünerek, tekli bir takımdan oluşan 23 kromozomlu eşey hücrelerini oluşturuyor ( <i class="calibre3">Kullanılan örnekteki</i> <i class="calibre3">rakamlar insanlara özgü kromozom sayılarıdır</i>). </p>
<p class="calibre2">23  kromozomuyla  sperm,  erbezlerindeki  olağan  46  kromozomlu  hücrelerin mayoz bölünmesi ile oluşur. Bir sperm hücresine hangi 23'ü konacak? Spermin herhangi 23  kromozomu  almamasının  önemli  olduğu  çok  açık:  Bölünme  sonunda  Cilt  13'ten  iki kopya  alıp  da,  Cilt  17'den  hiç  al-  [s.51]  mamak  olmaz.  Kuramsal  olarak,  bir  bireyin spermlerinden  birine  sadece  annesinden  gelen  kromozomları  koymak  mümkün olabilirdi: Diyelim ki, Cilt lb, 2b, 3b, 23b. Bu sperm tarafından döllenerek oluşan çocuk, genlerinin  yarısını  babaannesinden  alacak,  büyükbabasından  ise  hiç  almayacaktır. </p>
<p class="calibre2">Aslında, bu biçimdeki tüm kromozom dağılımı gözlenmiyor. Gerçek biraz daha karmaşık. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Ciltlerin  ( <i class="calibre3">kromozomların</i>)  kolayca  çıkarılabilir  yapraklardan  oluştuğunu  hatırlayalım. </p>
<p class="calibre2">Sperm yapımı sırasında tek yapraklar ya da, çoğunlukla, yaprak desteleri çıkarılır ve di-</p>
<p class="calibre2">ğer seçenek olan cildin bunlara karşı gelen sayfaları ile yer değiştirir. Böylece, belirli bir sperm kendi Cilt 1'ini yaparken, ilk 65 sayfayı Cilt la'dan ve diğer sayfaları da Cilt lb'den alabilir.  Spermin  diğer  iki  cildi  de  benzer  biçimde  yapılacaktır.  Bu  nedenle,  bir  bireyin yapacağı  her  sperm  hücresi  kendine  özgü  ve  tek  olacaktır  ( <i class="calibre3">Tüm  spermlerin  kendi  23 </i></p>
<p class="calibre2"> <i class="calibre3">kromozomlu  takımlarını  aynı  46  kromozomdan  alınan  parçalarla  oluşturmalarına</i> <i class="calibre3">karşın</i>).  Yumurtalıklarda  da  benzer  biçimde  yumurtalar  yapılır  ve  hepsi  de  kendilerine özgü ve tektirler. </p>
<p class="calibre2">Bu karıştırma olayının gerçek yaşamdaki mekanizması oldukça iyi biliniyor. Bir spermin ( <i class="calibre3">veya yumurtanın</i>) yapımı sırasında, babadan gelen her kromozomun parçaları anneden  gelen  kromozomların  kendilerine  karşılık  gelen  parçalarına  yapışır  ve  onlarla yer  değiştirirler  ( <i class="calibre3">Spermi  yapan  bireyin  ebeveynlerinden  gelen,  yani  spermin</i> <i class="calibre3">oluşturacağı  çocuğun  babaanne  ve  büyükbabasından  gelen  kromozomlardan</i> <i class="calibre3">bahsettiğimizi hatırlayınız</i>). </p>
<p class="calibre2">[s.52] Kromozom parçalarının bu yer değiştirmesine  <i class="calibre3">çaprazlama </i> denir. Bu olay, kitaptaki tartışma açısından çok önemli. Bu, şu anlama geliyor: Mikroskobunuzu alıp da spermlerinizden  birine  ( <i class="calibre3">eğer  kadınsanız  yumurtanıza</i>)  baktığınızda,  babanızdan  gelen kromozomları ve annenizden gelen kromozomları ayrı ayrı saptamaya çalışmanız boşuna olur ( <i class="calibre3">Sıradan vücut hücrelerinde aynı durumla karşılaşmıyoruz - sayfa 50'ye bakınız</i>). </p>
<p class="calibre2">Bir  spermdeki  herhangi  bir  kromozom  kırk  pareli  bir  bohça,  anneden  gelen  genlerle babadan gelen genlerden oluşan bir mozaiktir. </p>
<p class="calibre2">İşte  bu  noktada  genler  için  kullandığım  sayfa  eğretilemesi  aksamaya  başlıyor. </p>
<p class="calibre2">Yaprakları  kolayca  çıkarılabilen  ciltte  tam  bir  sayfa  eklenebilir,  alınabilir  ya  da değiştirilebilir,  ancak  sayfanın  bir  bölümü  için  bu  geçerli  değil.  Gen  kompleksi  belirgin bir biçimde ayrı ayrı sayfalara bölünmüş değil; yalnızca nükleotid harflerinden oluşmuş </p>
<p class="calibre2">uzun bir zincir. Aslında, protein mesajlarının yazılı olduğu dört harfli alfabenin aynısı ile yazılmış,  PROTEİN  ZİNCİRİ  MESAJININ  SONU  ve  PROTEİN  ZİNCİRİ  MESAJININ </p>
<p class="calibre2">BAŞI  için  özel  simgeler  vardır.  Bu  iki  noktalama  işareti  arasında  da,  bir  tek  proteinin yapımına  ilişkin  şifrelenmiş  talimatlar  bulunur.  İstersek,  bir  geni,  BAŞLA  ve  SON </p>
<p class="calibre2">simgeleri  arasında  yer  alan  ve  bir  protein  dizisi  için  şifre  oluşturan  nükleotid  harfleri dizisi  olarak  tanımlayabiliriz.  Bu  şekilde  tanımlanmış  bir  birim  için   <i class="calibre3">sistron  </i> kelimesi kullanılıyor,  kimileri  ise  gen  sözcüğünü  sistron  ile  değişimli  olarak  kullanıyor.  Ancak, çaprazlama,  sistronlar  arasındaki  sınırlara  karşı  hiç  de  saygılı  davranmıyor.  Sistronlar arasında  [s.53]  olduğu  kadar,  bir  sistron  içinde  de  bölünmeler  oluşabiliyor.  Sanki mimarın yaptığı planlar ayrı ayrı sayfalara değil de, 46 rulo teleks şeridine yazılmış gibi... </p>
<p class="calibre2">Sistronların  uzunluğu  ise  sabit  değil.  Bir  sistronun  nerede  bitip,  diğerinin  nerede başladığını  ise,  ancak  şerit  üzerindeki  sembolleri  -MESAJ  SONU  ve  MESAJ  BAŞI sembolleri-  okuyarak  bulabiliriz.  Çaprazlamayı  ise  birbirine  uygun  anne  ve  baba şeritlerini  alıp,  karşılıklı  gelen  bölümleri  kesip,  üstünde  yazılanlara  bakmaksızın, karşılıklı değiştirmek olarak gösterebiliriz. </p>
<p class="calibre2">Bu  kitabın  ismindeki  gen  sözcüğü  tek  bir  gene  değil  de,  daha  incelikli  bir  şeye işaret ediyor. Benim yapacağım tanım herkese uymayabilir ama herkes tarafından kabul görmüş bir gen tanımı<b class="calibre4"> </b>da yok. Olsaydı bile tanımların kutsal bir tarafı yok. Bir sözcüğü kendi  amacımız  doğrultusunda,  istediğimiz  gibi  tanımlayabiliriz;  yeter  ki  açık  ve  kesin olsun.  Benim  kullanmak  istediğim<b class="calibre4">  </b>tanım  G.  C.  Williams'ın  tanımı.  Bir  gen,  bir  doğal seçilim  birimi  olabilecek  kadar  çok  sayıda  nesilde  varolabilen  kromozom  malzemesi parçası  olarak  tanımlanabilir.  Bir  önceki  bölümün  sözcükleriyle,  bir  gen  çok  hassas kopyalama özelliğine sahip bir eşleyicidir. Hassas kopyalama, kopyalar biçiminde "uzun yaşama"nın  başka  bir  söyleyiş  tarzıdır  ve  bunu  basitçe  "uzun  yaşama"  olarak kısaltacağım. Şimdi, tanımımı açıklamam gerek. </p>
<p class="calibre2">Tanım  nasıl  olursa  olsun  gen,  kromozomun  bir  bölümü  olmalıdır.  Buradaki soru,  ne  kadarlık  bir  bölümü  -teleks  şeridinin  ne  kadarı-  olduğudur.  Şerit  üzerinde, birbirine  bitişik  şifre  harfle-  [s.54]  rinden  oluşan  bir  dizi  düşününüz.  Bu  diziye  bir <i class="calibre3">genetik birim </i> diyelim. Bu, bir sistron içindeki yalnızca on harflik bir dizi  olabilir; sekiz sistrondan  oluşan  bir  dizi  de  olabilir;  bir  sistronun  ortasında  başlayıp,  yine  sistron ortasında da bitebilir. Diğer genetik birimlerle çakışacak daha küçük birimler içerecek ve daha büyük birimlerin de bir parçasını oluşturacaktır. Şu andaki tartışmamızın amaçları çerçevesinde,  ne  kadar  kısa  ya  da  uzun  olursa  olsun,  genetik  birim  adını  verdiğimiz budur.  Bir  kromozom  parçasıdır  ve  kromozomun  geri  kalan  kısmından  fiziksel  hiçbir biçimde ayrılmamıştır. </p>
<p class="calibre2">İşte önemli noktaya geldik. Bir genetik birim ne kadar kısaysa, nesiller boyunca yaşama olasılığı o kadar fazladır. Özellikle de, çaprazlama yoluyla bölünme olasılığı da o kadar az olacaktır. Varsayalım ki, tam bir kromozom, mayoz bölünme ile her sperm ya da yumurta oluşumunda ortalama bir kez çaprazlama geçiriyor ve bu çaprazlama kromozom boyunca  herhangi  bir  yerde  olabiliyor.  Çok  büyük  bir  genetik  birimi,  diyelim  ki kromozomun yarısını ele alırsak, her mayozda bu birimin bölünme olasılığı % 50'dir. Ele aldığımız  genetik  birim  kromozom  uzunluğunun  yalnızca  %  l'i  kadarsa,  bir  mayoz bölünmede  parçalanma  olasılığının  %  1  olacağını  düşünebiliriz.  Bu,  birimin  bireyin döllerinden  oluşacak  birçok  nesil  boyunca  yaşamda  kalma  şansının  olduğu  anlamına gelir. Tek bir sistron, büyük olasılıkla, kromozom uzunluğunun % l'inden çok daha kısa olacaktır.  Birbirine  komşu  birçok  sistronun  bile,  çaprazlama  ile  parçalanmadan,  uzun nesiller boyunca yaşamasını umabiliriz. </p>
<p class="calibre2">[s.55]  Bir  genetik  birimin  beklenen  ortalama  yaşam  süresi  nesillerle  ifade edilebilir  ki,  bu  da  yıllara  çevrilebilir.  Genetik  birim  olarak  bütün  bir  kromozomu  ele alacak  olursak,  yaşam  öyküsü  yalnızca  bir  nesil  sürer.  8a  numaralı  kromozomunuzu babanızdan  aldığınızı  düşününüz.  Siz  oluşmadan  hemen  önce,  babanızın  erbezlerinde yaratılmıştı.  Dünya  tarihinde  daha  evvel  hiç  varolmamıştı.  Babaannenizden  ve büyükbabanızdan  gelen  kromozom  parçalarının  bir  araya  gelip,  mayoz  sürecindeki karıştırma işleminden geçmesiyle oluştu. Belirli bir spermin içine yerleştirildi; eşi yoktu. </p>
<p class="calibre2">Sperm  ise,  milyonlarca  spermden  bir  tanesiydi.  Bu  milyonlarca  sperm,  koca  bir teknecikler ordusu, annenizin içine doğru hep birlikte yüzdüler. Sizin özel sperm ise ( <i class="calibre3">çift</i> <i class="calibre3">yumurta  ikizleri  olmadığınız  sürece</i>),  bu  donanma  içinde,  annenizin  yumurtalarından birini  kendine  liman  seçen  tek  sperm  oldu;  işte  varolmanızın  nedeni  bu!  Ele  aldığımız genetik birim, 8a numaralı kromozomunuz, genetik malzemenizin geri kalan kısmı gibi, kendini  eşlemeye başladı. Şimdi, tüm vücudunuzda çift kopya olarak bulunuyor. Fakat, sıra  sizin  çocuk  sahibi  olmanıza  gelince,  siz  yumurta  ( <i class="calibre3">veya  sperm</i>)  yaparken  bu kromozom  parçalanacak  ve  parçaları,  annenizden  gelen  8b  numaralı  kromozom  ile değiştirilecek.  Herhangi  bir  eşey  hücresinde  yeni  bir  kromozom  no  8  yaratılacak;  belki eskisinden "daha iyi", belki de "daha kötü" olacak. Epeyce uzak, neredeyse olanaksız, bir rastlantı olmadıkça da kesinlikle farklı ve kesinlikle tek olacak. Bir kromozomun yaşam süresi tek bir nesildir. </p>
<p class="calibre2">[s.56]  Peki  ya  daha  küçük,  diyelim  ki  kromozom  8a'nın  uzunluğunun  1/100'i kadar  bir  genetik  birimin  ömrü?  Bu  birim  de  babanızdan  geldi,  fakat  büyük  olasılıkla babanızda  bir  araya  getirilmedi.  Önceki  mantığımızı  sürdürürsek,  babanızın  onu ebeveynlerinden  birinden  bozulmamış  olarak  almış  olması  şansı  %  99'dur.  Diyelim  ki annesinden  aldı,  sizin  babaannenizden.  Tekrarlarsak,  babaannenizin  de  bu  birimi ebeveynlerinden  birinden  bozulmamış  olarak  almış  olması  olasılığı  %  99.  Küçük  bir genetik birimin atasını yeterince geriye doğru izleyecek olursak, sonunda asıl yaratıcısına geliriz.  Bir  yerlerde,  atalarınızdan  birinin  yumurtalığında  veya  erbezlerinde  ilk  kez yaratılmış olmalı. </p>
<p class="calibre2">"Yaratmak"  sözcüğüne  yüklediğim  özel  anlamı  bir  kez  daha  tekrarlayayım.  Ele aldığımız genetik birimi oluşturan daha küçük alt-birimler, çok önceleri de vardı. Bizim genetik birimimizin belirli bir anda yaratılması, yalnızca, birimimizi tanımlayan özel alt-birim  <i class="calibre3">düzenlemesinin </i> o andan önce varolmadığı anlamına gelir. Yaratılma am yakın bir geçmişte,  örneğin  büyük  ana  babanızda  olabilir.  Fakat  çok  küçük  bir  genetik  birimi düşünürsek,  ilk  kez  çok  daha  uzak  bir  atanızda,  belki  de  şempanze  benzeri  bir  ön-insanda,  düzenlenmiş  olabilir.  Bunun  da  ötesinde,  içinizdeki  küçük  bir  genetik  birim, sizden oluşacak birçok nesil boyunca bozulmaksızın, uzak bir geleceğe gidebilir. </p>
<p class="calibre2">Unutmayınız ki, bir bireyden oluşan nesiller düz bir çizgide ilerlemezler, aksine dallanırlar.  8a  kromozomunuzdaki  şu  özel  kısa  birimi  atalarınızdan  hangisi  "yaratmış" </p>
<p class="calibre2">olursa  olsun,  aynı  [s.57]  soydan  gelen  sizden  başka  kişiler  de  vardır,  ikinci  dereceden kuzeninizde  de  belki  aynı  genetik  birim  vardır.  Bende  de  olabilir.  Başbakanda  da  ve köpeğinizde  de;  yeterince  geriye  gidersek  hepimiz  aynı  ataları  paylaşırız.  Ayrıca,  aynı küçük genetik birim, şans eseri, birçok kereler bağımsız  olarak yaratılmış olabilir: Eğer birim küçükse, böyle bir rastlantı hiç de olanaksız değil. Ancak, en yakın akrabanızla bile tümüyle  aynı  bir  kromozoma  sahip  olma  şansınız  çok  az.  Bir  genetik  birim  ne  kadar küçükse,  başka  bir  bireyde  aynısını  bulma  olasılığı  o  kadar  artar  ( <i class="calibre3">Dünya  üzerinde</i> <i class="calibre3">kopyalar halinde birçok kez bulunma olasılığı o kadar fazladır</i>). </p>
<p class="calibre2">Daha  önceden  de  varolan  alt-birimlerin  rastlantısal  olarak  çaprazlama  yoluyla bir  araya  gelmeleri,  yeni  bir  genetik  birimi  oluşturan  alışılagelmiş  yöntemdir.  Evrimsel önemi  büyük  olan  başka  bir  yol  ise,  <i class="calibre3">nokta  mutasyonlarıdır. </i> Bir  nokta  mutasyonu,  bir kitapta yanlış basılmış tek bir harfe karşılık gelir. Ender görülür; genetik birim ne kadar uzunsa,  bu  uzunluk  boyunca  bir  yerlerde  bir  mutasyon  sonucu  değişmesi  olasılığı  da  o kadar fazladır. </p>
<p class="calibre2">Uzun dönemdeki sonuçlan önemli olan bir başka hata ya da mutasyon ise ters çevrilmedir.  Bir  kromozom  parçası  iki  ucundan  da  kopar,  tepe  taklak  döner  ve  ters dönmüş  konumda  tekrar  kromozoma  bağlanır.  Önceki  benzetmemizin  terimleriyle  bu, sayfaların yeniden numaralanmasını gerektirecektir. Bazen de kromozom bölümleri ters dönmekle  kalmaz,  gidip  kromozomun  tamamen  farklı  bir  yerine  bağlanır  ve  hatta tamamen  farklı  bir  kromozoma  da  yapışabi-  [s.58]  irler.  Bu,  bir  sayfa  tomarının  bir ciltten  başka  bir  cilde  aktarılmasına  karşılık  gelir.  Bu  tür  yanlışlar  genellikle  vahim sonuçlar doğurur ancak bazen de genetik malzeme parçaları, yakın  <i class="calibre3">bağlantı </i> oluşturarak birlikte  iyi  çalışıvermeye  başlarlar.  Belki  de,  yalnızca  bir  arada  iken  yararlı  etki gösterebilecek  iki  sistron  -bir  biçimde  birbirlerini  kuvvetlendiriyor  ya  da  tamamlıyor olabilirler-,  ters  çevrilerek  bir  araya  gelirler.  Böyle  bir  durumda,  doğal  seçilim  yeni </p>
<p class="calibre2">"genetik  birim"  lehine  çalışacaktır  ve  gelecek  kuşaklarda  yeni  birim  yaygınlaşacaktır. </p>
<p class="calibre2">Olasıdır  ki,  yıllar  boyunca,  gen  kompleksleri  bu  gibi  yollarla  yoğun  biçimde  yeniden ayarlanmış ya da "yayınlanmıştır". </p>
<p class="calibre2">Bunun  en  açık  örneklerinden  birisi  de   <i class="calibre3">taklitçilik  </i> olarak  bilinen  olgudur.  Bazı kelebeklerin tadı çok kötüdür. Bunların, genellikle, parlak ve göze batan renkleri vardır ve  kuşlar  bu  "uyarıcı"  işaretlere  bakarak  onlardan  kaçınmayı  öğrenir.  Başka  kelebek türleri  ise,  tatları  kötü  olmadığı  halde,  bu  durumdan  yararlanır  ve  lezzetsiz  kelebekleri taklit ederler; renkleri ve biçimleri ( <i class="calibre3">fakat tatları değil</i>), lezzetsiz kelebeklere benzer. Kuş-</p>
<p class="calibre2">ları  aldattıkları  gibi,  doğa  bilimcileri  de  aldatırlar.  Gerçek  lezzetsiz  kelebekten  bir  kez tadan  bir  kuş,  benzer  tüm  kelebeklerden  kaçınacaktır.  Taklitçiler  yenmekten kurtuldukları  için,  doğal  seçilim  taklitçilik  genleri  lehine  çalışır.  Taklitçiliğin evrimleşmesi işte böyle olmuştur. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Birçok  "lezzetsiz"  kelebek  türü  var  ve  bunlar  birbirlerine  benzemiyorlar.  Bir taklitçi  bunların  hepsine  birden  benzeyemez;  belirli  bir  türü  seçmek  zorundadır. </p>
<p class="calibre2">Genelde, belirli bir taklitçi tü- [s.59] rü, belirli bir lezzetsiz türe benzemekte uzmanlaşır. </p>
<p class="calibre2">Ancak, çok tuhaf şeyler yapan taklitçi türleri de var. Bu türlerin kimi bireyleri bir lezzetsiz türü taklit eder; diğer bireyler başka bir türü. İki arada bir derede olan bireyler, ya da her iki  türü  de  taklit  etmeye  çalışan  bireyler  hemen  avlanacaklardır;  ama  böyleleri  hiç doğmaz. Bir bireyin ya kesinlikle kadın ya da kesinlikle erkek olması gibi, bir kelebek de ya  bir  türü  ya  da  diğerini  taklit  eder.  Bir  kelebek   <i class="calibre3">A  </i> türünü  taklit  ederken,  kardeşi   <i class="calibre3">B </i></p>
<p class="calibre2">türünü taklit edebilir. </p>
<p class="calibre2">Bir  bireyin   <i class="calibre3">A  </i> türünü  mü,  yoksa   <i class="calibre3">B  </i> türünü  mü  taklit  edeceği  bir  tek  gen tarafından  belirleniyor-muş  gibi  görünüyor.  Tek  bir  gen,  taklitçiliğin  renk,  biçim, beneklerin deseni, uçuş ritmi gibi çeşitli özelliklerini nasıl belirleyebiliyor? Yanıt olarak, taklitçilikten sorumlu genin büyük olasılıkla tek bir sistron anlamındaki bir gen olmayacağını söyleyebiliriz. Ters çevrilmeler ve genetik malzemenin başka rastlantısal yollardan yeniden  düzenlenmesi ile oluşan, bilinçsiz ve  kendiliğinden  bir editörün çabası sonucu, daha önceden ayrı olan bir gen kümesi, kromozom üzerinde yakın bağlantılı bir grupta bir  araya  gelir.  Tüm  küme  tek  bir  gen  gibi  davranır  ( <i class="calibre3">Gerçekten  de,  bizim  tanımımıza</i> <i class="calibre3">göre, artık tek bir gendir ve aslında başka bir küme olan bir aleli vardır</i>). Kümenin biri <i class="calibre3">A  </i> türünün  taklidine  ilişkin  sistronları  içerir,  diğeri  ise   <i class="calibre3">B  </i> türünün  taklidine  ilişkin sistronları taşır. Her bir kümenin çaprazlama ile bölünmesi o kadar enderdir ki, doğada yarım  yamalak  bir  kelebek  asla  görülmez  ( <i class="calibre3">Laboratuvarda  büyük  sayıda  kelebekler</i> <i class="calibre3">yetiştirildiğinde zaman zaman ortaya çıkabiliyorlar</i>). </p>
<p class="calibre2">[s.60]  Gen sözcüğünü, çok sayıda nesil boyunca devam edebilecek denli küçük ve  sayısız  kopyalar  halinde  etrafa  dağılacak  bir  genetik  birim  anlamında  kullanıyorum. </p>
<p class="calibre2">Bu,  katı,  ya  hepsi  ya  da  hiç  diyen  bir  tanım  değil;  "eski"  veya  "büyük"  tanımları  gibi, sınırları  pek  de  belirli  olmayan  bir  tanım.  Bir  kromozomun  çaprazlama  ile  bölünme olasılığı ya da çeşitli cinsten mutasyonlarla değişikliğe uğrama olasılığı ne denli fazlaysa, benim kullandığım anlamda gen olma niteliği o denli azalır. Bir sistron bu tanıma uygun niteliktedir;  daha  büyük  birimler  de  öyle.  Bir  düzine  sistron  bir  kromozom  üzerinde birbirine  o  kadar  yakın  yerleşmiştir  ki,  bizim  amaçlarımız  çerçevesinde,  tek  bir  uzun ömürlü genetik birim oluşturabilir. Kelebeklerdeki taklitçilik kümesi buna iyi bir örnek. </p>
<p class="calibre2">Sistronlar  bir  bedeni  bırakıp  diğerine  geçtiklerinde,  bir  sonraki  nesile  yapacakları yolculuk için sperm veya yumurtaya girdiklerinde büyük olasılıkla tekneciğin bir önceki yolculukta beraber oldukları yakın komşularını içerdiğini göreceklerdir; bunlar çok uzak ataların  bedenlerinden  başlayıp,  birlikte  serüven  dolu  bir  yolculuk  yaptıkları  eski  tekne arkadaşlarıdır.  Aynı  kromozom  üzerindeki  komşu  sistronlar,  birlikte  yolculuk  yapan, birbirine sıkıca bağlı bir kumpanya oluştururlar ve mayoz zamanı geldiğinde aynı gemiye binmekte başarısız olanları enderdir... </p>
<p class="calibre2">Doğrusunu  söylemek  gerekirse,  bu  kitabın  ismi  ne   <i class="calibre3">Sistron  Bencildir, </i> ne  de </p>
<p class="calibre2">"Kromozom  Bencildir"  olamazdı;  aslında  ismi   <i class="calibre3">Hafifçe  bencil  olan  büyük  kromozom</i> <i class="calibre3">parçacığı  ve  daha  da  bencil  olan  küçük  kromozom  parçacığı  </i> olmalıydı.  Söyle-  [s.61] </p>
<p class="calibre2">yebileceğim  ilk  -ve  en  az-  şey,  bu  ismin  hiç  de  çekici  olmadığı.  Bu  nedenle  de,  bir  geni potansiyel olarak birçok nesil boyunca yaşayabilecek küçük bir kromozom parçası olarak tanımlıyor ve kitabın adını da  <i class="calibre3">Gen Bencildir </i> koyuyorum. </p>
<p class="calibre2">Şimdi, I. Bölüm'ün sonunda bıraktığımız yere geri döndük. Görmüştük ki, doğal seçilimin  temel  bir  birimi  olma  hakkını  elde  edebilen  her  varlığın  bencil  olması beklenmelidir.  Kimilerinin  doğal  seçilim  birimi  olarak  türü,  kimilerinin  de  bu  tür içindeki  bir  grup  ya  da  topluluğu,  hatta  bazılarının  bireyi  aldıklarını  görmüştük.  Ben, doğal  seçilimin  temel  birimi  olarak  geni  düşünmeyi  tercih  ettiğimi,  bu  nedenle  de çıkarcılığın temel biriminin gen olduğunu savunduğumu söyledim. Şimdiyse geni öyle bir tanımladım ki, haklılığım su götürmez! </p>
<p class="calibre2">Doğal  seçilim,  en  geniş  anlamıyla,  varlıkların  yaşamda  kalabilmelerinde  ayrım uygulanmasıdır.  Bazı  varlıklar  yaşar,  diğerleriyse  ölür.  Fakat  bu  seçimli  ölümün  dünya üzerinde bir etki yapabilmesi için, bir ek koşulun sağlanması gerekir. Her varlık, sayısız kopyalar  biçiminde  varolmalıdır  ve  bu  varlıkların,  en  azından,  bazılarının  evrimsel açıdan önemli sayılabilecek bir süre boyunca -kopyalar halinde- hayatta kalabilmek için potansiyel  yetenekleri  olmalıdır.  Küçük  genetik  birimlerde  bu  özellikler  vardır; bireylerde,  gruplarda  ve  türlerde  yoktur.  Gregor  Mendel'in  kalıtsal  birimlerin, uygulamada  bölünemez  ve  bağımsız  parçacıklar  olduğunu  göstermesi  büyük  bir ilerlemeydi. Şimdilerde ise bunun fazlaca basit olduğunu biliyoruz. Bir sistron bile arada sırada  bölünebilir  ve  aynı  kromozom  üzerin-  [s.62]  deki  iki  gen  birbirinden  tamamen bağımsız  değildir.  Benim  yapmış  olduğum,  geni  mükemmel  bir  bölünemez  parçacık olmaya çok  <i class="calibre3">yaklaşan </i> bir birim olarak tanımlamaktı. Gen bölünemez değildir, ancak çok ender bölünür. Belirli bir bireyin bedeninde ya kesinlikle vardır ya da kesinlikle yoktur. </p>
<p class="calibre2">Gen,  büyükanne-büyükbabadan  toruna  bozulmadan  yol  alır  ve  aradaki  nesilden  diğer genlerle karışmadan geçer. Genler sürekli olarak birbirleriyle kaynaşıyor olsalardı, şimdi anladığımız  anlamda  doğal  seçilim  olanaksız  olurdu.  Darwin'in  yaşadığı  yıllarda, kalıtımın bir kaynaşma süreci olduğu varsayılıyordu. Bu, Darwin'i çok kaygılandırıyordu. </p>
<p class="calibre2">Mendel'in  buluşu  çoktan  yayınlanmıştı  ve  Darwin'i  kurtarabilirdi,  fakat  heyhat! </p>
<p class="calibre2">Darwin'in bundan haberi bile olmadı; Darwin ve Mendel öldükten çok sonra Mendel'in çalışması  gün  ışığına  çıkabildi.  Belki  de,  Mendel'in  kendisi  bile  bulgularının  önemini anlayamadı, aksi takdirde Darwin'e yazardı. </p>
<p class="calibre2">Genin parçacık özelliğinin bir başka yönü de, ihtiyarlamayışıdır; milyon yaşma geldiğinde ölme olasılığı 100 yaşındakinden fazla değildir. Nesiller boyunca bir bedenden diğerine  atlar,  kendi  amaçları  doğrultusunda  ve  kendi  yöntemleri  ile  bu  bedenleri yönlendirir, birbiri peşi sıra, bu ölümlü bedenler ihtiyarlayıp ölmeden onları terk eder. </p>
<p class="calibre2">Genler ölümsüzdür, daha doğrusu, ölümsüz yakıştırmasına yaklaşabilen genetik varlıklardır. Bizler, dünya üzerindeki bireysel yaşamkalım makineleri, yalnızca 10-20 yıl daha yaşamayı umabiliriz. Dünyadaki genlerin yaşam süresi ise binlerce, milyonlarca yıl ile ölçülmelidir. </p>
<p class="calibre2">[s.63]  Eşeyli  üreme  ile  çoğalan  türlerde  birey,  önemli  bir  doğal  seçilim  birimi olarak  nitelendirilemeyecek  denli  büyük  ve  geçicidir;  bireyler  grubu  ise  daha  da  büyük bir birim. Genetik açıdan bakıldığında, bireyler ve gruplar, gökteki bulutlar ya da çöldeki kum fırtınaları gibidir; geçici yığınlar veya federasyonlara benzerler. Evrim süreci içinde kararlı  değildirler.  Topluluklar  ise  daha  uzun  yaşayabilirler  ancak  sürekli  olarak  başka topluluklarla  kaynaşır  ve  kimliklerini  yitirirler.  Ayrıca,  kendi  içlerinde  de  evrimsel değişikliklere uğrarlar. Bir topluluk, doğal seçilim birimi olabilecek kadar diğerlerinden ayrılmış  değildir.  Tıpkı  başka  bir  topluluktan  üstün  tutulabilecek  kadar  kararlı  ve bütünsel olmaması gibi. </p>
<p class="calibre2">Bireysel bir beden yaşadığı sürece başkalarından yeterli derecede ayrı görünür, ancak bu ne kadar sürüyor ki? Her birey tektir; bir eşi yoktur. Eğer her varlığın tek bir kopyası  varsa,  varlıklar  arasında  seçim  yaparak  evrimi  gerçekleştiremezsiniz!  Eşeyli üreme,  eşleme  değildir.  Bir  topluluğun  başka  topluklarla  karışması  gibi,  bir  birey  de cinsel  eşi  ile  kaynaşarak  döllerini  yapar.  Çocuklarınız  sizin  yarınızdır;  torunlarınız  ise dörtte  biriniz...  Birkaç  kuşak  sonrası  için  umabileceğiniz  en  iyi  şey,  birkaç  tanesi  sizin soyadınızı  taşıyan,  ama  hepsi  de  sizden  minik  bir  parça  -birkaç  gen-  içeren,  çok  sayıda döl olacaktır. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Bireyler kararlı varlıklar değildir; geçicidirler, iskambil kâğıtlarının dağıtılıp bir el  oynandıktan  sonra,  unutulmak  için  karılması  gibi,  kromozomlar  da  karıştırılırlar  ve unutulurlar.  Ama  karıştırdıktan  sonra  kartlar  yok  olmuyor,  hâlâ  var-ar.  işte,  genler  de kartlar gibi. Çaprazlama gen-  [s.64] leri yok etmiyor, yalnızca eşlerini değiştiriyorlar ve genler  yollarına  devam  ediyorlar.  Elbette  devam  edecekler.  Onların  işleri  bu!  Eşleyici olan  onlar  ve  bizse  onların  yaşamkalım  makineleriyiz.  Amaca  ulaşıldığında  bir  kenara konuruz. Genlerse jeolojik zamanın yerleşik sakinleridir: Genler ölümsüzdür. </p>
<p class="calibre2">Pırlantalar  gibi  genler  de  ölümsüzdür,  ama  tam  da  aynı  anlamda  değil...  Bir pırlanta  kristali,  değişmeyecek  bir  atom  düzeninde  varlığını  sürdürür.  DNA moleküllerinin  ise  bu  tür  bir  kalıcılığı  yoktur.  Tek  bir  DNA  molekülünü  ele  alırsak, yaşamı  oldukça  kısadır  ( <i class="calibre3">Belki  de  birkaç  ay;  bir  birey  ömründen  kesinlikle  daha  uzun</i> <i class="calibre3">değil</i>).  j  Ancak,  bir  DNA  molekülü  kuramsal  olarak,  kendisinin   <i class="calibre3"><b class="calibre4">kopyaları  </b></i> halinde, yüzlerce  milyon  yıl  yaşamaya  devam  edebilir.  Bunun  da  ötesinde,  ilksel  çorbadaki  eski eşleyiciler  gibi,  belirli  bir  genin  kopyaları  tüm  dünyaya  dağılabilir.  Aradaki  fark  ise, çağdaş  genlerin  yaşamkalım  makinelerinin  bedenleri  içinde  düzgünce  paketlenmiş  olmaları. </p>
<p class="calibre2">Yaptığım  şey,  bir  genin  tanımlayıcı  özelliği  olarak,  kopyalarını  yaparak ölümsüzlüğe yakınlaşabileceğini vurgulamak. Geni tek bir sistron olarak tanımlamak bazı amaçlar  için  yeterli,  ancak  evrim  kuramı  göz  önüne  alındığında  bu  anlamı  genişletmek gerek. Ne kadar genişleteceğimiz, tanımı ne amaçla yaptığımıza bağlı. Doğal seçilim için uygulanabilir  bir  birim  bulmak  istiyoruz.  Bunu  yapabilmek  için,  kullanışlı  bir  doğal seçilim  biriminde  olması  gereken  özellikleri  saptamakla  işe  başlıyoruz.  Bir  önceki bölümün  terimleriyle,  bunlar  uzun  ömürlülük,  doğurgan-  [s.65]  lık  ve  aslına  sadık kopyalama  olarak  saptandı.  Bundan  sonra,  "geni"  bu  özellikleri  taşıyan  -en  azından potansiyel  olarak-  en  büyük  birim  olarak  tanımlarız.  Gen,  birçok  ikili  kopya  halinde varolan,  uzun  yaşayan  bir  eşleyici...  Sonsuza  dek  yaşamıyor.  Bir  pırlanta  bile  gerçek anlamda  sonsuza  dek  yaşamaz  ve  bir  sistron  bile  çaprazlama  sonucu  ikiye  bölünebilir. </p>
<p class="calibre2">Gen,  dikkate  değer  bir  doğal  seçilim  birimi  olarak  işlev  görmeye   <i class="calibre3"><b class="calibre4">yetecek  </b>uzunlukta<b class="calibre4"> </b></i></p>
<p class="calibre2">yaşayabilecek ( <i class="calibre3">potansiyel olarak</i>) denli küçük bir kromozom parçası olarak tanımlanır. </p>
<p class="calibre2">Bu "yeterli uzunluk" ne kadar? Kesin ve anında verilebilecek bir yanıt yok. Bu, doğal  seçilim  "baskısının"  ne  denli  şiddetli  olduğuna  bağlıdır;  yani,  "kötü"  genetik birimin "iyi" aleli karşısındaki ölüm olasılığının ne denli fazla olduğuna. Bu, bir örnekten diğerine  değişebilecek,  niceliksel  bir  ayrıntıdır.  En  büyük,  uygulanabilir  doğal  seçilim birimi -gen- için bu süre sistron ve kromozomun yaşam süreleri arasında bir yerde. </p>
<p class="calibre2">Bir geni temel doğal seçilim birimi olması için iyi bir aday kılan şey, potansiyel ölümsüzlüğüdür. Şimdi de sıra "potansiyel" kelimesinin altını çizmeye geldi. Bir gen bir milyon  yıl  yaşayabilir,  fakat  birçok  gen  ikinci  nesile  bile  kalmayı  başaramıyor.  Başarılı olan  az  sayıdaki  yeni  gen,  bu  başarılarını  kısmen  şanslı  olmalarına  borçlular  ancak temelde yaşamkalım makinelerini iyi yaptıkları için başarılı oluyorlar. Genler içinde bulundukları  bedenleri,  birbiri  peşi  sıra  doğup  ölen  başarılı  bedenleri,  ceninin  gelişme aşamasında etkilemeye başlıyorlar; öyle ki, her beden rakip bir genin ya da alelin etkisi altındayken  olabile-  [s.66]  ceğinden  daha  fazla  yaşama  ve  üreme  şansına  sahip  oluyor. </p>
<p class="calibre2">Örneğin,  "iyi"  bir  gen  içinde  bulunduğu  bedenlere  uzun  bacaklar  sağlayarak  avcılardan kaçabilmelerini  ve  dolayısıyla  kendisinin  hayatta  kalabilmesini  garantileyebilir.  Bu  özel bir  örnek;  hiç  de  evrensel  değil.  Uzun  bacaklı  olmak  her  zaman  bireyin  lehine olmayabilir.  Köstebek  için  bu  bir  handikap  olacaktır.  Kendimizi  ayrıntılar  içinde kaybetmektense,  tüm  iyi  ( <i class="calibre3">yani,  uzun  ömürlü</i>)  genlerde  bulmayı  bekleyebileceğimiz <i class="calibre3">evrensel  </i> nitelikler  düşünemez  miyiz?  Ya  da  tam  tersine,  bir  geni  "kötü",  kısa  ömürlü olarak  niteleyen  özellikler  nelerdir?  Böylesi  birçok  evrensel  özellik  olabilir;  ancak  bir tanesi var ki, bu kitapla çok yakından ilintili: Gen düzeyinde, özverili olma kötü, bencillik ise  iyi  olmalıdır.  Bu  özveri  ve  bencillik  tanımlarımızın  doğal  bir  sonucu...  Genler, yaşamda  kalabilmek  için,  alelleriyle  doğrudan  bir  mücadele  içindedirler;  gen  havuzundaki  alelleri,  gelecek  kuşakların  kromozomlarındaki  yerler  için  rakip durumundadırlar.  Gen  havuzu  içinde  yaşamını  alelleri  pahasına  sürdürecek  biçimde davranan  herhangi  bir  gen,  tanım  gereği,  yaşamda  kalacaktır.  Gen  bencilliğin  temel birimidir. </p>
<p class="calibre2">Bu  bölümün  ana  mesajı  artık  söylendi.  Ama  bazı  karmaşık  noktaları  ve  gizli varsayımları es geçtim. Aslında birinci karmaşık noktaya hafifçe değinildi: Kuşaklar boyu yaptıkları  yolculukta,  genler,  ne  kadar  bağımsız  ve  özgür  olurlarsa  olsunlar,  cenin gelişimini kontrol ederken hiç de özgür ve birbirlerinden bağımsız değiller, hem birbirleri hem  de  çevreleri  ile,  içinden  çıkılması  güç  karmaşık  yollarla  yardımlaşırlar  ve  etkile- </p>
<p class="calibre2">[s.67]  şirler.  "Uzun  bacak  geni"  veya  "özverili  davranış  geni"  gibi  terimler,  konuşmayı kolaylaştırır, ancak ne anlama geldiklerini bilmek önemli. Uzun ya da kısa, bir bacağı tek başına yapan bir gen yoktur. Bir bacağın yapılması çok-genli bir işbirliği girişimidir. Dış </p>
<p class="calibre2">çevreden gelecek etkilerden de vazgeçilemez: Eninde sonunda, bacaklar besinden yapılır! </p>
<p class="calibre2">Ama,  diğer  koşullar  eşit  olmak  kaydıyla,  bacakların,  alelinin  yapacağından  daha  uzun olmasına yol açabilecek tek bir gen olabilir. </p>
<p class="calibre2">Benzetme  olarak,  buğdayın  büyümesinde  gübrenin  -nitrat  diyelim-  etkisini düşünün.  Herkes  bilir  ki,  buğday  bitkisi  ortamda  nitrat  olduğunda  daha  fazla  büyür. </p>
<p class="calibre2">Fakat  hiç  kimse  nitratın  kendi  başına  bir  buğday  bitkisini  yaptığını  öne  sürecek  kadar budala  değildir.  Tohum,  toprak,  güneş,  su  ve  çeşitli  minerallerin  de  gerekli  olacağı açıktır.  Fakat  bütün  bu  etkenler  sabit  tutulursa  ve  hatta  belli  sınırlar  içinde  değiştirilse bile,  nitratın  eklenmesi  buğday  bitkisinin  daha  büyük  olmasına  yol  açacaktır.  Cenin gelişiminde de tek bir gen aynı etkiyi yapabilir. Bu o kadar karmaşık ve birbiriyle adeta kilitlenmiş  bir  ilişkiler  ağı  ile  denetleniyor  ki,  değinmememiz  daha  doğru  olacak.  Bir bebeğin  herhangi  bir  parçasının  tek  "nedeni"  olarak  düşünülebilecek  genetik  veya çevresel bir unsur yoktur; bir bebeğin tüm parçalarının neredeyse sonsuz sayıda öncelikli nedeni  vardır.  Ancak  bir  bebekle  diğeri  arasındaki   <i class="calibre3">farklılık, </i>örneğin  bacak  uzunluğu farkı, kolaylıkla çevredeki ya da genlerdeki bir veya birkaç tane basit öncelikli farklılığa indirgenebilir. Yaşamda kalmak için yapılan rekabetçi mücadelede önemli olan [s.68] da bu  <i class="calibre3">farklılıklardır; <b class="calibre4"> </b></i> ve, evrimde önemli olanlar da genetik denetim altındaki farklılıklardır. </p>
<p class="calibre2">Bir  gen  için  alelleri  onun  ölümcül  rakipleridir,  fakat  diğer  genler  sadece  çevresinin sıcaklık,  besin,  avcılar  veya  yandaşlarla  kıyaslanabilecek  bir  parçasıdır.  Genin  etkisi çevresine  bağlıdır  ve  bu  çevre  diğer  genleri  de  kapsar.  Bazen,  bir  gen,  belirli  bir  başka genin varlığında belirli bir etki gösterir; diğer bir yandaş genin varlığında ise bambaşka bir  etkiye  yol  açar.  Bu  bedendeki  genler  bir  bütün  olarak  alındığında,  belirli  bir  genin etkilerine biçim veren genetik bir iklim veya zemin oluştururlar. </p>
<p class="calibre2">Burada bir paradoks var gibi görünüyor. Bir bebeğin yapılması bu kadar hassas bir işbirliği girişimi ise, ve her genin işini tamamlayabilmek için binlerce yardımcı gene gereksinim  varsa,  bunu  benim  bölünemez,  çağlar  boyunca  bir  bedenden  diğerine ölümsüz  keçiler  gibi  atlayan,  yaşamın  özgür  ve  dizginlenemeyen  ve  kendini  arayan elemanlar  resmimle  nasıl  bağdaştırabiliriz?  Yoksa,  ben  mi  saçmaladım?  Hayır,  hayır... </p>
<p class="calibre2">"Edebi" pasajlarda biraz kendimi kaptırmış olabilirim ama saçmalamadım; ortada gerçek bir paradoks da yok. Bunu başka bir benzetme ile açıklayabiliriz. </p>
<p class="calibre2">Bir kürekçi, tek başına Oxford ve Cambridge kayık yarışlarını kazanamaz. Sekiz takım arkadaşı daha gereklidir. Her biri kayığın belli bir kısmında oturan birer uzmandır ve her birinin belli bir görevi vardır. Kürek çekmek bir işbirliği girişimidir ama her şeye karşın  kimileri  bu  işte  diğerlerinden  daha  iyidir.  Varsayalım  ki,  takım  koçunun  ideal takımı  seçebilmek  için  önünde  her  [s.69]  biri  belirli  bir  korumda  uzmanlaşmış  bir adaylar  havuzu  olsun.  Koçun  seçimini  şöyle  yaptığını  düşünelim:  Her  gün,  adayları konumlar için gelişigüzel karıştırarak üç yeni deneme takımı oluştursun ve bu takımları birbirleriyle  yarıştırsın.  Birkaç  hafta  bunu  uyguladıktan  sonra,  kazanan  kayığın, çoğunlukla  aynı  yarışçıları  içerdiği  ortaya  çıkmaya  başlar.  Bunlar  iyi  kürekçiler  olarak belirlenir. Başka bireylerinse hep daha yavaş takımlarda yer aldığı gözlenecek ve sonunda takımdan çıkarılacaklardır. Ama, zaman zaman ya diğer yarışmacıların kötü olmasından, ya  da  şanssızlıktan  olağanüstü  iyi  bir  kürekçi  bile  kaybeden  takımda  olabilir  ( <i class="calibre3">Ters  bir</i> <i class="calibre3">rüzgâr yüzünden diyelim</i>). En iyi yarışçıların kazanan kayıkta olması yalnızca ortalama olarak doğrudur. </p>
<p class="calibre2">Bu  kürekçiler,  genlerdir.  Kayıktaki  her  yer  için  yarışanlar,  bir  kromozom boyunca  aynı  bölgeye  oturma  potansiyeli  taşıyan  alellerdir.  Hızlı  kürek  çekme, yaşamkalım mücadelesinde başarılı olan bir beden yapmaya karşılık gelir. Rüzgâr ise dış </p>
<p class="calibre2">çevredir.  Bir  bedenin  yaşamda  kalabilmesi  söz  konusu  olduğunda,  bu  bedenin  tüm genleri  aynı  kayıktadır.  Birçok  gen,  kötü  genlerin  yanına  düşer  ve  kendini  ölümcül  bir genle  aynı  bedeni  paylaşırken  buluverir;  ölümcül  gen  henüz  çocuklukta  bedeni öldürecektir. Bu da, iyi genin diğerleri ile birlikte ortadan kalkmasına neden olur. Ancak bu,  yalnızca  tek  bir  beden;  aynı  iyi  genin  kopyaları,  ölümcül  geni  taşımayan  başka bedenlerde, yaşamaya devam ederler. İyi genin birçok kopyası, kötü genlerle aynı bedeni paylaştıkları için başarısız olurlar; birçoğu ise başka biçimlerdeki şanssızlıklarla yok olur ( <i class="calibre3">Ör-</i> [s.70]  <i class="calibre3">neğin içinde bulundukları bedene yıldırım düşer! </i>). Ancak, tanım gereği, şans rastlantısaldır ve iyi ile kötüyü gelişigüzel seçer; hep kaybeden tarafta yer alan gen artık şanssız değil de, kötü bir gendir. </p>
<p class="calibre2">İyi  bir  kürekçide  olması  gereken  niteliklerden  biri  de  takım  çalışması,  takımın geri  kalanları  ile  uyum  içinde  işbirliği  yapabilme  yeteneğidir.  Bu  güçlü  kaslara  sahip olmak  kadar  önemli  olabilir.  Kelebekler  örneğinde  gördüğümüz  gibi,  doğal  seçilim, kromozom  parçacıklarının  ters  çevrilmeleri  veya  başka  devinimleri  sonucu  bir  gen kompleksini  bilinçsizce  denetler  hale  gelir  ve  böylece  de  uyumlu  bir  işbirliği  içindeki genler birbirine sıkıca bağlanmış gruplar biçiminde toplaşırlar. Bunların yanı sıra, hiçbir fiziksel  bağlantısı  olmayan  genlerin  de,  karşılıklı  uyumlulukları  nedeniyle, seçilebildiklerini  düşünebiliriz.  Birbiri  ardı  sıra  devam  eden  bedenlerde  karşılaşmaları olasılığı yüksek olan diğer genlerle ( <i class="calibre3">yani gen havuzundaki diğer genlerle</i>) iyi bir işbirliği kotarabilen gen daha avantajlı olacaktır. </p>
<p class="calibre2">Bir örnek vereyim: Bir etoburun bedeninde keskin dişler, eti etkin sindirebilecek bağırsaklar  ve  benzeri  birtakım  özellikler  istenilir  özelliklerdir.  Öte  yandan,  bir  otobur ise, düz ve öğütücü dişler, daha farklı sindirim kimyası olan farklı bir tür mide ister. Bir otoburun  gen  havuzunda,  sahibine  keskin  et-öğütücü  dişler  veren  yeni  bir  gen  pek  de başarılı  olamaz.  Bunun  nedeni  et  yemenin  kötü  bir  şey  olması  değildir;  doğru  yapıda bağırsağınız olmadığı sürece eti verimli bir biçimde yiyemez ve et-yiyici bir yaşam tarzı-</p>
<p class="calibre2">nın diğer özelliklerini yerine getiremezsiniz. </p>
<p class="calibre2">[s.71]  Keskin,  et  yemeye  yatkın  dişler  veren  genlerin  kötü  olduğu  söylenemez. </p>
<p class="calibre2">Böylesi genler, yalnızca, otobur niteliklerin baskın olduğu bir gen havuzunda kötü olarak adlandırılabilirler. </p>
<p class="calibre2">Bu  incelikli,  karmaşık  bir  yaklaşım.  Karmaşık,  çünkü  bir  genin  "çevresinin" </p>
<p class="calibre2">büyük  kısmını,  her  biri  kendi  çevresindeki  diğer  genlerle  işbirliği  yapabilme  yeteneği nedeniyle  seçilmekte  olan  genler  oluşturur.  Bu  incelikli  noktayı  açıklayabilecek  bir benzetme  var  ama  günlük  deneyimlerimizden  biri  değil.  Bu  analojiyi,  V.  Bölüm'de,  bireysel  hayvanlar  arasındaki  saldırgan  yarışmalara  ilişkin  olarak  sunacağım.  O  nedenle, bu  noktanın  daha  fazla  tartışılmasını  V.  Bölüm'ün  sonuna  erteliyor  ve  bölümün  ana mesajına  dönüyorum:  Doğal  seçilimin  temel  birimi  tür  değil,  toplum  değil,  birey  hiç değildir;  kolaylık  sağlaması  için  gen  adı  takılmış  küçük  bir  genetik  malzemedir. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">Tartışmanın can alıcı noktası, evvelce bahsedildiği gibi, bedenler ve diğer yüksek birimler geçici olduğu halde genlerin ölümsüz olma eğilimi taşıdıkları varsayımıdır. Bu varsayım iki gerçeğe dayanıyor: Eşeyli üreme, çaprazlama kuralları ve bireysel ölümlülük gerçeği. </p>
<p class="calibre2">Bunlar  yadsınamaz  gerçekler.  Ancak,  bu  bizi  neden  gerçek  olduklarını  sormaktan alıkoyamıyor.  Biz  ve  diğer  birçok  yaşamkalım  makinesi,  neden  eşeyli  üretim uyguluyoruz?  Neden  kromozomlarımızda  çaprazlama  oluyor?  Ve,  neden  biz  ölümsüz değiliz ki...? </p>
<p class="calibre2">Neden yaşlanıp öldüğümüz karmaşık bir soru ve yanıtının ayrıntıları bu kitabın kapsamı  dışında.  Belirli  nedenlere  ek  olarak,  daha  genel  nedenler  de  önerilmiştir.  Bu kuramlardan  biri,  [s.72]  yaşlanmanın,  bir  bireyin  yaşamı  boyunca  oluşan  zararlı kopyalama hatalarının ve diğer gen hasarlarının bir birikimini temsil ettiğidir. Sir Peter Medawar'm  ileri  sürdüğü  bir  başka  kuram  da,  evrimi  gen  seçilimi  açısından  düşünmek için iyi bir örnek oluşturuyor. Medawar, öncelikle geleneksel tartışmaları bir kenara atı-</p>
<p class="calibre2">yor:  "Yaşlı  bireyler  türün  diğer  bireyleri  için  özverili  bir  davranışta  bulunarak  ölürler, çünkü  üreyemeyecek  denli  bitkin  düştüklerinde  dünyayı  amaçsız  bir  kalabalık  haline getirirler".  Medawar'ın  da  işaret  ettiği  gibi,  bu  döngüsel  bir  tartışmadır;  kanıtlamaya kalkıştığı  şeyi  yani,  yaşlı  hayvanların  üreyemeyecek  denli  zayıf  olduklarını  varsayar. </p>
<p class="calibre2">Ayrıca,  bir  parçası  çok  daha  saygıdeğer  bir  biçimde  ifade  edilebilirse  de,  aslında  grup seçilimi veya tür seçilimi türünden naif bir açıklama bu. Medawar'ın kendi kuramında ise göz alıcı bir mantık var. Şimdi bunu anlatmaya çalışayım. </p>
<p class="calibre2">"İyi"  bir  genin  en  genel  özelliklerinin  neler  olduğunu  zaten  sorduk  ve </p>
<p class="calibre2">"bencilliğin"  bu  özelliklerden  biri  olduğuna  karar  verdik.  Ama,  başarılı  genlerin  sahip oldukları bir başka nitelik de, yaşamkalım makinelerinin ölümlerini, en azından, üreme sonrasına erteleyebilmeleridir. Kuzenlerinizden ve büyük amcalarınızdan bazılarının ço-cukken  öldüğüne  şüphem  yok  ama  sizin  atalarınızdan  hiçbiri  ölmedi.  Atalar  erken ölmez!.. </p>
<p class="calibre2">Sahibinin  ölümüne  neden  olan  bir  gene  ölümcül  gen  diyoruz.  Yarı-ölümcül genin güçsüzleştirici bir etkisi vardır: Örneğin, diğer nedenlerden kaynaklanan bir ölümü kolaylaştırır.  Her  gen,  beden  üzerindeki  etkisini  yaşamın  belirli  bir  [s.73]  aşamasında gösterir; ölümcül ve yarı-ölümcül genler bunun dışında değildir. Çoğu gen etkisini dölüt üzerinde,  başkaları  çocuklukta,  başkaları  erişkinlik  ya  da  orta  yaş  döneminde,  daha  da başkaları ise yaşlılıkta gösterir ( <i class="calibre3">Bir tırtılın ve dönüştüğü kelebeğin tümüyle aynı genlere</i> <i class="calibre3">sahip  olduğunu  anımsayalım</i>).  Ölümcül  genlerin  gen  havuzundan  uzaklaştırılmaya yatkın  oldukları  açıkça  görülebilir.  Ancak,  geç  eyleme  geçen  bir  ölümcül  genin  gen havuzunda,  erken  eyleme  geçen  ölümcül  genden  daha  kararlı  olacağı  da  aynı  şekilde açıktır.  Yaşlı  bir  bedende  öldürücü  olan  bir  gen,  ölümcül  etkisini  beden  üreme  işlevini gerçekleştirdikten sonra göstermesi koşuluyla, gen havuzunda başarılı olabilir. Örneğin, yaşlı bedenlerde kansere yol açan bir gen sayısız ödle aktarılabilir, çünkü bireyler kansere yakalanmadan  önce  üreyeceklerdir.  Öte  yandan,  genç  bedenlerde  kansere  yol  açan  bir gen  az  sayıda  döle  aktarılır.  Küçük  çocuklarda  ölümcül  bir  kansere  neden  olan  bir geninse döllere kalıtımı söz konusu değildir. Öyleyse, bu konuma göre, yaşlılık nedeniyle bozunma gen havuzunda geç eyleme geçen ölümcül ve yarı ölümcül genlerin birikiminin yan  ürünüdür.  Bu  genler  doğal  seçilim  ağından  kurtulabilirler,  çünkü  etkilerini  geç gösterirler. </p>
<p class="calibre2">Medawar'ın da vurguladığı bir yan ise seçilimin, diğer ölümcül genlerin etkisini geciktirebilen  ve  ayrıca  iyi  genlerin  etkisini  hızlandırabilen  genlerin  lehine  çalıştığıdır. </p>
<p class="calibre2">Evrimin  büyük  bir  kısmının,  gen  etkinliğinin  başlaması  sırasında  genetik  denetimli değişikliklerle oluştuğu büyük olasılıkla gerçek... </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">[s.74] </p>
<p class="calibre2">Bu  kuramın  yalnızca  belirli  yaşlarda  üremenin  gerçekleşebileceği biçiminde  ön-varsayımlar  yapmak  zorunda  olmadığını  fark  edebilmemiz  çok  önemli. </p>
<p class="calibre2">Tüm  bireylerin  her  yaşta  çocuk  sahibi  olma  olasılığının  eşit  olduğunu  varsayımı  ile başlayarak,  Medawar  kuramı,  geç  eyleme  geçen  güçsüzleştirici  genlerin  gen  havuzunca birikeceğini  kolaylıkla  öngörür  ve  yaşlılıkta  daha  az  üreme  eğilimi  bunun  bir  ikincil sonucu olarak ortaya çıkar. </p>
<p class="calibre2">Şimdi  söyleyeceklerimi  kendi  kendimize  mırıldanacağımız  sözcükler  olarak kabul  edin.  Bu  kuramın  hoş  özelliklerinden  biri  de,  bizi  ilginç  spekülasyonlara götürmesidir. Örneğin, kuram, insan ömrünü uzatmak istediğimizde önümüze iki genel yol koyar. Birincisi şu: Belirli bir yaştan önce üremeyi yasaklarız; diyelim ki kırk... Bunu birkaç yüzyıl uyguladıktan sonra minimum yaş sınırını elliye çıkarırız, ve böylece devam ederiz.  Bu  yöntemle  insan  ömrünü  yüzyıllar  düzeyine  çıkarabileceğimiz  düşünülebilir. </p>
<p class="calibre2">Kimsenin böyle bir politika yerleştirmeyi ciddi olarak isteyebileceğini sanmıyorum. </p>
<p class="calibre2">İkinci  yolsa  şu:  Genleri  "kandırarak"  içine  yerleştikleri  bedenin  gerçekte olduğundan  daha  genç  olduğuna  inandırabiliriz.  Uygulamada  bu,  bir  gövdenin  içsel çevresinde  yaşlanma  sırasında  yer  alan  değişiklikleri  saptamak  anlamına  gelir. </p>
<p class="calibre2">Bunlardan herhangi biri geç etki yapan ölümcül genleri "açan" bir "ipucu" olabilir. Genç bir  gövdenin  yüzeysel  kimyasal  özelliklerini  taklit  ederek,  geç  etki  eden  güçsüzleştirici genlerin  açılmasını  önlemek  mümkün  olabilir.  İlginç  olan  nokta,  yaşlılığın  kimyasal işaretlerinin  kendi  iç-  [s.75]  lerinde  güçsüzleştirici  olmaları  gerekmemesi.  Örneğin,  S </p>
<p class="calibre2">maddesinin  yaşlı  bireylerin  bedenlerinde  gençlerdekinden  daha  fazla  olduğunu  dü-</p>
<p class="calibre2">şünelim.  <i class="calibre3">S </i> aslında oldukça zararsız olabilir; belki de besinde bulunan ve zamanla gövde içinde biriken bir madde... S maddesi çevrede olduğunda güçsüzleştirici bir etki gösteren bir  gen,  S  çevrede  olmadığı  zaman  iyi  bir  gen  olduğu  için  gen  havuzunda  olumlu  bir seçilime uğramış olabilir ama sonuç olarak, yaşlılıktan ölme geni  <i class="calibre3">olacaktır. </i> Sağaltım ise basit:  <i class="calibre3">S </i> maddesini bedenden uzaklaştırın. </p>
<p class="calibre2">Bu  düşüncenin  devrimsel  niteliği,  S  maddesinin  yalnızca  bir  yaşlılık  "etiketi" </p>
<p class="calibre2">olmasıdır.  Yüksek  derişimdeki  S  maddesinin  ölüme  yol  açtığını  fark  eden  bir  doktor, muhtemelen  S'yi  bir  çeşit  zehir  olarak  düşünecek  ve  S  ile  gövde  işlevlerinin  bozukluğu arasında doğrudan bir neden-sonuç ilişkisi bulmak için kendini zorlayacaktır. Ama bizim düşsel örneğimizde, bu zaman kaybı gibi görünüyor. </p>
<p class="calibre2">Benzer  şekilde,  genç  bedenlerdeki  derişimi  daha  fazla  olan  ve  gençlik  "etiketi" </p>
<p class="calibre2">sayılabilecek bir  <i class="calibre3">Y </i> maddesi de bulunabilir.  <i class="calibre3">Y </i>çevrede olduğunda iyi etkileri olan fakat  <i class="calibre3">Y </i></p>
<p class="calibre2">olmadığında  güçsüzleştirici  etki  yapan  genler,  seçilirler.  S'nin  ya  da  Y’nin  ne  olduğunu bilemeyeceğimiz  için  -böyle  birçok  madde  olabilir-  yalnızca  genel  bir  öngörüde bulunabiliriz:  Yaşlı  bir  gövdede  genç  bir  gövdenin  özelliklerini  ne  kadar  fazla  taklit edebilirsek,  bu  özellikler  ne  kadar  yüzeysel  olursa  olsun,  gövde  o  kadar  uzun yaşayacaktır. </p>
<p class="calibre2">Bir kez daha bütün bunların yalnızca Medawar kuramı üzerine temellendirilmiş </p>
<p class="calibre2">spekülas- [s.76] yonlar olduğunu vurgulamalıyım. Her ne kadar Medawar kuramında bir miktar  gerçek  payı  varsa  da,  bu,  herhangi  bir  yaşlılığa  ilişkin  bozulma  örneğinin  doğru<b class="calibre4"> </b></p>
<p class="calibre2">açıklaması olduğu anlamına gelmez. Şu andaki amaçlarımız için önemli olan, evrime gen seçilimi  açısından  baktığımızda  bireylerin  yaşlanarak  ölme  eğilimlerini  açıklamada zorlanmamız. Bu bölümdeki mantığın temelinde yatan bireyin ölümlülüğü varsayımı, bu kuram çerçevesinde açıklanabiliyor. </p>
<p class="calibre2">Geçiştirdiğim  diğer  varsayımın  -eşeyli  üreme  ve  çaprazlamanın  varolması- </p>
<p class="calibre2">açıklanması  ise  biraz  daha  zor.  Çaprazlamanın  her  zaman  olması  gerekmiyor.  Erkek meyve  sinekleri  çaprazlama  yapmıyorlar.  Dişilerde  de  çaprazlamayı  engelleyici  etki gösteren bir gen var. Bu genin evrensel olduğu bir sinek topluluğunu yetiştirecek olsay-</p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">dık,  bir  "kromozom  havuzu"  oluşacak  ve  bölünemez,  temel  doğal  seçilim  birimi kromozom  olacaktı.  Aslında,  böyle  bir  durumda  mantık  silsilemizi  sonuna  kadar götürecek  olsaydık,  tüm  bir  kromozoma  tek  bir  "gen"  olarak  bakmak  durumunda kalacaktık. </p>
<p class="calibre2">Eşeye karşıt seçenekler de var. Dişi yeşil sinekler bir baba olmaksızın canlı, dişi döller  yavrulayabiliyor  ve  bu  yavruların  her  biri  annelerinin  tüm  genlerini  taşıyorlar ( <i class="calibre3">Zaman  zaman  annesinin  rahmindeki  bir  cenin,  kendi  rahminde  de  daha  küçük  bir</i> <i class="calibre3">cenin  taşıyabiliyor.  Böylelikle,  dişi  bir  yeşil  sinek  aynı  anda  hem  yavrusunu  hem  de</i> <i class="calibre3">torununu doğurabiliyor ve bu yavru ile torun, anne sineğin eş yumurta ikizleri ile aynı</i> <i class="calibre3">oluyor</i>). Birçok bitki, kökçükler uzatarak bitkisel üreme ile çoğalırlar. Böyle bir durumda üreme  [s.77]  yerine   <i class="calibre3">büyüme  </i> terimini  kullanmayı  yeğleyebiliriz;  ama  eğer  biraz düşünürsek  büyüme  ile  eşeysiz  üreme  arasında  pek  az  ayrım  olduğunu  görebiliriz.  Her ikisi  de  basit  mitoz  hücre  bölünmesi  ile  gerçekleşir.  Bazen  bitkisel  üreme  ile  oluşan bitkiler  "anne"  bitkiden  ayrılırlar.  Bazen  de,  örneğin  karaağaçlarda,  aradaki  kökçükler bozulmadan kalır; öyle ki, bir karaağaç korusuna tek bir birey olarak bakabiliriz. </p>
<p class="calibre2">Öyleyse sorun şu: Eğer yeşil sinekler ve karaağaçlar bunu yapmıyorsa, neden biz ve  diğerleri  bir  bebek  yapmadan  önce  genlerimizi  bir  başkasının  genleri  ile  karıştırma zahmetine giriyoruz? Bu gerçekten de ilerlemek için pek tuhaf bir yol gibi görünüyor. Düz kopyalamanın bu tuhaf sapması neden ortaya çıktı ki? Eşeyliliğin iyi tarafı ne?... </p>
<p class="calibre2">Bu, evrimcinin yanıtlamakta çok güçlük çekeceği bir soru. Yanıtlamaya yönelik girişimlerin  çoğu  üst  düzeyde  matematiksel  mantık  kullanır.  Açıkça  söyleyeyim,  bu soruyu yanıtsız bırakacağım. Yalnızca tek bir noktaya değinmek istiyorum. Kuramcıların eşeyin  evrimini  açıklamakta  çektikleri  güçlüğün  en  azından  bir  kısmı,  alışkanlıkla, bireyin  yaşamda  kalabilecek  genlerinin  sayısını  fazlalaştırmaya  çalıştığını  düşünmele-rinden  kaynaklanıyor.  Olaya  böyle  baktığımızda  eşeylilik  bir  paradoks  gibi  görünüyor, çünkü  bir  bireyin  genlerini  çoğaltması  için  "verimsiz"  bir  yol:  Her  çocuk  bireyin genlerinin yalnızca % 50'sini alıyor, diğer % 50 ise cinsel eş tarafından sağlanıyor. Eğer, bir  yeşil  sinek  gibi,  kendisinin  tıpkısı  döller  yapabilseydi,  her  çocukta  genlerinin  % </p>
<p class="calibre2">100'ünü bir sonraki nesile geçirebilirdi. Açıkça görülebilen bu paradoks kimi kuramcıları </p>
<p class="calibre2">[s.78]  grup-seçilimini  kabullenmeye  götürüyor,  çünkü  eşeylilik  için  grup  düzeyinde avantajlar  düşünmek  daha  kolay.  W.  F.  Bodmer'in  kısaca  belirttiği  gibi,  eşey,  "farklı bireylerde tek tek ortaya çıkan mutasyonların tek bir bireyde birikmesini kolaylaştırır". </p>
<p class="calibre2">Ancak  bu  paradoks,  elimizdeki  kitabın  mantığını  izlendiğinde  ve  bireye  uzun ömürlü genlerin kısa süreli bir federasyonu tarafından yapılmış bir yaşamkalım makinesi olarak bakıldığında, daha az paradoksal görünecektir. Böyle baktığımızda tüm bir bireyin bakış  açısından  "verimlilik"  anlamsız  hale  gelecektir.  Eşeylilik  ve  eşeysizlik,  mavi  ve kahverengi  gözlerde  olduğu  gibi,  tek-gen  denetimindeki  bir  özellik  olacaktır.  Eşey  geni tüm diğer genleri kendi bencil amaçları doğrultusunda kullanır. Çaprazlama geni de öyle. </p>
<p class="calibre2">Hatta, diğer genlerdeki kopyalama hatalarının hızını denetleyen genler bile var ( <i class="calibre3">Bunlara</i> <i class="calibre3">değiştirici  deniyor</i>).  Tanım  gereği,  bir  kopyalama  hatası,  yanlış  kopyalanan  genin aleyhine  çalışır.  Ancak,  hatayı  yaptıran  bencil  değiştirici  genin  yararına  ise,  değiştirici gen,  gen  havuzunda  yaygınlaşacaktır.  Benzer  biçimde,  eğer  çaprazlama  olayı,  bir çaprazlama  geninin  yararına  çalışıyorsa,  bu  çaprazlamanın  varoluşu  için  yeterli  bir açıklamadır. Ve eğer eşeyli üreme -eşeysiz üreme ile karşılaştırıldığında- bir eşeyli üreme geninin yararına çalışıyorsa, bu da eşeyli üreminin varoluşuna ilişkin yeterli bir açıklama getirir.  Bir  bireyin  genlerinin  geri  kalanları,  ister  yararlansınlar  ister  yararlanmasınlar, konunun  dışında  kalırlar.  Bencil  genin  bakış  açısından  bakıldığında,  eşey  hiç  de  acayip görünmüyor. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">[s.79]  Burada  döngüsel  bir  tartışmaya  düşme  tehlikesi  var;  çünkü  eşeyliliğin varlığı,  gene  seçilim  birimi  olarak  bakılmasına  yol  açan  tüm  mantık  zincirinin  bir önkoşuludur.  Döngüsellikten  kaçınma  yolları  olduğuna  inanıyorum  ancak  elinizdeki kitap  bu  sorunun  kovalanacağı  yer  değil.  Eşeyler  var.  Bu  kadarı  doğru.  Eşey  ve  çaprazlamanın  bir  sonucu  olarak  da  küçük  genetik  birime  ya  da  gene,  evrimin  temel  ve bağımsız bir aracısı olmaya en yakın aday olarak bakabiliyoruz. </p>
<p class="calibre2">Bencil  gen  terimleri  ile  düşünmeye  başladığımız  anda  daha  az  kafa  karıştırıcı olabilen  tek  paradoks  eşey  değil,  Örneğin,  organizmalardaki  DNA  miktarı,  organizmayı yapmak için gerekenden daha fazladır: DNA'nın büyük bir bölümü hiçbir zaman proteine çevrilmez.  Bireysel  organizma  açısından  bakıldığında  bu  paradoksal  bir  durum.  Eğer DNA'nın  amacı  gövdenin  yapımını  denetlemekse,  böyle  bir  iş  yapmayan  çok  miktarda DNA  bulunması  şaşırtıcı.  Biyologlar  bu  fazlalık  DNA'nın  nasıl  bir  işe  yaradığını bulabilmek için kafa patlatıp duruyorlar. Fakat bencil genler açısından bakarsak, hiçbir paradoks  yok.  DNA'nın  asıl  amacı  hayatta  kalabilmek;  ne  bir  eksik,  ne  de  bir  fazla. </p>
<p class="calibre2">Fazlalık  DNA'yı  açıklamanın  en  basit  yolu,  onun  bir  asalak,  ya  da  daha  iyisi,  diğer DNA'nın  yarattığı  yaşamkalım  makinelerinde  otostop  yapan,  yararsız  ancak  zararı  da olmayan bir yolcu olduğunu düşünmektir. </p>
<p class="calibre2">Kimileri, fazlasıyla gen-merkezli bir evrim görünümüne karşı çıkıyorlar. Eninde sonunda,  diyorlar,  yaşayan  ya  da  ölen  tüm  genleriyle  bütün  bir  bireydir.  Umarım,  bu bölümde,  bu  noktada  bir  [s.80]  anlaşmazlık  olmadığını  gösterecek  şeyleri  yeterince söylemişimdir. Yarışı kazanan ya da kaybedenin kayığın tümü olması gibi, yaşayan ya da ölenler  bireylerdir  ve  doğal  seçilimin   <i class="calibre3">ilk  </i> yansıması  hemen  hemen  her  zaman  birey düzeyindedir.  Ancak,  gelişigüzel  olmayan  bireysel  ölümün  ve  üreme  başarısının  uzun dönemdeki yansıması, gen havuzundaki gen frekanslarının değişmesi biçiminde gözlenir. </p>
<p class="calibre2">Ayrıcalıklı durumlar dışında, ilksel çorbanın başlangıçtaki eşleyiciler için oynadığı rol ile gen havuzunun çağdaş eşleyiciler için oynadığı rol aynıdır. Eşey ve çaprazlama çorbanın çağdaş karşılığının akıcılığını korur. Eşey ve çaprazlama sonucu gen havuzu iyice karışır ve genler kısmen karılmış olur. Evrim, gen havuzundaki bazı genlerin sayıca artması ve başkalarında  sayıca  azalması  sürecidir.  Özverili  davranış  benzeri  bir  özelliğin  evrimini açıklamaya çalışırken, kendimize şu soruyu sorma alışkanlığını edinmeliyiz: "Bu özelliğin gen  havuzundaki  gen  frekansları  üzerindeki  etkisi  ne  olacak?"  Zaman  zaman  gen  dili bıktırıcı hale gelir; daha kısa ve canlı anlatabilmek için eğretilemelere döneceğiz. Ancak, gerektiğinde  gen  diline  geri  dönebilmek  için  bu  eğretilemelere  kuşkucu  bir  gözle bakacağız. </p>
<p class="calibre2">Gen için, gen havuzu, yaşamını sürdürdüğü bir çeşit yeni çorbadır. Günümüzde değişen  tek  şey,  genin  yaşamını  gen  havuzundan  alman  başarılı  arkadaş  gruplarıyla işbirliği  içinde,  birbiri  ardı  sıra  ölümlü  yaşamkalım  makineleri  yaparak  sürdürmesidir. </p>
<p class="calibre2">Bundan  sonraki  bölümde  dikkatimizi,  yaşamkalım  makinelerine  ve  genlerin  hangi anlamda bu makineleri denetlediği konusunda yoğunlaştıracağız. </p>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2"/>
<p class="calibre2">[s.81] </p>
<p class="calibre2">IV. Bölüm  </p>
</body>
</html>
