<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_"></p>

  <h2 class="block_">3. <span>Bulaşıcı Effluvia</span><sup class="calibre4"><sup class="noteref" id="back_note_2"><a title="2" href="../Text/index_split_003.html#note_2" class="calibre5">2</a></sup></sup></h2>

  <p class="block_">Enfeksiyon kavramı çok eski olsa da bununla yakından ilintili olan hastalıkların bir insandan bir başkasına geçebileceği fikri o kadar eski değildir. Kesin olarak tanımlanmış bulaşma kavramları Hristiyan dünyasında muhtemelen ancak Orta Çağ’da milletleri kırıp geçiren korkunç hıyarcıklı veba salgınlarının etkisiyle ortaya çıkmıştır. Vebanın ani ve yıkıcı etkisi birbirlerine rakip bir yığın açıklamanın doğmasına neden olmuştur. Bu açıklamalar arasında tanrının gazabı, gökyüzündeki tuhaf hareketler ve garip hava koşulları yer alsa da hastalığın doğası birçoklarını bu illetin insandan insana geçtiğini fark etmeye zorlamıştır.</p>

  <p class="block_">İlerleyen yüzyıllarda yeniden nükseden veba salgınları bu izlenimi daha da güçlendirmişti. Vebanın bulaşıcı olduğuna ilişkin kanıtların artmasıyla birlikte ise devlet yetkilileri gerekli önlemleri almışlardı. Veba kurbanları tecrit edilmiş, evleri tahtalarla kapatılmıştı. Daha sonra, gemi mürettebatlarının karantinaya alınması uygulaması İtalya’dan başlayarak Avrupa'nın diğer belli başlı limanlarına da hızla yayıldı. Vebanın bulaşıcı olduğunun fark edilmesi iyi niyetli sayılamayacak uygulamalara da yol açmıştı. 1347 yılında Karadeniz kıyısındaki Kefe şehrini kuşatan Tatarlar, şehirde hıyarcıklı veba salgını çıkarmak amacıyla bu hastalıktan ölen insanların cesetlerini mancınıkla şehrin surlarından aşırtmışlardı. Bu olay, uzun biyolojik<span class="calibre1"> savaş tarihinin başlangıcıdır. </span>Hastalıkların bulaşıcı olduğu görüşü Yeni Dünya’dan frenginin gelmesiyle giderek ivme kazandı. Bu yeni ve ölümcül hastalığın cinsel ilişki yoluyla yayıldığı çok geçmeden kanıtlanmıştı. Ancak, kurbanların giderek damgalanmasıyla, frenginin nefesten, giysilerden, kap kacaktan hatta hasta annelerin sütünden bile geçebileceğine inanılmaya başlandı. Müphem bir “ahlaki bulaşma” kavramı geliştiren toplumdaki saygın ve dini bütün bireyler, frengi hastalarından olabild<span class="calibre1">iğince uzak durmaya başladılar. </span>Ancak bulaşıcı hastalığın en belirgin örneği çiçek hastalığıydı. Ülkelerine dönen Haçlılarla birlikte Avrupa’ya gelen çiçek hastalığı nihayet insandan insana geçen bulaşıcı hastalığın en ikna edici örneğini sunuyordu. Dehşet verici, genellikle ölümcül ve Thomas Babington Macaulay’in unutulmaz sözleriyle, “bebekleri annelerinin bile bakmaya korktuğu bir şeye dönüştüren, genç bir kızın gözlerini ve yanaklarını nişanlısına korkunç bir ucube gibi gösteren” bu hastalığın bulaşıcı olduğu dünyanın bazı kesimle<span class="calibre1">rinde yüzyıllardır biliniyordu.</span></p>

  <p class="block_">Avrupa’daki kurbanlarınca bilinmese de takribi olarak 1000 yılında, Çinliler çiçek hastalarının yara kabuklan ve kabarcıklarından elde ettikleri bir tozun nefesle içe çekilmesi yoluyla söz konusu hastalığa karşı aşı yöntemi geliştirmişlerdi. Orta Çağ döneminde, özellikle Ortadoğu’da, çiçek hastalığı sonucu oluşan yaraların kabuklarının ve lenf iltihaplarının keskin fildişi bıçak kullanılarak deri altına yerleştirilmesi yaygın bir pratikti. Ancak o dönemde Avrupa bilimsel, ekonomik ve kültürel açıdan olduğu gibi bu al<span class="calibre1">anda da çok gerilerde kalmıştı.</span></p>

  <p class="block_">Aşılama ve çiçek hastalığının bulaşıcı olduğu fikri on sekizinci yüzyılın başlarına kadar Batı Avrupa’ya ulaşmamıştır. İşte o dönemde, büyük bir aristokrat olan Mary Wortley Montagu, İstanbul çarşılarında bu uygulamayla karşılaştı ve bunun ne kadar önemli olduğunu çok geçmeden kavradı. Kendisi de hastalık yüzünden yara bere içinde kalmıştı ve kaşlarını kaybetmişti; bu nedenle çocuklarını bu illetten korumak istiyordu. Sonuç olarak 1721’de Montagu’nün kızı çiçek hastalığına karşı a<span class="calibre1">şılanan ilk Britanyalı olmuştu. </span>Çok geçmeden onu daha da soylu denekler izledi: Büyük Britanya Krallığının başındaki yeni Hannover Hanedanının çocukları. Hannover Hanedanı üyeleri çiçek hastalığı sayesinde İngiliz tahtına çıkmayı başarmışlardı ancak çocuklarını aynı illete kurban etmeye hiç razı değillerdi. Yine de II. George çocuklarını riske atmadan önce aşıyı birkaç hüküm giymiş suçlunun üzerinde denetmişti. Emsaller oluştukça ve aşılama uygulaması daha güvenli hale geldikçe bıktırıcı eleştirilere karşı ist<span class="calibre1">ikrarlı ilerlemeler kaydedildi.</span></p>

  <p class="block_">Edward Jenner inek çiçeği üzerinde deneyler yapmaya başladığında hâlihazırda Londra ve çevresinde birkaç çiçek hastanesi vardı. Her yıl binlerce insan bu hastanelere bağışıklık kazanmaya gidiyordu. Sağlıkları yerinde ve enfeksiyonla baş edebilecek insanların derilerine hastalıklı çiçek maddesi zerk ediliyor ve bu uygulamadan sağ çıkmaları umuluyordu. Bu intihar etmek gibi aptalca gelebilir ancak kayıtlara bakılırsa ölüm oranı yalnızca 400’de bir idi. Buna rağmen, aşı maddesinin etki standardının tutturulamaması yüzünden, çok sayıda insanın vücudunda büyük biçimsel<span class="calibre1"> bozukluklar meydana geliyordu.</span></p>

  <p class="block_">Aşılama, hastalıkların bulaşıcı olduğu fikrini o denli canlandırmıştı ki generaller bu bilgiyi Britanya’ya gelişinden kırk yıl sonra ölümcül bir şekilde kullanmaya başladılar. 1763 yılında, Sir Jeffrey Amherst, Albay Henry Bouquet’e çiçek kurbanlarının vücut sıvıları bulaşmış battaniye ve örtüleri sorun çıkaran Amerikan Yerlilerine vermelerini emretti. Amherst, “bu tiksindirici ırkın kökünü kazıma” hamlesinde, kimsenin gözünün yaşına bakılmayacak, diye gürlemişti. Bu ölümcül hastalık, iki yüzyıl önce Aztek İmparatorluğunu dize getirdikten sonra, şimdi de onların Kuzeyli komşularını kırıp geçiriyordu. Rahip Increase Mather, “Kızılderililer huysuzluk etmeye başlamışlardı ancak Tanrı Kızılderililere çiçek hastalığını göndererek bu tat<span class="calibre1">sızlığı sona erdirdi” demiştir. </span>On dokuzuncu yüzyılın sonlarına kadar kolera, tifo, tifüs ve difteri gibi salgın hastalıkların da insandan insana geçip geçmeyeceği konusunda şüphe duyulmaya devam etti. Oysa veba, frengi ve çiçek konusunda bir kuşku yoktu. Bu, 1800 yılında, tanınmış İskoç Doktor William Cullen’in hastalık türleri hakkında yaptığı sınıflandırmadan anlaşılmaktadır. Cullen, bu hastalıkları, “bulaşıcı <i class="calibre3">effluvia</i>”nın neden olduğu bulaşan hastalık sınıfına dâhil ederek ayrı tutmuştu. Cullen’a göre, söz konusu hastalıklar kişiler arası temas yoluyla bulaşıyordu. Cullen’m açıklaması mikrop kuramına giden yolda önemli bir adım atıldığını göstermektedir. Ona göre, bulaşıcı <i class="calibre3">effluvia</i> belirgin bir farklılığı bulunmaktaydı: <i class="calibre3">Effluvia</i> bulaştıkları kişilerde her zam<span class="calibre1">an aynı hastalığa yol açıyordu. </span>Nihayet, belli bir hastalığın belli bir nedeni olduğu fikri ortaya atılmıştı. Bu, tıp düşüncesinde zaman zaman, özellikle de İngiliz Doktor Thomas Sydenham’ın on yedinci yüzyıldaki yazılarında ortaya çıkmıştı ancak aynı fikir şimdi tıp kuramının temel bir parçası olma yolundaydı. Şimdilik, organik bir failin hastalığa yol açması söz konusu değildi. Gene de bir şeyin kurbandan kurbana geçtiği ve her zaman aynı hastalığı ortaya çıkardığı fikri tıp literatürüne yerleşmeye başlamıştı. Bu, hastalığın neredeyse tamamen hastanın kişisel geçmişiyle ilgili olduğu ve hastalığa yol açan maddelerle hiçbir ilgisi olmadığını savunan William Brownrigg’in tıbbi dünya görüşünden sonra büyük bir ilerlemeydi.</p>

  <p class="block_">Bazı hastalıkların hem bulaşıcı hem de kendine has olduğu düşünülüyordu, öyleyse mikrop kuramının ortaya çıkması için doktorların hastalıklara yol açan mikrobiyal failleri tespit etmesi gerekiyordu. Kavramların bu şekilde çakışması için otuz-kırk yıl daha geçmesi gerekecekti. Ancak biz şimdi bu olayın gerçeklemesinde pay olan başka bir olguya bakacağız: Hem mikroorganizmaların varlığını hem de onların kokuşma ve çürümede oynadıkları rolü gösteren kanıtların istikrarlı olarak birikmesi.</p>

  <p class="block_3">&nbsp;</p>
</body>
</html>