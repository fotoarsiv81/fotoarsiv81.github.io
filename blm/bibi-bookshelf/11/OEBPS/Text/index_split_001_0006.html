<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2>11. Şarbon</h2>

  <p class="block_">Pasteur Alais’deki dutluklarda çalışırken, bir başka Fransız Paris yakınlarında mikrop kuramının sırlarını açmada önemli bir rol oynayacak olan çök farklı bir hastalık üzerinde çalışmalar yapıyordu. Casimir-Joseph Davaine, Pasteur’un tam zıddıydı: Alçakgönüllü, önyargısız ve gelecek nesiller tarafından çabucak unutulan biri. Ancak yurttaşı gibi o da mikrop kuramını birkaç can alıcı adım daha ileriye götürmek için gerekli olan kararlılığa sahipti. 1863 ve 1870 yılları arasında, Davaine azimli bir şekilde şarbonun mikrobiyal bir hastalık olduğunu kanıtlamaya çabaladı. Her yıl binlerce çiftlik hayvanının ölümüne neden olan şarbon uzun zamandır bir muammaydı. Durduk yere ortaya çıkıp, şarbonlu diğer koyunlarla teması olmayan birçok sürüyü tamamen yok ettiğinden, klasik bulaşma ya da <i class="calibre3">miasma </i>modelleri şarbon için açıklayıcı olmuyordu. Bu yüzden, birçok veteriner uzun zamandır bu hastalığın toprak ve rutubetin bir birleşiminden kaynaklandığını düşünüyordu.</p>

  <p class="block_">Davaine’in paha biçilmez katkısı, mikroskop altında şarbonlu koyunlanrın kanında “çubuk şeklinde cisimcikler” olduğunu fark eden kendinden önceki Fransız ve Alman bilim insanlarının gözlemlerine dayanıyordu. Ama Davaine ancak 1863’te Pasteur’ün fermantasyon hakkındaki çalışmasını okuduktan sonra hastalığın tek nedeninin bu cisimcikler olduğuna ikna olmuştu. Bu önsezisinin doğruluğunu kanıtlama amacıyla hastalıklı bir koyunun karımdan sağlıklı farelere ve tavşanlara nakletti. Üç gün sonra bütün hayvanların öldüğünü görünce sevinçten havalara uçtu. Şarbon sayesinde mikrop kuramının mutlak kanıtını bulmayı başardığından kesinlikle emindi. Ama Davaine’i hayal kırıklığı bekliyordu. İlk deneyinin sandığı kadar etkiley<span class="calibre1">ici olmadığını çabucak kavradı. </span>Onu eleştirenlerin vakit kaybetmeden belirttikleri üzere, Davaine koyunun kanında yer alan çubuk şeklindeki cisimcikleri diğer sıvı ve katı maddelerden ayrıştırmamıştı. Bu yüzden hayvanların şarbona yenik düşmesinin nedeni pekâlâ kanlarındaki başka bir şey de olabilirdi. Yaptığı deney yalnızca hastalığın etken maddesinin vasküler sistemle ilintili olduğunu kanıtlamıştı.<span class="calibre1"> </span>Davaine bunun ardından çok zekice tasarlanmış bir dizi deneye girişti. Bu deneylerden birinde laboratuvar hayvanlarına enjekte ettiği kanda bulunan mikrop miktarıyla oynadı ve çubuk şeklindeki cisimciklerin yoğunluğu ne kadar çoksa hayvanların da o kadar çabuk öldüğünü gördü. Bir başka deneyde, şarbonlu kanı damıtılmış suyla seyreltti ve bakteriler imbiğin dibine çökene kadar bekletti. Daha sonra bir şırınga kullanarak bir dizi kobaya ya imbiğin üstündeki berrak sudan ya da imbiğin dibindeki çamurlu ve yoğun mikroplu sudan zerk etti. Beklendiği gibi imbiğin üst kısmındaki suyu enjekte ettiği kobaylar kısa bir süre rahat ettiler.</p>

  <p class="block_">Bu ikna edici bir şeydi ve 1870’lere kadar şarbonun mikroplardan kaynaklandığı fikri ilerleme kaydetti, Deneylerindeki ustalığına karşın Davaine hâlâ şarbonun nedeninin mikroplar olduğunu kanıtlamış sayılmazdı. Çubuk şeklindeki cisimcikleri tümüyle izole etmek teknik açıdan onun yeteneğini aşıyordu. Daha da önemlisi, hastalığın en tuhaf epidemiyolojik<sup class="calibre4"><sup class="noteref" id="back_note_4"><a title="4" href="../Text/index_split_005.html#note_4" class="calibre5">4</a></sup></sup> özelliğini hâlâ açıklayamıyordu: Nasıl oluyordu da tamamen sağlıklı hayvan sürüleri diğer hasta hayvanlarla temasları olmadığı hâlde neredeyse bir gecede şarbondan telef oluyordu?</p>

  <p class="block_">Davaine’in çalışmalarının tamamlanmadığını düşünenlerden biri de Doğu Almanya’nın ücra bir kasabasında pratisyen hekim olarak çalışan ve evinin arka odasını bir laboratuvara çeviren mik<span class="calibre1">roskobi tutkunu Robert Koch’tu. </span></p>

  <p class="block_3">&nbsp;</p>

  <p class="block_15">Ve Sahneye Robert Koch Çıkar</p>

  <p class="block_">Almanya’nın Harz dağlarında yer alan Clausthal kasabasında doğan Robert Koch, erken yaşlardan başlayarak kendisine sonradan ün getirecek kişisel özellikler sergilemiştir: Sıra dışı bir çalışkanlık, sabır ve azim. Kısa süre de olsa, Göttingen Üniversitesinde Jacob Henle’den tıp eğitimi alacak kadar şanslıydı. Henle 1840’da yazdığı bir makalede mikropların hastalığa yol açmada oynadıkları rol hakkında elde edilen bölük pörçük kanıtlan gözden geçirmiş ve mikropların öneminin potansiyel olarak gerçekten çok büyük olduğu sonucuna varmıştı. Henle savını kanıtlamada yetersiz kaldığı için çok az kimse onu dikkate almıştı. Ama anlaşılan Koch hocasının makalesinin farkındaydı ve mikrop kuramını birçok doktordan çok daha ciddiye almaya hazır bir şekilde 1866’da Göttingen'den ayrıldığına kuşku yoktur.</p>

  <p class="block_">Sonraki yıllarda Koch ve yeni evlendiği karısı, Koch’un mesleğini daha kârlı icra edebileceği bir yer arayışıyla daha da doğuya, Polonya sınırına doğru gittiler. 1870’lerin başında Fransa-Prusya Savaşı sırasında kısa süreliğine cerrahlık yaptıktan sonra Koch, şarbonun sık görüldüğü Wollstein kasabasına yerleşti. 1873 yılında Davaine’in sonuçlan ilgisini çekince biraz şarbonlu kan elde etti ve peş peşe 20 fare kuşağında enf<span class="calibre1">eksiyonu canlı tutmaya koyuldu.</span></p>

  <p class="block_">Davaine’in muhtemelen doğru yolda olduğundan iyice emin olunca, sıra dışı zekâsını şarbon salgınlarının nasıl esrarengiz bir şekilde bir belirip bir kaybolduğunu araştırmaya yöneltti. Şarbona belirli bir mikrobun yol açtığını savunan kuramda ipin düğümlendiği asıl nokta ve Koch’un kafasını durmaksızın meşgul eden konu -çıban yarma, diş çekme gibi işlerin ar<span class="calibre1">asında- işte buydu. </span>Şöyle akıl yürütüyordu: Davaine'in çubuk şeklindeki cisimcikleri şarbonun gerçek nedeniyse, hayvanın bedeni dışında uzun süre yaşayabilmeleri gerekir. Bunu başarabilmelerinin tek bir yolu olduğunu düşünüyordu: Oradan geçen bir hayvan tarafından yenene kadar uyku hâlinde kalabilen sporlara dönüşmek. Koch bu varsayımı sınamak için daha çok şarbonlu kan aldı ve öküz gözlerinden elde edip mikroskop lamı üzerine yaydığı göz sıvısında bu mikropları üretti. Daha sonra olağanüstü bir sabır sergileyerek lamın kapağının altınd<span class="calibre1">a gizemli bir yaşamın belirişini gözlemeye başladı.</span></p>

  <p class="block_"><span>Deneyini tamamladığında Koch çok sevindirici bir şey keşfetmişti. Mikropların şarbonun nedeni olmalarıyla tamamen uy</span><span class="calibre1" >umlu bir yaşam döngüleri vardı.</span></p>

  <p class="block_">Sık sık küçük ipe dizilmiş incilere benzeyen ve aşırı ısı koşullarına ve dış etkenlere dayanıklı olan sporlar üretiyorlardı. Ancak daha fazla göz sıvısı eklenince şarbonlu fare ve koyunlarda hep görülen çubuk şeklinde basillere dönüşüyorlardı. Koch şarbon sporlarının otlayan koyunlar tarafından yutulana dek çimenlerin üstünde kaldıkları sonucuna vardı. Kendilerini besin açısından zengin bir ortamda bulunca gelişiyorlar, dönüşüyorlar, ürüyorlar ve sonunda sonraki kurbanları için geride milyonlarca küçük spor bırakarak ko<span class="calibre1">nakçılarını yok ediyorlardı.</span></p>

  <p class="block_">Bir sonraki bariz adımı atan Koch bu sporları bir grup fareye enjekte etti. Bu fareler hemen şarbona yakalanıp öldü. Ne var ki Koch hâlâ tatmin olmuş değildi. Çünkü şarbonlu basiller belirli bir bakteri tipi olup yalnızca şarbona mı yol açabiliyordu yoksa tüm mikroplar birbirlerine mi benziyordu, Koch bir türlü tam anlamıyla emin olamıyordu. Bu yüzden Koch’un bakteri türlerinin bazılarının hastalığa yol açtığını, bazılarının ise açmadığını kanıtlaması gerekiyordu. Bunu spor üreten başka bir mikrobu ortaya çıkararak başardı. Bu mikrop, farelere enjekte edilince tutarlı olarak şarbon sporlarının ürettiğinden çok farklı sonuçlar veriyordu. Böylece Koch, spesifik mikrobiyal ajanların spesifik bedensel enfeksiyonlara yol açtığı sonucuna ulaştı. En azından, Koch’un kafasında, mikrop kuramının doğruluğu sonunda ortaya konmuştu. Davaine’in başlangıçtaki sezgisinden, giderek güçlenen bir bilimsel kuram doğuyordu.</p>

  <p class="block_3">&nbsp;</p>

  <p class="block_15">Adı Sanı Bilinmeyen bir Doktor</p>

  <p class="block_">1876 baharında Koch, Breslau [bugünkü Wroclaw] Üniversitesinde çalışan bakteriyoloji uzmanı Ferdinand Cohn’a yaranma hissi ve özgüven ifadelerinin tuhaf bir karışımı sayıla<span class="calibre1">bilecek bir mektup kaleme aldı.</span></p>

  <p class="block_"><span>“Saygıdeğer Profesör, bakteriler konusundaki araştırmalarınızdan güç alarak... hatırı sayılır bir süredir şarbonun etiyolojisini inceliyorum. Birçok başarısızlıktan sonra </span><i class="calibre3" >Bacillus anthracis</i><span>'in gelişim döngüsünü tamamen ortaya çıkarmayı başarmış bulunuyorum. Çalışmamamın sonuçlarını fazlasıyla teyit ettiğime inanıyorum. Ne var ki Saygıdeğer Profesör, bakteriler konusunda en önemli otorite olarak çalışmalarımı değerlendirirseniz size müteşekkir olacağım.”</span></p>

  <p class="block_"><span>Cohn daha önce ne yaptığını bilmeyen amatörlerden bu türden bir sürü mektup almıştı ve “Polonya taşrasında yaşayan adı sanı bilinmeyen bu doktordan” fazla bir şey beklemiyordu. Neyse ki Koch’un ziyaret önerisine olumlu yanıt verdi. Birkaç güne kalmadan da alçakgönüllü doktor beraberinde kasalar dolusu deney araç gere</span><span class="calibre1" >ci ve denek hayvanlarla Breslau’ya geldi.</span></p>

  <p class="block_"><span>Yıllar sonra Cohn, “onunla tanıştığım ilk anda emsalsiz bir bilimsel araştırma uzmanıyla karşı karşıya olduğumu anladım,” diye yazacaktı. Bu silik taşralıdan hiç de fazla bir şey beklenmediği için, ilk gün Cohn’un yargısını doğrulayacak şekilde fazla kimse gelmedi. Ama haberler çabuk yayıldı. Koch ün ziyaretin ikinci günü onun gösterisi için daha çok sayıda ünlü doktor gelmeye başladı. İkinci günün sonunda Patoloji Enstitüsü’nün müdürü bir meslektaşına, “Her şeyi bırak ve Koch’u görmeye gel” dedi. Üçüncü gün seyircilerin çoğunu üniversitenin önde gelen bilim insanları oluşturuyordu. Bu son oturumun bitiminde aralarından biri geleceği okurcasına, "Koch daha başka buluşlar yaparak bizi şaşırtmaya ve utandırmaya devam edecek” dedi.</span></p>

  <p class="block_">Eve zaferle dönen Koch oturup sonuçlarını kâğıda döktü ve yayımladı. Böylece uluslararası bir kitlenin ilgi odağı hâline geldi. Gene de elde ettiği ün sayesinde fazlasıyla hak ettiği tam zamanlı bir araştırma işi bulana kadar, beş yıl daha özel hastalarını görmeye devam etmek zorundaydı. Bu arada, onu eleştirenler tamamen <span class="calibre1">yenilgiye uğramışlardı.</span></p>

  <p class="block_">Onu eleştirenlerin iddiası Koch un bile hayvanlardan elde edilen kandaki bakterileri tamamen ayrıştıramamış olmasıydı. Bu yüzden şarbona neden olan şeyin spesifik bir bakteri değil kandaki herhangi bir şey olması hâlâ olasıydı. Birkaç aya kalmadan bu sav, çok yakında Koch’un baş rakibi olacak Louis Pasteur tarafından çok etkileyici bir şekilde çürütüldü.</p>

  <p class="block_3">&nbsp;</p>

  <p class="block_15">Pouilly-le-Fort’da Yeniden Sahneye</p>

  <p class="block_">Pasteur, 1876’da şarbonun mikrobiyal olduğu kuramına muhalif duranları son mevzilerinden püskürtmek için müdahale etti. İlkin, kobaylara enjekte etmeden önce steril bir idrar kültürünün içinde birkaç kuşak şarbon basili üretmeyi başardı. Bu kez kan transferi söz konusu değildi ama yine de eleştirenleri şaşırtan bir şekilde, hayvanlar şarbona yakalanıp öldüler. Pasteur sonra eşsiz güzellikteki Eure-et- Loire’a gitti ve hayvanların doğal ortamda nasıl şarbona yakal<span class="calibre1">andıklarını incelemeye başladı.</span></p>

  <p class="block_">Bir deneyde sağlıklı birkaç koyun bir çitin içine kapatıldı, çitin altında derin bir mezarda on ay önce şarbondan ölen bir koyunun leşi vardı. Çok geçmeden bu koyunlardan biri hastalıktan öldü. Mikroskobu bırakıp küreğe sarılan Pasteur çitin içinde bulduğu çok sayıda yersolucanı dışkısını topladı ve laboratuvarda inceledi. Sevinç içinde birçoğunun şarbon sporla<span class="calibre1">rıyla dolu olduğunu gözlemledi. </span>An<span class="calibre1">cak bu daha bir şey sayılmazdı.</span></p>

  <p class="block_">2 Haziran 1881’de Pasteur o güne kadar kamuoyu önünde yapılmış en gözü pek deneylerden birine girişerek kendisini bilim tarihinin zirvesine oturttu. Yakın zamanlarda şarbona karşı bir aşı bulduğunu ilan etmişti. Kısa bir süre sonra, Pasteur’un halkın önünde gerçekleşen büyük gösterilere olan zaafını bilen Hippolyte Rossignol adlı bir veteriner, aşısının gücünü sınamak için onu halka açık bir toplantıya davet etti. Yeni aşı, şarbon bakterisi, <i class="calibre3">Bacillus anthracis</i>'in seyreltilmiş (yani zayıflatılmış) türevlerinden oluştuğu için, bütün katılımcılar bu toplantının aşının olduğu kadar mikrop kuramının da doğruluğu içi<span class="calibre1">n bir sınav olduğunu fark etti. </span>Rossignol’ü tanıyanlar için bu meydan okumanın ardında neyin yattığı ortadaydı. Birçok defa, bu kendinden emin veteriner, Pasteur için “yüce rahip” ve “peygamber” gibi alaycı ifadeler kullanarak şarbonun mikrobiyal olduğu kuramını açıkça reddetmişti. Pouilly-le-Fort’daki çiftliğinde halka açık bir denemeye ev sahipliği yaparak, mikrop kuramının eksikliklerini herkesin gözleri önüne serebileceği umudunu taşıyordu. Kısacası, Pasteur’un kendi kazdığı kuyuya düşmesi için gereken her şey yapılacaktı.</p>

  <p class="block_">Deney çok katı bilimsel bir kurallar zincirine göre yapıldı. 5 Mayıs’ta 50 adet sağlıklı koyun seçildi. Yirmi beş tanesine Pasteur’ün şarbon aşısı yapıldı, geri kalanlar ise kontrol grubu olarak ayrı tutuldu. 17 Mayıs’ta ilk koyun grubuna bir “koruyucu enjeksiyon” daha yapıldı. Nihayet 31 Mayıs’ta elli koyunun tamamına öldürücü dozda şarbon mikrobu enjekte edildi. Pasteur büyük bir cesaretle, 2 Haziran günü geldiğinde sadece aşı vurulan 25 koyunun hayatt<span class="calibre1">a kalacağı öngörüsünde bulundu.</span></p>

  <p class="block_">2 Haziran'da, dünya basınının temsilcileri, deney sonuçlarını sabırsızlıkla bekleyen editörlerine neticeyi bir an önce bildirebilmek amacıyla Rossignol’ün gösterişsiz çiftliğine akın ettiler. Ne mikrop kuramı ne de aşı kullanımı, sonucun kaçınılmaz olduğunun kabul edilmesini sağlayacak kadar benimsenmemişti. Aslında Pasteur, iki tarafın da son kozlarını oynayacağı büyük günden yalnızca birkaç gün önce, aşılanmış koyunların durumunun hiç de iç açıcı olmadığını ima eden bir telgraf almıştı. Büyük bir risk alarak, olabilecek en yüksek bahse oynuyordu. Bir anlığına halkın karşısında rezil olacağını düşündüğü için morali bozuldu, takımındakileri beceriksizlikle suçladı ve bağırarak birilerinin kendisinin yerine Pouilly-le-Fort<span class="calibre1">’a gitmesi gerektiğini söyledi.</span></p>

  <p class="block_">Ne var ki, o büyük gün geldiğinde şans Louis Pasteur’ün yüzüne güldü. Aşılanmış koyunların biri dışında hepsi hayatta kalmıştı, o tek koyun da karnında taşıdığı fetüsün yol açtığı bir komplikasyondan ölmüştü; kontrol grubundaki 25 koyunun hepsi de şüpheye yer vermeyecek şekilde şarbondan ölmüş ya da can çekişiyordu. Deney tam anlamıyla bir zaferdi. Pasteur, Paris treninden inip Rossignol’ün çiftliğine doğru yola çıktığında coşkulu kalabalıklar tarafından sevgi gösterileriyle karşılandı. Belirli mikropların şarbona yol açmada oynadığı rol kesin olarak kanıtlanmıştı. Üstelik Pasteur’ün elinde çiftçileri milyonlarca frank zarardan kurtaracak ve kendi laboratuvarının kasasını pa<span class="calibre1">rayla dolduracak bir aşı vardı.</span></p>

  <p class="block_">Gene de Haziran 1881’deki bütün övgüleri kendi elinde topladığı tam olarak doğru değildi. Çünkü klasik ders kitaplarının dışına çıkarak bakarsak daha karmaşık bir hikâyeyle karşılaşırız. Bu olayı sadece Pasteur’ün başarısı olarak görmek Pouilly-le- Fort’daki deneye zemin hazırlayan olayları çarpıtmak anlamına gelir. Aslında Pasteur şarbon aşısı çalışmalarının ne tek katılımcısı ne de en önemli kişisidir, şarbon aşısı neredeyse on yıllık yoğun bir ortaklaşa çalışmanın ürünüdür. 2 Haziran 1881 olaylarını gerçekten anlamak için 1870’lerin sonlarına ve laboratuvarda geliştirilen ilk aşıya gitmemiz gerekir.</p>

  <p class="block_3">&nbsp;</p>

  <p class="block_15">İlk Laboratuvar Aşısı</p>

  <p class="block_">Bağışıklık ilkesi antik dönemlerde kanıtlanmıştı. Tarihçi Thukydides, Peloponnesos Savaşı sırasında Yunanları kırıp geçiren veba salgınından söz ederken şunları yazmıştır: “Hastaların ve can çekişenlerin bakımı iyileşenler tarafından yapılıyordu çünkü onlar hastalığın seyrini biliyorlardı ve korkuya kapılmıyorlardı. Çünkü hastalığa bir defa yakalanan bir daha asla yakalanmıyordu.” Daha önce gördüğümüz gibi on birinci yüzyılda Uzak Doğu da çiçek aşısı kullanılmaya başlamıştı. Aşının tesirinden cesaret alan on dokuzuncu yüzyıldaki öncü Fransız mikrop kuramcılarından Dr. Joseph Auzias-Turenne frengiye karşı etkili bir aşı gel<span class="calibre1">iştirmek için yıllarca uğraştı.</span></p>

  <p class="block_">Yıllarca çabalayan Auzias-Turenne başarılı olamadı. Ama yazdığı her makalede tekrar tekrar aşı arayışının temelinde yatan temel fikirlerden birini vurguladı: “Bir virüs başka biçim ve usuller sergileyebilir; virüsler canlanıp güçlenebilir de bozulup zayıflayabilir de.” Pasteur kuşkusuz Auzias-Turenne’in çalışmalarından haberdardı. Aynı zamanda, Jenner’ın hafif atlatılan çiçek hastalığının çiçeğe karşı koruma sağladığı fikrini de biliyordu. Bazı bireylerin hastalığa karşı savaşabilecek etken maddelere sahip olduğu ya da bunları sonradan kazanabileceği gerçeği de Pasteur’un laboratuvarında hayvanların aynı mikroba karşı farklı hassasiyetleri olabileceğini gösteren birçok gözleminde vurgulanan bir husustur. Gene de 1870’lerin sonlarında çiçek aşısı münferit bir tıbbi zafer olarak kaldı. Derken Pasteur 1879 baharında tavuk kolerasına yol açan mikrobu bulunca virülansını, yani öld<span class="calibre1">ürücülüğünü, azaltmanın yollarını aramaya başladı.</span></p>

  <p class="block_">Söylenceye göre, Pasteur bir tavuk kolerası mikrobu kültürünü unutur, şans eseri birkaç ay sonra da bu kültürü bir grup tavuğa enjekte eder. Birkaç gün sonra bu tavukların hiçbirinin zarar görmediğini fark ederek şaşırır, aynı tavuklara bu kez tamamen gelişmiş tavuk kolerası bakterisi enjekte eder. Tavuklar yine hayatta kalınca Pasteur bakterileri sadece havaya maruz bırakmanın bile onların zayıfla<span class="calibre1">masına yol açacağını fark eder.</span></p>

  <p class="block_">İşin doğrusu, laboratuvar kayıtlarını tuttuğu defterden yakın zamanlarda anlaşıldığı üzere, bu önemli deney asla yapılmamıştır. Aslında, Pasteur ve ekibinin tavuk kolerası içeren karışımları birkaç hafta öylece bırakırlarsa bakterilerin gücünün azalacağını fark etmesi aylar sürmüştür. Aniden gerçekleşen bir aydınlanma anı söz konusu değildir. Pasteur’un bakterilerin oksijene maruz kalınca zayıfladığım fark etmesi sözü geçen efsanevi d<span class="calibre1">eneyden bir yıl sonra olmuştur.</span></p>

  <p class="block_">Dahası, laboratuvarda geliştirilen ilk aşıya önayak olan yenilik, Pasteur’e değil baş asistanı Emile Roux’ya atfedilebilir. Roux, Pasteur’ün yardımcıları arasında her şeyi onaylama eğilimini en az taşıyan kişiydi. Alev gibi parlayan öfkesiyle tanınan Roux, yaptığı araştırmanın değeri konusunda şüpheleri olduğunu söyleyen bir generale hakaret ettiği için askeri tıp okulundan atılmıştı. Kısa bir süre sonra, yoksulluk çektiği için öğretmenlik yaptığı dönemde, söz dinlemeyen bir öğrencisinin boğazını sıkarak onu neredeyse öldürecekti. Sonunda Paris’teki Hotel-Dieu hastanesinde sıradan bir işe girmişti. Derken şans yüzüne güldü. O sıralar Pasteur’le birlikte çalışan eski bir öğretmenine rastladı, öğretmeni ona Pasteur’un takım<span class="calibre1">ında birlikte çalışmayı önerdi.</span></p>

  <p class="block_">Ünlü Pasteur’le çalışmasına karşın Roux bağımsız ruhundan hiçbir şey kaybetmemişti. Kendi araştırmalarını yaparken aklına tavuk kolerası karışımını oksijen akımına tutma fikri geldi. Bunun neden işe yaradığını anlayamamıştı. Ama 1880’lerin ortalarında ilk laboratuvar aşısı geliştirilmişti. O tarihten itibaren Pasteur’un çabalan neredeyse tamamen aşı çalışmalarına odaklandı. Bu dönemde dikkatin<span class="calibre1">i şarbon üzerine yoğunlaştırdı.</span></p>

  <p class="block_">Ne var ki Pasteur’ü nahoş bir haber bekliyordu. Temmuz 1880’de Fransız veteriner Jean-Joseph Henri Touissant canlı şarbon mikrobu içeren bir sıvıyı ısıya tabi tutarak etkili bir şarbon aşısı geliştirdiğini ilan etti. Pasteur bitiş çizgisinde yenildiğini duyunca telaşa kapıldı. Ancak Touissant'ın aşısının hiç de güvenilir olmadığı anlaşılınca derin bir nefes aldı. Yarışı kaybetmediğini gören Pasteur gayretlerini artırdı ve iş arkadaşlarından yaz tatillerini iptal etmelerini istedi. Nihayet Şubat 1881’de, Touissant’ın en azından kısmen başarısız olduğu yerde Pasteur ve ekibi başarılı oldu. Şarbon bakterileri oldukça dirençli sporlar ürettiği için bir aşı geliştirmek tavuk kolerasına nazaran çok daha zordu. Bu durumda sadece havaya maruz tutma yeterli değildi. Bir alternatif peşinde olan Pasteur, muhtemelen Touissant’ın ısıya tabi tutma yönteminden esinlenerek, sporların oluşmadığı dolayısıyla bakterilerin zayıflamasına olanak tanıyan spesifik bir sıcaklık derecesi arayışına girdi. Sıra dışı bir teknik ustalık ve Touissant’ın çalışmasında görülmeyen bir kesinlikle, Pasteur şarbon bakterilerinin 42°C’de zayıflamaya başladığını keşfetti<span class="calibre1">.</span></p>

  <p class="block_">İşte bu noktada Rossignol ona meydan okudu. Pasteur onun şartlarını bariz bir şevkle kabul etti. Ancak kötü bir şeyler olacağı içine doğmuş olmalıydı. Çünkü kamuoyunun bilmediği bir şey vardı: Aşı hazır falan değildi. Haftalarca titiz çalışmaya karşın Pasteur’ün aşısı Touissant’ınkinden sadece birazcık daha etkiliydi, yalnız nedense Pasteur bu konuyu hiç önemsemiyor gibiydi. Deneye ancak üç hafta kala yapılan küçük çaplı bir deneme halka rezil olmanın işten bile olmadığını gösteriyordu. Pasteur’un şansına, ekibi 1881’in başlarında Touissant’ın bakterileri zayıflatma konusunda geliştirdiği bir yeniliği haber aldı. On yıl önce, Davaine bazı antiseptiklerin şarbon basillerini öldürebileceğini kanıtlamıştı. Ağustos 1880’de Touissant bu ayrıntıdan hareketle şarbon bakterilerini zayıflatmak amacıyla karbolik aside yatırmıştı. Touissant’ın elde ettiği sonuçlar ümit vaat ediyordu. Kısa bir gecikmenin ardından yeni yönteminin ayrıntılarını Roux’ya ifşa etti, Roux da bu bilgileri patronu Pasteur’e aktardı. Pasteur ısıyla zayıflatılmış aşılar üzerine çalışmaya devam ederken asistanlarından Charles Chamberland şarbon basillerini zayıflatmada en etkili kimyasalı bulmak için deneyler yapıyordu. Chamberland sonunda şarbon sporlarını potasyum bikromat ile yıkamanın e<span class="calibre1">n iyi sonucu verdiğini buldu.</span></p>

  <p class="block_">Kabul gören anlatımların tersine, Pouilly-le-Fort’da Pasteur’un değil Chamberland'in aşısı kullanılmıştı. Pasteur bu denemeden ancak aylar sonra ısı kullanımını geliştirme şansına kavuşmuştur. Sonrasında bu, yavaş yavaş şarbon aşısı geliştirmede en yaygın yöntem haline gelmiştir. Ancak her iki yöntem de Touissant’a çok şey borçludur. Touissant’ın keşiflerini en iyi şekilde değerlendirmek için ne eğitimi ne de araç-gereçleri vardı. Ne var ki, Touissant’ın çalışmaları, Pasteur un ekibi tarafından başarıyla kullanılınca, önemli bir bili<span class="calibre1">msel başarı haline dönüşmüştür.</span></p>

  <p class="block_">İlk şarbon aşılarının geliştirilmesini sürece müdahil olan kişilerin mektuplarına ve not defterlerine dayanarak ele alan bu açıklama, bilimde yalnızca rekabetçi ruhun değil aynı zamanda hızlı fikir alışverişlerinin, esinlenmenin ve teknik bilginin önemini öne çıkarıyor. Pasteur hiçbir şekilde meslektaşlarına ve rakiplerine toz yutturarak her zaman en önde giden biri değildi. Touissantm ve Roman başarıları olmasa ilk güve<span class="calibre1">nilir şarbon aşısı dünyanın birinde geliştirilebilirdi.</span></p>

  <p class="block_"><span class="calibre1">Bu gözlemin amacı, Pasteur’u </span>yerleştirildiği yüksek kürsüden alaşağı etmek değildir. Bilim deki birçok olay, işbirliği yapmanın ve başkalarının görüşlerinden yararlanmanın, bilimsel ilerlemede, bireysel girişimden çok daha büyük bir işlevi olduğuna işaret eder, Birçok durumda, gerçeğin izini süren dâhinin tek başına kıskançlığı, cehaleti ve akılcılık karşıtı kilise dogmalarını alt etmesinin basmakalıp romantik bir düşünceden başka bir şey olmadığı görülür. Kısaca, iyi bilim ortaklaşa bir girişimdir. Bununla birlikte, Pasteur son derece sıra dışı yetenekli bir adamdır.</p>
</body>
</html>