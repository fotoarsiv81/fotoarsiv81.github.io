<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_"></p>

  <h2 class="block_">8. İ<span>ki Düello</span></h2>

  <p class="block_">Kendiliğinden türeme hakkındaki tartışmaları 185O yılında kördüğüm halinde bırakmış-tık. Kimyager Justus von Liebig'in azameti, onu izleyen birçoklarının Spallanzani ve Schvvann’ın mikropların çürümeye yol açtığına ilişkin kanıtları-nı reddetmesine yol açmıştı. İşte Louis Pasteur bu çok kritik kavşakta sahneye çıktı. Ailesi Fransa’daki sakin Arbois kasabasında bugüne kadar tabakçılıkla geçimini sağlamıştı ancak oğulları inanılmaz derecede ve genellikle de acımasızca hırslı biriydi. Başarı için duyduğu bu heves, Yanmada Savaşı'nda gösterdiği kahramanlıkları anlatan babası tarafından kamçılanmış olabilir. Kaynağı ne olursa olsun, genç Pasteur içinde onu büyük bir insan yapacak bir şeyler olduğuna emindi. Kendine olan güveni onu yer yer dayanılmaz derecede kibirli yapsa da, 1850’li yıllarda, daha 30 yaşındayken, “karısının adını geleceğe taşıyacağını” iddia edecek kadar kendini beğenmiş birine tıp bilimi şiddetle ihtiyaç duyuyordu.</p>

  <p class="block_3">&nbsp;</p>

  <p class="block_"><b>Liebig’in Hezimeti</b></p>

  <p class="block_">Pasteur’un ilk buluşları biyoloji yerine kimya bilgisinden kaynaklanıyordu. 1850’lerin ortalarında Lille’de kimya öğretmeniydi. Bu bölge bira imalatçıları, şarap tüccarları ve sirke üreticileriyle dolu olduğundan mayalanma kimyasına derin bir ilgi göstermesi son derec<span class="calibre1">e doğaldı.</span></p>

  <p class="block_"><span class="calibre1">Pasteur’</span>un araştırma projesi genellikle sirkeleşmiş şarapta bulunan bir bileşik olan tartarik asidin kristalize yapısı hakkındaydı. Polarize ışık kullandığı deneyleri, asit kristallerinin atom düzeyinde birbirinin aynadan yansıması gibi duran iki farklı biçimde var olabileceğini gösterdi. Bu kulağa pek de heyecan verici gelmeyebilir. Ancak daha önce hiçbir kimyacı bu tür asimetrik bir moleküler düzenleme tespit etmemişti: Pasteur kesinlikle yepyeni bir şey keşfetmişti. Ama bu önemli miydi? İyice merakı depreşen ve keyiflenen Pasteur, bu asimetrik bileşiklerin nasıl oluştuğunu bulmaya karar verdi. Sonunda doğru yanıtı buldu: Bunlar yalnızca yaşayan mikroorganizmaların sürece müdahil olmasıyla ortaya çıkabiliyorlardı. Tartarik asit de çoğunlukla şarap yapımı sırasında ortaya çıktığından, Pasteur mayalanmanın da mikropların etkimesine gereksinim duyduğu sonucuna vardı. Böylece dolambaçlı bir yoldan kendisini Justus von Liebig ile ihtilafa düşmek üzere buldu. Bu şiddetli bir karşılaş<span class="calibre1">ma olacaktı.</span></p>

  <p class="block_">Liebig’in mayalanmadan esinlenen mikrop kuramlarına karşı muhalefeti şarap, bira ve sirkenin tamamen kimyasal bir süreçle üretildiğine inanmasından kaynaklanıyordu. Mikropların olmaları gereken yer orası olduğu için çözünen ya da mayalanan maddenin içinde bulunduğunda ısrar ediyordu. Ama Liebig, hem haksız olması hem de zeki ve kararlı bir rakibe karşı durması açısından iki kat şanssızdı. Birkaç yıl geçmeden Fransız rakibi, mayalanmanın yaşayan mikroorganizmalara bağlı olduğunu göstermekle kalmamış, bir mikroorganizmanın şarap, bir diğerinin sirke, bir başkasının bira, diğerlerinin ise çürük ya da berbat kokan lapamsı bir bulamacın yapımında <span class="calibre1">rol oynadığını da kanıtlamıştı.</span></p>

  <p class="block_">1857’de Pasteur’ün amacı fermantasyon sürecinde kullanılan mayanın kimyasal bileşiklerden değil mikroorganizmalardan oluştuğunu kanıtlamaktı. Cagniard de Latour da yirmi yıl önce aynı şeyi yapmaya çalışmış ve tıpkı yaşayan hücrelere benzeyen, “basit, saydam, yuvarlak, birazcık uzamış, nerdeyse renksiz” yuvarlar gördüğünü yazmıştı. Ama Liebig, Latour’un sonuçlarını yetersiz bularak ciddiye almaksızın bir kenara itmişti. Bu durum Pasteur’e mayanın aslında canlı olduğunu kanıtlamak için çok daha fazla kanıta ihtiyaç duyulduğunu gösterdi. Fermantasyon sürecinde tıpkı diğer yaşayan organizmalar gibi mayanın da uygun besinlerin olması koşuluyla çoğaldığını ve ür<span class="calibre1">ediğini göstermesi gerekiyordu.</span></p>

  <p class="block_">Su-şeker çözeltisi, maya ve amonyaktan oluşan bir eriyiği karıştırarak işe başladı, fermantasyon tamamlanınca ise geri kalan değişik öğelerin miktarını ölçtü. Su-şeker çözeltisindeki karbonun ve amonyaktaki azotun maya taralından emildiğini ve hücre benzeri yeni yuvarlar üretmek üzere kullanıldığını büyük bir heyecanla fark etti. Maya miktarı tam da sağlanan besleyici madde miktarıyla doğru orantılı olarak artmıştı. Kısacası, maya tıpkı canlı <span class="calibre1">bir organizma gibi davranmıştı.</span></p>

  <p class="block_">Pasteur bu deneyin ardından, “geceleri gaz lambası ile odasını aydınlatarak” sonu gelmez saatler boyunca mikroskobundan yeni maya yuvarlarının nasıl ortaya çıktığını pür dikkat gözlemledi. Gördüğü her şey, yaşayan hücrelerin ortaya çıkışını izlediğine işaret ediyordu. Eski yuvarlar kalın zarlarıyla ayırt edilebiliyorlardı, bunların üzerinde ise sık sık minik tomurcuklara benzeyen şeyler beliriyordu. Bu tomurcuklar daha sonra büyüyor, zarları kalınlaşıyor ve “anne” yuvardan kısmen kopuyorlardı. Yüzlerce kez tekrarlanan bu süreç sonunda maya hücrelerinden oluşan yılan gibi uzun zincirler ortaya çıkıyordu; bu hiç de inorganik kimyasal bir tepkimeye benzemiyordu. İşin içinde Pasteur'ün daha önceki deneylerde kazandığı hüner de olunca, bu kolayca tekrarlanabilen gözlemler bilimsel camianın çoğunu Liebig’in yanılmış<span class="calibre1"> olduğuna ikna etmeye yetmişti.</span></p>

  <p class="block_">Bu araştırmaları sırasında Pasteur, can alıcı bir keşif daha yaptı. Şarabın, biranın ve sirkenin görünüş bakımından çeşitlilik arz eden mikroorganizmalar barındırdığını göstermeyi başardı ve farklı mikropların farklı etkilere yol açtığı sonucuna ulaştı. Ona karşı çıkanlar, zaman kaybetmeden, mikropların benzer görünmeseler de tıpatıp aynı şekilde davranabileceğine dikkat çektiler. Pasteur bir dizi harikulade deneyle, belirli mikrop biçimlerini ayırarak, onları çeşitli akışkan ortamlara zerk edip b<span class="calibre1">u iddiaya gereken cevabı verdi. </span>Çok geçmeden bu yöntem, nihai ürünün alkol mü yoksa başka bir şey mi olduğunu katılan mikrop türünün belirlediğini gösterdi. Örneğin, şeker solüsyonuna yalnızca maya katınca hep alkol elde ediliyordu, oysa <i class="calibre3">Mycoderma</i> adını verdiği bir bakteriyi de katınca sirke elde ediyordu. Butirik asit ortaya çıkaran ancak yalnızca oksijensiz ortamlarda işlev görebilen bir organizmayı keşfetmesiyle, belirli mikropların varlığına ilişkin ek kanıtlar bulmuş oldu. Bu deneyler, bakterilerin elinden her iş gelen organizmalar olmadığını gösterdi. Tersine, her biri doğası gereği yalnızca ve yalnızca kendisine ver<span class="calibre1">ilen görevi yerine getiriyordu.</span></p>

  <p class="block_">Fransızların gönlünde özel bir yere sahip olan sıvıyla yaptığı deneylerle, Pasteur rakiplerine son darbesini indirdi. Daha önceki çalışmaları hakkındaki raporlardan etkilenen imparator III. Napoleon onu bizzat şarapçılık sektörünü altüst eden “şarap hastalıklarını” incelemeye çağırdı. Siyasi anlamda katı bir muhafazakâr olan Pasteur daveti severek kabul etti. Becerikli yardımcısı Emile Duclaux ile birlikte kendi memleketi Arbois’da bir laboratuvar kurdu. Birkaç hafta geçmeden bir ölçü mayaya belli bakterilerin karışmasının şarapların ekşimesine yol açtığını buldular. Bu bakterileri ayırıp diğer fıçılara da aynı bakterilerden ekleyince o fıçılardaki şaraplar da ekşidi, izleyen aylarda Pasteur ve Duclaux bazıları şarabı yavanlaştıran, köpürten ya da berbat kokan bir lapaya dönüştüren b<span class="calibre1">aşka bakteriler de keşfettiler.</span></p>

  <p class="block_">Onların çalışmaları sayesinde 1860’larda şarap üreticiliği eskiye nazaran çok daha az riskli bir iş haline geldi. Pasteur ve Duclaux şarapçılara hangi fıçıların bozulduğunu tespit etmeleri için mikroskop kullanmayı öğrettiler. Bu sayede fıçıların içindekiler dökülerek daha çok zaman ve para israfının önüne geçilebiliyordu. Üstüne üstlük, Pasteur ısının kontrol edilmesiyle olgunlaşmış şarabın içindeki zararlı bakterilerin öldürülebileceğini gösterdi. Böylece sütün işlenmesinde kullanılarak daha da ünlenecek olan “pastörizasyon<span class="calibre1">” doğdu.</span></p>

  <p class="block_">Ardında bir yığın başarı bulunan Pasteur, çoktan ülke çapında şöhret olma yoluna girmişti. Liebig onun yükselişini artan bir endişeyle izliyordu. 1871’de on yıldır yazmakta olduğu bir incelemeyi yayımlayarak karşılık verdi. Ama kısa süre önce Almanlar karşısında askeri hezimete uğrayan Fransızlar için bu çarpışmanın sonucu hezimetin tam tersi oldu. Pasteur meydan okuyarak Liebig’e fermantasyon esnasında bir sirke fıçısını kaynatmasını istedi. Liebig'in kimya kuramına göre, böyle bir şey sirke üretimini hiçbir şekilde engellemezdi. Ama mikroorganizmalar gerekliyse, ısının yok edici özelliğinden dolayı fermantasyon sekteye uğrardı. Fransız Bilimler Akademisi havada zafer kokusu alıyordu, derhal Liebig’e deneyi finanse etmeye hazır olduklarını yazdılar. Yenileceğini hisseden Liebig cevap bile yazamadı.</p>

  <p class="block_3">&nbsp;</p>

  <p class="block_15">Felix Pouchet'nin Kaçışı</p>

  <p class="block_">Fermantasyonla ilgili araştırmalar yapması yüzünden Pasteur kendisini kaçınılmaz olarak kendiliğinden türeme konusunda bitmek bilmeyen bir tartışmanın içinde buldu. 1858 yılında vatandaşı Felix Pouchet kendiliğinden türemenin doğruluğunu kanıtlayabileceğini söyleyerek meydan okuduğunda düelloyu kabul edecek kişi kuşkusuz Pasteur’dü. Kendi çapında tanınmış bir bilim insanı olan Pouchet hava geçirmeyen bir cıva teknesinde saklanan, “kaynatılmış saman karışımları”nın birkaç gün ya da hafta geçtikten sonra açık bir şekilde yaşam belirtileri gösterdiğini iddia ediyordu. Lille’den ayrılıp Paris’e gelen Pasteur bu iddiayı çürütmeye koyuldu. Birkaç yıl sonra, 1864’te, kendiliğinden türeme kuramını uydurma bilimsel fikirler mezarlığına nasıl gömdüğünü Sorbonne’da toplanan seçkin Fransız bilim insanlarına anlattığı konuşmasıyla onları coşturdu. Pasteur, Paris’teki laboratuvarından Pireneler'e, oradan Fransız Alpleri’nin zirvelerinde yer alan Mer de Glace’a kayan muharebe alanındaki bir dizi taarruz ve karşı taarruzdan oluşan, kendisi ve Pouchet arasındaki destansı mücadelenin öyküsünü anlattı. Pasteur konuşmasını bitirerek tarihi bir zafer ilan etmiş, yenilmiş ve kibri kırılmış hâldeki Pouchet’yi memleketi Rouen’e kaçmak zorunda bırakmıştı. Bilim tarihinde bu sayfanın nihayet kapanmasıyla, Fransız bilim <span class="calibre1">çevreleri rahat bir nefes aldı.</span></p>

  <p class="block_"><span class="calibre1">Pasteur’</span>un Sorbonne’da anlattığı deneyler tarzları açısından Spallanzani ve Schvvann’ınkilere benziyordu. Bununla birlikte, Pasteur bazı çarpıcı yenilikler de getirmişti. Örneğin kaynamış su-şeker çözeltisini, her birinin boynu farklı şekilde eğilmiş, kuğu boyunlu imbiklere koymuştu. Bu eğiklikler havayla taşman maddelerin imbiklere ulaşmasını farklı derecelerde engelliyor ancak oksijen girişini önlemiyordu.</p>

  <center><img src="../Images/image2.jpeg" width="400px"/></center>

  <p class="block_1" style="text-align: center;">Resim 2: Pasteur’un kuğu boyunlu imbikleri Oeuevres de Pasteur’den, Cilt 2, Paris, 1922.</p>

  <p class="block_"><br/></p>

  <p class="block_">Pasteur'ün beklediği gibi havayla taşınan maddelerin çözeltiye ulaşması ne kadar kolaysa, fermantasyon o kadar etkili oluyordu ancak mikrop taşıyan partiküller imbiğin dolambaçlı büklümlerinde takılıp kalınca fermantasyon gerçekleşmiyordu. Organik çözeltileri kaynatmanın onların yeni yaşam biçimleri türetme gücünü yok ettiğini Needham gibi Pouchet de iddia etti. Böyle olunca, Pasteur büyükbaş hayvanlardan hava geçirmeyecek şekilde yalıtılıp, inkübe edilip, daha sonra mikrop taşıyıp taşımadıklarını görmek üzere incelenmeden önce ısıtılmasına gerek kalmayan mikropsuz sıvılar elde etmenin bir yolunu buldu. Birkaç hafta geçmesine rağmen yine ne mikrop ne de kokuşma görüldü. Bu deneysel bilimin ulaşabileceği en iyi noktaydı ve Pasteur bir kez daha usta bir bilim i<span class="calibre1">nsanı olduğunu ortaya koymuştu.</span></p>

  <p class="block_">Ne var ki Pasteur un Sorbonne’da itiraf etmediği şey, birçok deneyinin aslında Pouchet’nin bulgularını sanki doğrular nitelikte olduğuydu. Şu anda bunun, Pasteur’un bile, bulaşmayı her zaman önleyememesinden kaynaklandığını biliyoruz. Ama 1860’larda hatanın kendiliğinden türemenin saçmalık olduğuna inandığından mı, yoksa deneyde kullandığı aygıtlardan mı kaynaklandığını nesnel olarak bilmesinin yolu yoktu. Gerçekten de, Pasteur’un not defterlerinin yakın dönemlerde incelenmesiyle, onun kendiliğinden türeme kuramını çürütmeye baştan kararlı olduğu anlaşılıyor. Kısmen de olsa bunun nedeni, muhafazakâr dinsel ilkelerinin onu yalnızca Tanrı’nın yeni bir canlı yaratabileceğine inandırmış olmasıydı. Bundan o kadar emindi ki, imbiklerde mikroplar çıkmayınca defterine her zaman “başarılı”, çıkınca ise “başarısız” diye not düşüyordu. Kendiliğinden türeme, Louis Pasteur’e kötü bir bilimsel fikir gibi gelmenin yanı sıra onun dinsel<span class="calibre1"> inançlarına da ters düşüyordu.&nbsp;</span></p>

  <p class="block_">Pasteur’ün deneyleri inandırıcı ve olağanüstü derecede ustacaydı ancak yapmayı başaramadığı çok önemli bir deney vardı. Seksen yaşına merdiven dayamış olmasına karşın, 1864’de, Felix Pouchet Pireneler’e tırmanmış ve içinde steril bir saman karışımı olan bir imbiği açık havaya maruz bırakmıştı. Pasteur’un kendi yaptığı deneyler dağ havasının neredeyse mikropsuz olduğunu göstermiş olsa da, Pouchet’nin imbikleri sonradan belirgin şekilde yaşam belirtileri göstermiş, Pouchet de bunun üzerine bir kez daha yaşam belirtilerinin ortaya çıkması için sadece oksijen ve organik maddenin yeterli olduğunu ileri sürmüştü. Karşılık olarak Pasteur sadece rakibinin yön<span class="calibre1">temlerini eleştirmekle yetindi.</span></p>

  <p class="block_">Ancak, Pouchet gibi Pasteur de birkaç dakika kaynatmanın bütün mikropları öldüreceği şeklindeki yanlış varsayımla hareket ediyordu. Oysa Pouchet’nin deneyini bir de kendisi yapsa kendisini bir ikilem içinde bulurdu. Sonradan samanın genellikle yalnızca tekrar tekrar kaynatma ve soğutma işleminden sonra öldürülebilen bakteriler içerdiği ortaya konacaktı. Pouchet’nin samanı muhtemelen bu türden bakteriler içeriyordu. Kabul etmesi zor da olsa Pasteur’ün bu hususta kuralına göre oynamaktan kaçınmış olmasının aslında bilimin ilerlemesine yaramış olduğu kuşkusuzdur. Kısa bir süreliğine bilimsel yöntemin dar yolundan ayrılarak ve Pouchet'nin Pireneler’deki deneyini tekrarlamaya yanaşmayarak Pasteur, aslında kendisini ve bütün dünyayı inanılmaz büyüklükteki bir kaf<span class="calibre1">a karışıklığından kurtarmıştır.</span></p>

  <p class="block_">İşin doğrusu, Fransız bilim çevreleri 1864’e kadar Pouchet’den usanmıştı. Bu, bilimle olduğu kadar dinle de ilgiliydi. 1700’lerin sonlarından başlayarak kendiliğinden türeme, insanlığın ve diğer bütün karmaşık organizmaların kendi kendilerine ortaya çıkan “monad” adı verilen mikrobiyal organizmalardan evrildiği yönündeki dine aykırı savla derinden bağlantılıydı. Fransa’nm 1860’Iardaki dinsel ve politik anlamda yoğun muhafazakâr atmosferinde, bilim insanlarının Pasteur’un haklı, Pouchet’nin ise tehlikeli bir sapkın olduğuna inanması pek de zor olmadı. 1865’de muhafazakâr Fransız bilim insanlarından oluşan ve resmi olarak görevlendirilmiş bir komisyon ikinci kez aleyhinde oy kullanınca, Pouchet gururu incinmiş bir insan olarak Rouen’e çekilmek zorunda kaldı. Pouchet bir komploya kurban gittiği hissinden mustarip olmuş olabilir ancak hiç de adil olmayan bir kavgada yenilgiye uğradığından emin olarak Paris’ten ayrılmış olduğu kesindir.</p>

  <p class="block_3">&nbsp;</p>

  <p class="block_15">Tyndall ve Cohn</p>

  <p class="block_">Pouchet’nin gidişinden sonra Fransızlar kendiliğinden türeme düşüncesini büyük oranda terk ettiler. İngiltere’deki destekçilerin hayatı da gün geçtikçe zorlaştırılıyordu. İrlanda doğumlu fizikçi John Tyndall havayı yoğunlaştırılmış ışık huzmeleriyle aydınlatarak ve havanın içinde taşıdığı büyük miktardaki “uçuşan maddeleri” göstererek izleyici kitleyi çoktan büyülemişti. Tyndall daha sonra çok önemli kavramsal bir bağlantı kurdu. İnsan hastalıkları ile biyolojik fermantasyon süreci esnasında organik maddelerin parçalanması arasında güçlü benzerlikler olduğunu ileri sürerek bir ışık huzmesini işaret etti ve seyircilerin görebildiği yüz binlerce toz zerreciğinin her birinin potansiyel olarak ölümcül mikroplar taşıdığını savladı. Tyndall desteksiz konuşmuştu ama hedefi tam on ikiden vurmuştu.<span class="calibre1"> </span>1876’da geride kalan kendiliğinden türeme savunucularını susturmak amacıyla iki sıra dışı özelliği olan küçük kapalı bir kutu tasarladı. Kutunun sıra dışı özelliklerinden ilki, organik madde içeren deney tüplerinin kutunun altından sokulmasıydı. İkincisi ise iç yüzeylerine gliserinli yapışkan bir karışımın sürülmesiydi. Tyndall birkaç gün kendi hâline bıraktığı kutuya bir ışık huzmesi tuttu ve havayla taşınan bütün zerreciklerin ya zeminde ya da kutunun yapışkan yüzeylerinde toplandığını gördü. Daha sonra deney tüplerinin içinde birikenleri kaynatıp, deney tüplerini kutunun içine ağızları açık bir şekilde soğumaya bıraktı. Beklediği gibi organik madde birkaç gün sonra bile hâlâ sterildi. Yaptığı deney oksijen ve organik maddenin mikrop oluşturmak için yeterli olmadığını göstermişti; bunun olması için havayla taşman parçacıklar elzemdi ve deney tüplerinin enfekte olması için gerekli olan bu parçacıklar artık yoktu.</p>

  <p class="block_">Ama Tyndal’ın tartışmaya en büyük katkısı bir sonraki sene geldi. Hem Pouchet hem de İngiliz Doktor H. Charlton Bastian dikkatli bir şekilde kaynatılmalarına ve atmosferik havadan uzak tutulmalarına karşın maddelerin kokuştuklarını gözlemlemişlerdi. Bu gözlem de onları kendiliğinden türemenin gerçekleştiği konusunda ikna etmişti. Buna karşılık, Tyndall asıl darbeyi bazı mikropların sanıldığından çok daha zor yok edilebildiklerini göstererek indirmiş oldu. Gerçekten de bazı mikroplar ısıya dayanıklıdır ve yalnızca sırayla kaynatma ve soğutma işleminden sonra öldürülebilirler. Diğer bir deyişle, Tyndall, Pouchet ve Bastian'm ısıya dayanıklı bakteriler olduğunu keşfettiklerini ancak bunu fark edemediklerini ortaya çıkardı. Bu bulgular, çok geçmeden Alman bakteriyolog Ferdinand Cohn tarafından doğrulandı ve büyük oranda geliştirildi. 1876 da, Cohn, büyük ihtimalle Pouchet'nin saman karışımında bulunan <i class="calibre3">Bacillus subtilis</i> adlı bakterileri keşfetti. Bu inanılmaz direngen mikrobun kalın derili sporlar oluşturarak aşın ısı koşullarında hayatta kalabildiğini ortaya koydu. Dinlemeye hazır olanlar için, Cohn’un bu büyük keşfi, Pouchet’nin iddiasının son kalıntılarını da silip süpürmüştü.</p>

  <p class="block_3">&nbsp;</p>
</body>
</html>