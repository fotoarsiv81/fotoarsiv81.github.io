<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_"></p>

  <h2>5. Paris’te Devrim</h2>

  <p class="block_">Uzun yıllar boyunca hastanelerin ve genelevlerin ortak noktası çoktu, çünkü bu iki mekâna da düzenli gidenler hastalık kapma ve toplumsal olarak damgalanma riskini taşımaktaydılar. Bunun nedeni 1800’lü yılların ortalarına kadar çoğu hastanenin gidecek başka yeri olsa oraya gelmeyecek insanların doluştuğu gayrisıhhi mekânlar olmasıydı. Yataklarda çoğunlukla üçten fazla insanın barındığı, bulaşıcı hastalığı olanların ölümcül hastalarla aynı koğuşta kaldığı hastanelerin morg yolunda kısa bir mola yeri olmasına şaşmamak gerekir. İptidai nitelikteki tıbbi tedavi yöntemlerinin sorunları Çözdüğü söylenemezdi. Birkaç doktor yardımseverlik duygusuyla hastalara bakıyordu ancak doktorların çoğunun özel muayenehaneleri vardı ve hastalarını evlerinde ziyaret ediyorlardı. Kısacası, neredeyse hiç kimse hastanelerle<span class="calibre1"> ilişkilendirilmek istemiyordu.</span></p>

  <p class="block_">Aydınlanmanın yenilikçi yıllarında, hastaneleri iyileştirmek için birtakım çabalar görülmedi değil. Britanya, Avusturya, Fransa ve Almanya’da bir hastane yapma furyası yaşanmıştı. Ancak 1790’larda hastaneler hâlâ insanların acı çektiği ve aşağılandığı lağım çukurlarından farklı değildi. Britanyalı John Howard’ın Leeds Hastanesi hakkında söyleyebildiği en iyi şey “yataklarda böcek olmadığı”ydı. Paris’teki Hotel-Dieu hastanesinden cerrah John Bell’in sözleriyle, “O dehşet verici sözcüğü duyar duymaz hastalar bütün ümitlerini yitiriyorlardı.” Bu yüzden Paris’teki 1789 devriminin sloganlarından birinin “Sefalete son, hastanelere son” olması belki<span class="calibre1"> de o kadar şaşırtıcı değildir.</span></p>

  <p class="block_">Sonuç olarak, siyasi devrimin karmaşasının ardından, hastanelerin gidişatı monarşi ve Bastille’inkinden farklı oldu. Fransız devleti hastanelerin idaresini gözden geçirdi. Bu reformların hiçbiri öncekilerden tamamen farklı değildi ancak değişikliklerin ölçeği ve hayata geçirilişindeki gayret, tıp mesleğinde gerçek anlamda bir devrime yol açtı. Paris’te başlatılan reformlar uygar dünyanın geri kalanı için bir örnek teşkil etti ve doktorların bulaşıcı hastalıklar konusundaki anlayışında sıra dışı bir dönüşüme yol açtı.</p>

  <p class="block_"></p>

  <p class="block_15">Hastaya İtaatin Azalması</p>

  <p class="block_">Devrimin hemen ardından her birinde nitelikli doktorlar bulunan büyük metropol hastaneleri kuruldu. Kısmen çoğu varlıklı hastalar giyotinde can verdiği için, söz konusu doktorlar koğuşlarda öğrencilerine uygulama dersi verecek zamana kavuşmuştu. Birkaç yıl içinde Fransa’nın, ardından Avrupa ve Amerika’nın dört bir yanından gelen ve benzersiz bir tıp eğitimi fırsatından yararlanmak için can atan öğrenciler, Paris’teki hastanelere akın etmeye başladılar. Tıpkı George Eliot’un kurmaca kahramanı Dr. Tertius Lydgate<sup class="calibre4"><sup class="noteref" id="back_note_3"><a title="3" href="../Text/index_split_004.html#note_3" class="calibre5">3</a></sup></sup> gibi bu öğrenciler de memleketlerine yeni bir mesleğin inceliklerini öğrenmiş <span class="calibre1">olarak dönüyorlardı.</span></p>

  <p class="block_">Latince ve Yunanca öğrenip antik metinlerle uğraşarak yıllar harcamak ve tam yetkin bir doktor olmadan doğru dürüst hasta görme imkânına erişememek yerine, artık bu stajyer doktorlar hastanın yatağının başucunda ya da otopsi odasında bir şeyler öğreniyorlardı. “Az oku, çok gör, çok yap” reformcu Antoine Fourcroy’un düsturuydu. Şimdi öğrencilerin kendi gözleriyle gördüğü şeyler, antik dönemde öğretilenlerle genellikle çelişiyordu. Bu eleştirel sorgulama ortamında, yerleşmiş dogmalar kusursuzlu<span class="calibre1">k halelerini yitirmeye başladı.</span></p>

  <p class="block_">Aynı zamanda büyük yapısal değişiklikler de gündemdeydi. Daha önce değindiğimiz üzere, hastalıkların vücut sıvılarıyla açıklayan kuramların uzun bir raf ömrü olmasının tıbbi olduğu kadar sosyal nedenleri de vardı. 18. yüzyılda zengin hastalar doktorlarının entelektüel anlamda kendilerine denk olmalarını istiyorlardı -kendilerinden üstün değil. Ancak bu kısa bir süre sonra değişecekti. En iyi doktorların çoğunun hastalarından koparılması, maaşa bağlanması ve binlerce yoksul hastaya bakmak durumunda kalmaları doktor-hasta ilişkisini köklü olarak değiştirmişti. Soylu hastalara hizmet veren doktorlar, birkaç zengin müşterinin önünde el pençe divan durmak yerine, hastane koğuşunun otoriter efendisi haline gelmiş, böylece de tam düşünsel özgürlüğe kavuşmuşlardı. Hastanın söylediği ya da yaptığı şeyde diretme şansı azaldığı için tıbbi görüşler daha da karmaşık bir hâle bürün<span class="calibre1">dü.</span></p>

  <p class="block_">Hastaya gösterilen bu geleneksel itaatin azalması, uzun zamandır tıbbın ilerlemesine ket vuran diğer toplumsal nezaket kurallarının hızla ortadan kalkması anlamına geliyordu. 1737’de II. George’un karısı Kraliçe Caroline şiddetli karın ağrılarından yakınmaya başlamıştı. Ne yazık ki baskın bir adabımuaşeret anlayışı doktorlarının tam bir fiziksel muayene yapmasına engel olmuştu. Bunun yerine, Kraliçe acımasızca hacamat edilmiş, ardından bağırsaktan boşaltılmış ve şişe çekilmişti. Doktorlar, ancak Kraliyet makamından verilen bir emir üzerine, Kraliçenin karnını açıp bakınca Kraliçe'nin büzülmüş bir kas fıtığı olduğunu ve kangrenden ölmek üzere olduğunu gördüler. İtaat duygusu düzgün bir cerrahi müdahaleyi geciktirmiş, Kraliçe’nin ölümünü kaçınılmaz hâle getirmişti. 1800’lerin başlarında Paris’te bunun tam tersi bir durum yaşanıyordu: Hastalar etkili bir tanı konabilmesi için soyuluyor, dokunuluyor, dürtülüyor ve doktorların gerekli gördüğü ölçü<span class="calibre1">de yakından muayene ediliyordu.</span></p>

  <p class="block_">Bu bilimsel değişimi teşvik eden başka bir şey daha vardı. Yeni seçkin doktorlar yaşayan hastalara karşı daha rahat davranabiliyorken, ölülere de istediklerini yapabiliyorlardı, insan vücudunun kesip biçilebilmesi artık tıbbi araştırma ve eğitimin önemli bir parçası haline gelmişti. Eskiden taze ceset bulmak tıp öğrencileri için kolay bir şey değildi. Cerrahlar eskiden anatomi derslerinde kullanmak üzere hükümlülerin cesetlerini satın alabilme umuduyla infaz alanlarında dolaşıp dururlardı. Bazıları da mezarlıkları talan etmeleri için “dirilticilere” yüklüce paralar ödemek zorunda kalıyorlardı. Bütün bunlar 1700’lü yılların sonlarına doğru hastane bakım ücretlerini ödeyemeyen hastaların gönüllü veya gönülsüzce bedenlerini tıp<span class="calibre1"> bilimine bırakmasıyla değişti. </span>Her yıl yüzlerce kadavrayı kesip biçme lüksüne kavuşan doktorlar hastalıkları daha yakından incelemeye başladılar. Hem gerçek hem de mecazi anlamda araştırmaları her zamankinden daha derine iniyordu. Geçmişte hastalıkları belirtilerine göre sınıflandırıyorlardı; vücut sıvılarına, bunların dengesine, birikmesine ve atılmasına düşkünlükleri bu yüzdendi. Ancak otopsi doktorların bu yüzeysel işaretlerin ötesine geçmelerini sağladı. Ünlü anatomist Marie Xavier Bichat büyük bir coşkuyla, “Belirsizlik yakında ortadan kalkacak” demişti. Birçok açıdan kalktı da. İç hastalıkların keşfedilmesi vücut sıvılarına dayalı tıbb<span class="calibre1">ın kalesini çökertmeye başladı.</span></p>

  <p class="block_">Doktorlar insan vücudundaki organları kesip biçerek inceledikçe hastalıklar arasında daha net ayrım yapmaya başladılar. Örneğin, Pierre-Fidele Bretonneau, çok benzer belirtiler gösteren ateşlerin hastanın vücudunda meydana gelen oldukça farklı hasarlarla bağlantılı olabileceğini bulmuştu. Bretonneau’nun ardından başka pek çok doktor birtakım hastalıklar ve vücudun değişik yerlerindeki lezyonlar arasında bağıntılar olduğunu ortaya koydu. Birçok illetin ayrı organları ve dokuları etkilediğini fark ettiler. Sonuçta vücudun bir bölgesinden bir başkasına hareket j ederek farklı hastalıklara yol açan “kusurlu sıvılar” fikri inandırıcılığını yitirmeye başladı. En az bunun kadar önemli bir başka nokta da her hastalığın kendine özgü olduğu görüşünün oldukça güçlenmesiydi. Her hastalığın kendine özgü bir enfeksiyon olduğu yönünde zamanla ortaya çıkan bu farkındalık, hastane doktorlarının çalışma koşullarıyla da yakından; ilgiliydi. Her yıl devasa koğuşlarında yüzlerce hasta görmek, doktorların dikkatini hastalıkların ortak; özelliklerine yöneltti. Doktorlar hastalıkları kişinin yapısından kaynaklanan bir durum olarak görmek yerine, giderek birçok hastanın sınırlı sayıda belirli rahatsızlıklardan mustarip olduğunu kabul etmeye başladılar. Artık doktorlar için önemli olan hastaları birbirinden farklı kılan ufak kendine özgülükler değil, onların ortak özellikleriydi. Dr. Brownrigg tarzı tıp, hızla gözden düşüyordu. Birkaç on yıl içinde vücut sıvıları kuramı bir enkaza dönecek ve yerine kısa süreliğine hastalıkların vücudun belli kısımlarının hasar görmesinden ötürü ortaya çıktığını savlayan yeni bir yaklaşım gelecekti. Bu, hastalıkları mikroplara dayanarak açıklayan kurama doktorları bir adım daha yaklaştıran bir bakış açısıydı.</p>

  <p class="block_"><span style=" ">&nbsp;</span></p>

  <p class="block_15">Laboratuvarın Ortaya Çıkışı</p>

  <p class="block_">Hastalıkların belirli özellikleri olduğunun giderek iyice anlaşılması yalnızca deneysel tıbbın ortaya çıkmasıyla yanıtlanabilecek bir soruyu gündeme getirdi: Bu belirli hastalıkların belirli nedenleri var mıydı? Otuz-kırk yıl içinde metropollerdeki yeni hastanelerin çoğu, bu sorunun yanıtlanabilmesi için canla başla yapılan deneylerin merkezi haline geldi. Artık birçok hastane doktoru hastalıkları incelerken tıp kuramlarını sınamak ve giderek gelişen mikroskop teknolojisinden yararlanmak için gereksinim duydukları zamana, paraya ve kaynaklara sahipti. Aynı zamanda, canlı denek hayvanlar üzerinde deney yapmak, tıbbi araştırmanın temeli haline gelmişti. Fransız Claude Bernard’ın köpekler üzerinde yaptığı acımasız ancak ilgi çeken deneyler, karaciğer ve diğer organların işleyişini bilimsel ol<span class="calibre1">arak anlamada büyük çığır açtı.</span></p>

  <p class="block_">Zamanla hükümet ve sanayi sektörü de tıbbi araştırmaların değerini anlamaya başladı. Tıp bilimindeki ilerlemelerin sanayideki işgücünün sağlığı ve ulusal saygınlık için çok gerekli olduğunu anlayınca onlar da bilimsel ve tıbbi araştırmalar için gözle görülür miktarda kaynak ayırmaya başladılar. Devlet tarafından finanse edilen laboratuvarlar bu değişimin en önemli ürünüydü. Fransızlar hastane tıbbında öncü konumdaydılar ancak 1830’ların sonlarına doğru Almanlar bir dizi benzersiz araştırma laboratuvarını kurarak bu alandaki liderliği ele geçirdi. Johannes Müller, Jacob Henle ve Justus von Liebig’in idare ettiği bu laboratuvarlar kısa zamanda bütün dünyanın gıptayla baktığı yerler hâline geldi. Sonuç olarak, bu laboratuvar devrimi zamanla Kuzey Amerika’ya ve Avrupa’nın geri kalanına<span class="calibre1"> da yayıldı.</span></p>

  <p class="block_">Böylece, büyük oranda Fransız Devrimi’nin ardından gelen değişimler sayesinde 1850’lerde tıp mesleği çok kısa bir zamanda çok uzun bir yol kat etti. Doktorların hastaların semptomlarından başka bir şeye bakmadığı Brownrigg’in gelişigüzel araştırma anlayışına sahip dünyasına kıyasla, artık hastane tıbbı bilimsel bir kesinlik kültürüyle övünç duyuyordu. Ancak doğumuna politik olarak yardım eden 1789 olayları gibi, Paris devriminin en önemli etkileri de toplumsaldı. Tıp bilimcisi kendisinden hararetle yeni buluşlar yapması beklenen saygın bir kişi olarak ortaya çıkmıştı. Doktorların çoğu için artık zengin hastalara yaltaklanmak söz konusu değildi. Artık düşünsel anlamda bağımsızdılar ve uzmanlık gerektiren tıp bilgisinin koruyucularıydılar. Özetle, bu yeni buluşların her zaman yapılabileceği bir ortam demekti. Hem radikal fikirler, ısrar edildiği takdirde, en sonunda kabul ettirilebilirdi.</p>
</body>
</html>