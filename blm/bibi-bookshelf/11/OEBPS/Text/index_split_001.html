<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block_"><span>7.&nbsp;</span><span>Başlangıcın Sonu</span></h2>

  <p class="block_">On dokuzuncu yüzyılın ortalarına gelindiğinde mikrop devriminin gerçekleşmesi için ortam hazırdı. Çok az insan bir devrimin yakın olduğunu görebildi ancak mikroplar, çürüme-de oynadıkları rol ve bulaşıcı hastalıkların varlığı gibi konularda, insanlara mikrop kuramının en azından incelenmeye değer olduğunu gösterecek kadar bilgi birikimi vardı. İster organik ister inorganik olsun zehirli <i class="calibre3">miasma</i>’lar hakkındaki fikirler, aynı zamanda birçok doktoru hastalığa yol açabilen minik partiküller olabileceği ihtimaline alıştırmıştı. Ne var ki, bütün bunlara karşın 1850’de mikrop kuramının savunucuları geleceğin epey kas<span class="calibre1">vetli olacağını düşünüyorlardı. </span>İşte aynı yıl Britanya’nın önde gelen kamu sağlığı reformcusu John Simon meslektaşlarına ve öğrencilerine, yaşayan organizmaların birçok ciddi hastalığa yol açabileceğini ileri süren isviçreli Doktor Jacob Henle’nin görüşleri hakkında bir konuşma yaptı. Simon kararlı bir şekilde böyle bir olasılığa karşı çıkıyordu. Liebig’e bağlılığını bildiren Simon “bulaşıcı hastalık olgusu özü itibariyle kimyasaldır” diyerek kesin fikrini ifade ediyordu. Bu, dinleyiciler arasında çok az kişinin <span class="calibre1">itiraz edebileceği bir görüştü.</span></p>

  <p class="block_">Simon’un ve onun sayısız müttefikinin direnişini eski tıbbi geleneklerle yetişmiş doktorların gaddarlıklarına bağlamak çok cazip gelebilir. Bilim tarihinin eskiden yazılış biçimi şu şekildeydi: Birkaç kâhinimsi deha bazı şeylerin gerçekten nasıl işlediğinin farkına vanr, daha sonra hatalarını kabul etmeye yanaşmayan ya da kendilerine gerçek olarak belletilenler dışında hiçbir şeyi görmeyen meslektaşları ve rakipleri tarafından dışlanmış olarak uzun yıllar ıssızlıkta inzivaya çekilirler. Gerçekte ise bu tür açıklamalar genellikle romantik kurgulardır. Herkes gibi bilim insanı da değişime inatla ve hasımca yaklaşabilir, kıskançlığın ya da kibrin esiri olabilir. Ancak genelde bizler de yeni bir kuramın doğruluğunu kanıtlamanın ne kadar zor olab<span class="calibre1">ileceğini gözden kaçırabiliriz. </span>Mikrop kuramı bu hususa çok iyi bir örnektir, örneğin, Kraliçe Victoria’nın doktoru, kadın hastalıkları ve doğum uzmanı ve epidemiyolojist (salgın hastalıklar uzmanı) John Snow’u ele alalım. Snow, 1854 'teki kolera salgını sırasında Soho’nun bir semtinde hastalıktan ölenlerin daha çok Broad Street'teki bir su pompası etrafında yoğunlaştığını göstermişti. Kısmen bu veriye dayanarak radikal bir sav ortaya koymuştu: Kolera sudan yayılan bir hastalıktı, bu hastalığa belli bir mikrop neden oluyordu ve kurbanların dışkılarında ortaya çıkıyordu. Günümüzde Snow uluslararası bir kahramandır. Hatta biyoloji, halk sağlığı ve epidemiyoloji ders kitaplarında kendisinden övgüyle söz edilen bu içki karşıtının adı, Soho’daki bir pub'a verilerek (“The Joh<span class="calibre1">n Snow”) ölümsüzleştirilmiştir.</span></p>

  <p class="block_">Gene de 1850’lerde Britanya’nın önde gelen tıp dergisi The Lancet fikirlerini “ana lağım "dan aldığını ileri sürerek Snow’un bütün makalelerini reddetti. Fransız Bilim Akademisi de Snow’un makalelerini yayımlamaya yanaşmadı. Bilim, Snow’u aklamış olduğundan onun bol miktardaki düşmanı bugün tamamen kötü niyetli veya en azından aptal konumuna düşmüştür. Ama 1850’lere dönersek savlarında kosko<span class="calibre1">caman açıklar olduğunu görürüz.</span></p>

  <p class="block_"><span class="calibre1">Aslında, Snow</span>’un ölümlerin su pompası civarında yoğunlaştığına ilişkin kanıtları hiçbir şekilde kirli suyun Soho’daki kolera salgınına yol açtığını göstermiyordu. Birçok salgın hastalık uzmanının gözlemlediği gibi, topladığı veriler, su pompasının yakınlarında çürümüş bir evsel atık yığınının <i class="calibre3">miasma</i>’lar çıkardığı ve Soho sakinlerini zehirlediği yönündeki karşıt bir savla da aynı derecede uyuşuyordu. Ama salgının kaynağının Soho’daki su pompası olduğunu kabul etmeye hazır olanlar arasında bile, Snow’u koleranın yalnızca diğer hastaların dışkılarıyla enfekte olmuş suyla bulaşabileceğine inanacak kadar saf olmakla suçlayanlar vardı. Bu eleştiriyi dile getirenler mantıklı bir itirazda bulunuyorlardı: Snow bir salgındaki birkaç vakadan hareketle hastalığın ortaya çıktığı her durum için bir sonuca ulaşmaya çalışarak mevcut kanıtların ötesine gidiyordu.</p>

  <p class="block_">Snow'u eleştirenler arasında, bütün eğitimleri çoğu hastalığın birçok farklı şekillerde üretilebileceği inancına dayalı olan doktorlar da vardı. Snow, belli bir mikrop olmadan koleranın muhtemelen ortaya çıkmayacağını ima ederek, bu yerleşik anlayışları rahatsız etmişti. Ama bu rahatsızlığın kaynağı, yalnızca kolera mikroplarının varlığına ilişkin bir kanıt olmadığı için değil, aynı zamanda çok makul bir şekilde, Snowun savlarının fazla iddialı olduğunun düşünülmesiydi. Edinburglu John Hughes Bennett, “Neredeymiş bu minik yaratıklar?” diye alay ediyordu. “Onları gören var mı?<span class="calibre1">”</span></p>

  <p class="block_3">&nbsp;</p>

  <p class="block_"></p>

  <center><img width="400px" src="../Images/image1.jpeg"/></center>

  <div style="text-align: center;">
    <span class="text_"><span class="calibre1"> </span></span><span class="text_4" style="">Resim 1: Victoria döneminden tipik pis bir metropol varoşu ve onun şanssız sakinlerinin resmi. Gustave Dore ve Blanc Jerrold’un </span><span class="text_5" style="">London: A Pilgrimage</span><span class="text_4" style=""> (</span><span class="text_5" style="">Londra: Kutsal Bir Yolculuk</span><span class="text_4" style="">) adlı kitabından tıpkıbasım Londra: Grant, 1872, ilk baskı, s.124.</span>
  </div>

  <p></p>

  <p class="block_"></p>

  <p class="block_">Aslında, 1854 yılına gelindiğinde, bu suçlama geçerliliğini yitirdi. O yıl, İtalyan Filippo Pacini, kolera basilini ilk gören insan olarak tarihe geçti. Ama onun çabucak unutulup giden açıklaması, virgül şeklinde bir basilin sağlıklı insanların dışkısında bulunmayıp yalnızca kolera hastası insanların dışkısında bulunduğunu gösteriyordu. Bu, basilin koleraya yol açtığını kanıtlamaya yetmezdi. Mikropların çürüyen yiyeceklere ya da hastalıklı dokuya sonradan yerleşen kolonicilerden öte bir şey olmadığını savunmak da aynı derecede akla yatkındı. Tanınmış Alman cerrah Cari Thiersch 1875 yılında, “Çürümenin bakterilerden mi kaynaklandığı, yoksa bakterilerin çürümenin olduğu yerde mi ortaya çıktığı henüz belirsiz,” demiştir. Dahası, kendiliğinden türemeye karşı başlatılan tartışma hâlâ sonuca bağlanmamıştı, bir mikroskop lamı üzerinde bazı tuhaf varlıklar göster<span class="calibre1">mek hiç mi hiç yeterli değildi. </span>Enfeksiyonun görüldüğü bölgede mikroplar bulunduğunda bile, doktorların çoğu, mikropların hastalığın nedeni olduğu iddialarına haklı olarak kuşkuyla bakıyorlardı. Örneğin, 1869’da, Amerikan Doktor James H. Salisbury kabakulak, tifo ve sıtmaya neden olan mantar türlerini tespit ettiğini ilan etti. Ancak başka doktorlar bu hastalıkların söz konusu mantarların bulunmadığı bölgelerde de ortaya çıktığını fark edince bu iddianın saçma olduğu anlaşıldı. Philadelphialı Doktor Horatio Wood, bu durumun saçmalığını göstermek amacıyla içinde bol miktarda Salisbury’nin mantarlarından bulunan bir bardak suyu mideye indir<span class="calibre1">di ve kendisine bir şey olmadı.</span></p>

  <p class="block_">Britanyalı Doktor Lionel Beale çok etkileyici bir dille mikrop kuramına son bir itirazda bulundu. 1868’de tamamen sağlıklı insanların sindirim ve solunum sisteminde bakterilerin yaşadığını gösterdi, insanlar açısından hem iyi hem de kötü bakteriler olduğunu bugün artık biliyoruz. Ama Beale bulguların mikropların insanlığa bir tehdit oluşturmadığının kanıtı olarak gördü ve bu görüşünü birçok insan destekledi.</p>

  <p class="block_">Kısacası 1850’de mikrop kuramcılarının daha yapacakları çok şey vardı. Hâlâ, mikropların iç hastalıklara yol açtığını gösteren çok inandırıcı kanıtlar bulunamamıştı. Mikropların vücut dışında çürümeye yol açtığı bile daha kanıtlanamamıştı; zararsız bakteriler hakkında, Leeuwenhoek’un “küçük hayvanlarının” muhtemelen hastalığa yol açamayacağını ima eden bir sürü gözlem vardı. Dolayısıyla mikrop kuramcılarının aşması gereken belli başlı zorluklar şunlardı: Birincisi, kendiliğinden türeme kuramını alt etmek; İkincisi, belirli mikropların konakçılarında hep aynı has<span class="calibre1">talığa yol açtığını kanıtlamak.</span></p>

  <p class="block_">Neyse ki, yüzyılın ortasında tıp bilimi yeni bir gizli güçle dolup taşıyordu. Yeni keşiflerin yolunu açan deneylere, herkesten ziyade arzu duyan ve bu arzunun ete kemiğe bürünmüş hâli olan biri vardı: Bu Louis Pasteur adlı Fransız’dı.</p>
</body>
</html>