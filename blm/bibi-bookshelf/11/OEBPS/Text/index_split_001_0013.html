<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="block_">Sonuç&nbsp;<span>Yeni Bir Bilim</span></h1>

  <p class="block_">1888 Haziran’ında Louis Pasteur “Yeni bir bilim doğdu,” diye övünçle konuştu, “bu bilim öldürücü ve bulaşıcı hastalıklar hakkındaki bilgilerimizde gerçek bir devrime yol açtı.” Fransız bilim insanı abartmıyordu. Şarbon, kolera, verem, cüzzam, difteri ve kangren hastalıklarına neden olan mikroplar çoktan bulunmuştu. Sonraki on yıl veba, kızıl, tetanos, tifo, zatürre, belsoğukluğu ve beyin hummasının mikrobiyal nedenlerinin keşfedilişine de şahit olacaktı. Nitekim 1879’dan 1899’a kadar her yıl bilim insanları başka bir önemli bulaşıcı hastalığın gizemini ortaya çıkardı; daha önce tıp bu kadar hızlı ya da köklü bir ilerleme görmemişti.</p>

  <p class="block_">Aslında birçok doktor bu afallatıcı değişimin hızından şaşkına dönmüştü. Mikropların adının bile anılmadığı ders kitaplarıyla eğitim görenler şimdi neredeyse sıfırdan başlamak zorundaydı. O kadar çok şeyin öğrenilmesi ve bir o kadarının da unutulması gerekiyordu ki birçok doktor eskiyi yeninin ışığında yorumlayarak eski tıp kuramlarının bazı kısımlarına bağlı kaldı. Ancak profesyonel tıp okullarından mezun olan yeni kuşak doktorlar için bulaşıcı hastalıkların incelenmesi Pasteur, Koch, Lister ve Roux ile başladı. Onlardan önceki neredeyse her şey artık geçersiz hâle gelmiş gibi görünüyordu: Hippokrates sadece yemini ile anılan biriydi, başka bir şey ifade etmiyordu. Tıp artık bir sanat değildi ve tamamen gelişmiş bir bilim hâlini almıştı.<span class="calibre1"> Aslın</span>da, mikrop devrimi elbette gökten inmemişti. Modem mikrop kuramı, 2000 yılı aşkın gözlem ve araştırmanın bir ürünüydü. Ayrıca sağlık açısından, bir çırpıda büyük çaplı kazanımlar da getirmemişti. Batı dünyasında, sivil halk arasında büyük salgın hastalıklardan ölümler, muhtemelen Victoria döneminin sağlık reformcuları ve inşaat mühendislerince hayata geçirilen temizlik, kanalizasyon ve içme suyundaki büyük iyileştirmeler sayesinde zaten düşüşe geçmişti. Beslenme standartları yükselişteydi ve onlarla birlikte insanların bulaşıcı hastalıklara karşı direnci de yükseliyordu. Bizzat Pasteur'ün 1888'de belirttiği üzere, öncülüğünü yaptığı mikrop devrimi hastalıkların tedavisi ve önlenmesinden ziyade insanların hastalıklar konusundaki “bilgisi”nde bir dönüşüme yol açmıştı.</p>

  <p class="block_">Bu şerhlere karşın, insanlık tarihinde doktorların ilk defa bulaşıcı hastalıkların nedenini gerçekten anlamalarının ne kadar önemli olduğunu tahmin etmek zor olmasa gerek. Sonunda doktorların üzerinde durabilecekleri sağlam bir zemin vardı, elle tutulur avantajlar da çabucak çoğalmaya başlamıştı. Mikrop kuramı, insanlığın gözle görülmeyen ve hastalığa yol açan maddelerle çevrili olduğunu ortaya koydu. Yalnızca sağlıksız insanlarla ve ortamlarla kısıtlı olmayan bu maddeler, her yerde bulunabiliyordu. Titizlikle ve mikroptan arındırılmış şekilde yapılan ameliyatlar, yemek hizmetlerinde ve gıda üretiminde geniş kapsamlı hijyen reformları, şebeke sularının klorlanması ve pastörize edilmiş süt ürünleri bu devrimin ilk ve en önemli sonuçları arasında yer alıyordu.<span class="calibre1"> </span>Gözle görülmeyen mikropların oluşturduğu ölümcül tehdidin tanınması kamu açısından da büyük bir etki yarattı. Yüzyıl başında yapılan araştırmalar sonucunda, temiz kumaşlar, yiyecekler ve ev gereçlerinde, hatta kutulara konulup sonradan diğer çocukların oynaması için çıkarılan oyuncaklarda bile ölümcül bakteriler olduğu anlaşılmıştır. Bu tür bulgular halkı o denli ürkütmüştür ki hastalıkların önlenmesi için yeni tavırların benimsenmesi gündeme gelmiştir. Bunların bazıları isteri sınırlarını zorlayabiliyordu, insanlar öpüşmemeleri, birilerine dokunmamaları, başkalarının giysilerini ve çarşaflarını kullanmamaları konusunda kesinlikle ve açık bir şekilde uyarılıyordu. Amerika Birleşik Devletleri’nin birçok bölgesinde komünyon (aşai rabbani) ayini sırasında ortaklaşa kullanılan kadehler bile tehdit altındaydı. İnsanların artan mikrop korkusundan nemalanmaya çalışan Sıhhi Komünyon Şirketleri, endişe içindeki rahiplere patentli paketlerinden edinmelerini öneriyordu. Bu paketlerin içinde, herkes için ayrı ayrı cam kâseler, dezenfektanlar ve servis tepsileri vardı. Bazı mikrop tellalları, çok fazla ileri giderek tokalaşmanın bile yasaklanmasını şiddetle tavsiye ediyordu.</p>

  <p class="block_">Görülmeyen mikroplara karşı daha sağduyulu ve daha az saplantılı tepkiler de vardı. Bunların arasında, bulaşıcı hastalıkları olan kimseleri başkalarının yüzüne karşı öksürmekten ya da hapşırmaktan kaçınmaya ve mikroplu maddeleri sorumlu bir şekilde çöpe atmaya ikna etmek için düzenlenen kampanyalar bulunuyordu. Şehir dışındaki yüzlerce malikâne, bulaşıcı hastalığı olanların başkalarından uzakta tedavi edildiği sanatoryumlara çevrildi. Ellerin güçlü dezenfektanlar kullanarak yıkanması yaygın bir uygulama haline geldi. Seri üretim ilk gargara olan Listerine eczane raflarında yerini aldı. Parası yetenler içinse Victoria Dönemine özgü süslü tuvaletler yerlerini günümüzdekilere benzeyen, sade, neredeyse püriten banyolara bıraktı. Artık fayansla kaplı pürüzsüz duvarları ve zemini olan beyaz seramik tuvaletler yeni ideal haline geldi.</p>

  <p class="block_">Ancak Pasteur’ün 1888’deki “mikropları yok etme” rüyasını tam anlamıyla gerçekleştiren, mikrop devriminin ikinci kuşak ürünleri olmuştur. Pasteur’un ön gördüğü gibi, mikrop kuramından doğan bilgi, bulaşıcı hastalıkları önlemek ve onlarla savaşmak için I daha önceleri hayal bile edilemeyecek bir güç sağlamıştır. Paul Ehrlich ve Sanachiro Hatanın geliştirdiği ve sülfonamid adıyla bilinen ilk sentetik ilaçlardan | 1940’lardan beri sayısız insanın hayatını kurtaran antibiyotik devrimine kadar, bakteriyel enfeksiyonların tedavisi, sıradan bir tıbbi uygulamaya dönüşmüştür. Günümüzde çocukken ya da tropik ülkelere giderken olduğumuz aşılar da Pasteur ve Roux’nun 1880’de tavuk kolerasının etken maddesini bulduktan sonra geliştirdikleri aşının soyundandır. Verem aşısı ve benzerleri geliştirilmemiş olsa kim bilir kaçımız genç yaşta hayatını kaybederdi.</p>

  <p class="block_">Gerçekten de tıbbi uygulamaların geçirdiği devasa değişimi, yalnızca “devrim” terimi doğru bir şekilde ifade edebilir. Yirminci yüzyılın ortalarına kadar tıbbi ilaçların etkisi hakkındaki kinizm, eğitimli ve aldı başında doktorların alametiydi. Zira ilaçlar kitabında yer alan sayısız toniğin ve renkli hapın hastanın parasını soymak dışında bir işe yaradığını yalnızca bir şarlatan iddia edebilirdi. Amerikalı Doktor Oliver Wendell Holmes 1880 yılında, “Kuvvetle inanıyorum ki şu anda kullanılan bütün <i class="calibre3">materia medica</i> [yani tıbbi ilaçlar] denizin dibini boylasa bütün insanlık için daha hayırlı olurdu — yalnız balıklar için daha fena,” demiştir.</p>

  <p class="block_"><span>İkinci Dünya Savaşı’nın sonunda doktorların blöf yapmaya o kadar gereksinimleri yoktu. Giderek artan sayıda verdikleri ilaçlar gerçekten de işe yarıyordu. Hastaların ellerinden gelen dirayetle katlanmak zorunda kaldığı o tedavisi mümkün olmayan muğlak hastalıklar kategorisi çarpıcı bir şekilde küçülmüştü. Antibiyotikler mikroplan göz alıcı bir şekilde gerilerde bırakmıştı. Tıbbi tedavi, beslenme ve temizlikteki gelişmelerin de sayesinde, Batı dünyasındaki en büyük mikrobiyal ölüm nedenleri olan grip ve zatürre, 1974 yılma gelindiğinde, ölüm riski açısından kalp hastalıkları, kanser, felç ve kazaların gerisinde yer almaya başladı. Bronşit, ölüm sebepleri listesinin ilk on maddesi arasında yer alan tek mikrobiyal hastalıktı ve bu listeye ancak güç bela girebilmişti. Bulaşıcı hastalığı olan Batılı hastaların çoğu, tarihte ilk defa doktora kesin bir tedavi umuduyla gidebiliyorlardı. Günümüzde ise doktorların çare bulamadığı hastalar çok kötü bir şekilde yüz üstü bırakıldıkları hissine kapılıyor. Yüz yıl nasıl da büyük bir fark yaratabiliyor!</span><span>&nbsp;</span></p>
</body>
</html>