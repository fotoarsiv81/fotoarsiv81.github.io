<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1>Giriş</h1>

  <p class="block_"><b>Her Açıdan Devrim Niteliğinde</b></p>

  <p class="block_">Sözcükler de madeni para gibi değer kaybına uğrar ve gözden düşerler. Devrim gibi iddialı sözcükler özellikle kırılgandır. Aslen Ameri-kan, Fransız ya da Sanayi gibi sıfatlarla birlikte kullanıldığından dolayı, “devrim” kavramı sayısız yazar tarafından, örneğin mutfak, iş yeri ya da ana cadde gibi yerlerdeki göreceli küçük bir değişikliği vurgulamak için yersizce kullanılagelmiştir. Bu tür sıradan olayların tersine, gerçek devrim dünyamızın başlıca görünümünü ve ona bakışımızı dönüştüren bir şeydir. 1880 ve 1900 yılları arasında gerçekleşen kan-sız ama olağanüstü bilimsel devrim, bu anlamda paradigmatik bir örnek sunar. Çünkü bu kısa zaman zarfında, tıp muhtemelen o zamana kadar görülmüş en büyük dönüşümü yaşamıştır. Sadece 20 yıl içinde, mikropların hastalıklara yol açmadaki temel rolü ilk kez net bir şekilde ortaya konmuş ve Batılı doktorlar hastalıkların nedenleri ve doğası hakkında bir şekilde binlerce yıldır süregelen yanlış fikirleri terk etmişlerdir.</p>

  <p class="block_">Bu sıra dışı devrimin itici gücünü, birbiriyle sıkı rekabet içindeki iki ekip oluşturmuştur. Bu ekiplerden biri kılı kırk yaran, sistematik ve çok parlak bir gözlemci olan Alman bilim insanı Robert Koch tarafından; diğeri ise gözü pek, riske girmekten çekinmeyen ve inanılmaz derecede yaratıcı bir Fransız olan Louis Pasteur tarafından yönetiliyordu. İnsanoğlunun minicik mikropların bulaşıcı hastalıklara yol açtığını keşfedişinin öyküsü, büyük ölçüde bu bir avuç insanın yaptığı bir dizi olağanüstü deneyin keşfidir. Çok az kimse insanoğlunun çaba gösterdiği bir alanda bu denli çarpıcı ve kalıcı bir etki yaratabilmiştir. Bilim alanında da bu kadar keskin ancak şaşırtıcı derecede verimli bir rekabet görülmemiştir. Pasteur ve Koch bilimsel kariyerlerine atıldıklarında, mikrop kuramı tıptaki kurulu düzenin neredeyse tamamının gerçekdışı diye görüp reddettiği şüpheli bir varsayımdan öte bir şey değildi. Tüm bu çalışmaların sonucunda, 1900 yılının tıp dünyası 1800 yılınınkinden tamamen farklı olmuştu. Binlerce yıl süren hüsnükuruntu ve karanlıkta bocalamanın ardından tıp bilimi sonunda doğru yolu bulmuştu. Birkaç 30i önce tamamen işe yaradığı düşünülen kuramlar birdenbire eğlenceli tuhaflıklar haline gelmişti. Doktor ve cerrahlar kendilerinden önceki meslektaşlarının hastaların kanını neden neredeyse bayıltana kadar akıttıklarını merak etmeye başladılar. Diğerleriyse öksürük ve hapşırığın gerçekten hastalık yaydığını ilk kez fark ettiler. Birçoğu ise ameliyat bekleyen bir sonraki hastaya geçmeden önce bisturiyi zaten kan lekeleriyle kaplı önlüklerine şöyle bir silivermenin hijyenik açıdan yeterli görüldüğü gençlik dönemlerini hatırlayınca dehşete düşmeye başladılar. Mikropların hastalığa yol açtığının soluk kesici şekilde hızlı gelişen keşfi, kesinlikle devrim niteliğindeydi.</p>

  <p class="block_3">&#160;</p>

  <p class="block_"><b>Bir Devrimin Anatomisi</b></p>

  <p class="block_">Bu kitap, mikrop kuramının nasıl, neden ve kim sayesinde son derece tartışmalı bir kuram olmaktan çıkıp modern tıbbın ana ilkelerinden biri hâline geldiğinin izini sürer. Söz konusu meseleler basit bir biçimde ifade edilmiştir. Mikrop kuramının kabul gören görüş hâline gelebilmesi için üç şeyin doğruluğunun ortaya konması gerekiyordu: Birincisi, mikropların vücutta hastalıklara yol açabileceğiydi. İkincisi, bunların kişiden kişiye geçebileceği, üçüncüsü de her bir bulaşıcı hastalık için belli bir mikrobik aracı bulunmasıydı. Başka bir deyişle, spesifik bir mikrobun, yatkınlık gösteren konakçılarda her zaman aynı hastalığa yol açması gerekiyordu.</p>

  <p class="block_">Doğal olarak, mikrop kuramının doğruluğunun kanıtlanmasından bir yüzyılı aşkın bir süre geçtikten sonra, bu fikirler bize oldukça aşikâr gelebilir. Dolayısıyla ilk yapmamız gereken şey, bize tamamen apaçık gelen bir kurama bu kadar uzun süre direnen insanların zihinlerine nüfuz edebilmektir. 1850’li yıllara kadar birçok doktor her zaman için hastalıkların çeşitli farklı nedenleri olabileceğini düşünüyordu; onlara göre, insanlar tıpatıp aynı hastalıklara farklı nedenlerle yenik düşüyorlardı. Gerekli koşullar yoktu ve bu yüzden doktorların mikroplar gibi hastalığa yol açan belli aracılar araması için fazla bir neden de görünmüyordu. Mikrop kuramının alaşağı etmek zorunda olduğu tıbbi görüş işte buydu. Ancak eski ve yeni tıp arasındaki bu farklılığa rağmen, mikrop kuramı 1800’lerin sonunda durup dururken ortaya çıkmış değildir. Tıpkı Isaac Newton’un "devlerin omuzlarında" durduğunu söylemesi gibi, mikrop kuramının önde gelen isimleri de kendilerinden önce gelenlere çok şey borçluydu.</p>

  <p class="block_">Bu devrimin kökenlerinin izini sürmek için mikroskobun icadına ve dünyanın neredeyse her bir santimetrekaresinin mikrobik yaşamla dolu olduğunu afallayarak fark eden öncülere dönüp bakmamız gerekir. Sonraki yüzyıllarda sayısız insanın ölümüne yol açan büyük salgın hastalıkların yayılması, giderek bilimsel bir özellik kazanan tıbbın ortaya çıkışı ve doktor-hasta ilişkilerinin doğasındaki değişimler, tıp mesleğini icra edenlerin hastalıklara karşı tavrını değiştirdi ve neticede mikropların hastalıklara yol açmadaki rolü konusunda kafa yormalarına yol açtı. Derken 1880 ve 1900 yıllan arasında çığır açıcı bir deney furyası, bu kurama karşı çıkan dar görüşlü birkaç kişi haricinde, mikrop kuramının doğruluğunu nihayet herkesin kafasına soktu. “Devrim niteliğinde” deyimini gerekli kılan da işte bu can alıcı yirmi yılın inanılmaz hızı, yoğunluğu ve heyecanıdır.</p>

  <p class="block_">Pasteur, Koch ve onların kendileri kadar tanınmayan destekçileri ile yüzlerce insan denek ve unutulan sayısız deney hayvanı mikrop devriminde önemli bir rol oynamışlardır. Ancak bu, insan dehası, özveri ve deneysel hünerle örülü bir hikâye olsa da, bir yüzyılı aşkın bir süredir biriken romantik mitleri ayıklayınca, bu öykünün sonundaki zaferin araştırmacı zekâ ve insancıl kararlılığa olduğu kadar, şansa ve katıksız hırsa da çok şey borçlu olduğu anlaşılıyor. Yakın dönemlerdeki araştırmacılar mikrop kuramı tarihini onu sarmalayan mitlerden arındırmak için çok çaba sarf etmelerine rağmen, günümüz tarihçileri bile bunun gerçek anlamda bir devrim olduğunu yadsımazlar.</p>

  <p class="block_"></p>

  <p class="block_3">&#160;</p>
</body>
</html>