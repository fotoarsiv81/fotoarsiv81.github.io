<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2>14. Kolera, Süveyş ve Pettenkofer</h2>

  <p class="block_">John Snow, 1855 yılında, bulaştığı içme suyu yoluyla kurbandan kurbana geçen belirli bir mikroorganizmanın koleraya neden olduğunu iddia etmişti. Daha önce belirtildiği üzere bu gözü pek iddia haklı olarak şüpheye yol açtı. Tıp camiası, yalnızca, Koch’un postulatlarından en azından bazılarını karşılayan bir bakterinin tespit edilmesiyle tatmin edilebilirdi. Mikroskobik araştırma alanında uzmanlığı olmayan Snow, bilimsel kanıtların titiz standartlarına ulaşma konusunda yetersiz kalmıştı. Ancak İngiliz doktorun başarısız olduğu noktada, birçok insan Koch’un ve Pasteur’ün deneyimli ve donanımlı ekiplerinin b<span class="calibre1">aşarıya ulaşacağına inanıyordu. </span>Bu ekipler büyük fırsatı 1883’te yakaladı.</p>

  <p class="block_">1883 yılında Mısır’da kolera salgını patlak verdi. Kahire ve İskenderiye’nin yoksul mahallelerini her zamanki acımasızlığıyla kırıp geçirdi; salgının yayılabileceği korkusu ise bütün Batı Avrupa’yı dehşete sürükledi. Ağustos’a gelindiğinde haftada 5000 Mısırlı ölüyordu. Avrupa hastalığın hücum hamlesine karşı hazırlanırken, Britanya, Fransa ve Almanya uzman tıp ekiplerini alelacele Kuzey Afrika’ya yolladı. Bu ekiplerin deneyimleri, radikal bilimsel fikirlerin kabul görmesinde karşılaşılan güçlüklere dikkat çeker. Bu deneyimler, aynı zamanda, siyasi koşulların tıbbi fikirlerin nasıl ve niçin tartışıldığı üzerindeki etkilerini de gösterir: Zira olay yerine ilk ulaşan Britanyalı doktorların elde ettiği sonuçları karmaşıklaştıran şaşırtıcı bir etken söz konusuydu.</p>

  <p class="block_3">&nbsp;</p>

  <p class="block_15">Kahire'den Kalküta’ya</p>

  <p class="block_">1880 yılında Süveyş Kanalı’ndan geçen gemilerin tonajının yüzde 80’i Britanya’ya aitti. Giderek rekabete dayalı hale gelen dünya pazarında, gemilerinin Doğu ile Batı arasında seyahat etme hızı, Britanya’nın ekonomik liderliğini korumasında önemli bir etkendi. Britanya ve Hindistan arasındaki yolculuk süresini yüzde 50 oranında düşürdüğü için kanalın ticari olduğu k<span class="calibre1">adar askeri önemi de muazzamdı.</span></p>

  <p class="block_">Ancak personelin ve gemilerin dünyanın bir ucundan diğer ucuna hızla gitmesinin büyük bir sakıncası da vardı. Şark’ın baharatları, ipekleri ve çaylarıyla birlikte hastalıklar da gelebilirdi. Bu yüzden ticaret gemilerinin mürettebatları mallarını indirmeden önce normalde uzun bir süre karantinada kalmak zorundaydı. Karantina ise Britanya’ya zaman ve para açısından pahalıya mal oluyor, bu da hızlı deniz ulaşımı ve kesintisiz ticarete bel bağlayan bir ulus tarafından uzun zamandır pek hoş karşılanmıyordu. Britanya’nın Süveyş Kanal'ındaki ekonomik çıkarları, 1882’de, Mısır’ı fiilen imparatorluğunun himayesi altına almaya yönlendirdi. Ülkenin gerçek hâkimi haline gelen Britanyalı yetkililer, ellerinden geldiğince çok sayıda kar<span class="calibre1">antina prosedürünü feshettiler.</span></p>

  <p class="block_">Sonuç olarak, 1883’te Mısır’da kolera salgını çıkınca Britanya hükümeti kendini çok zor bir durumda buldu. Eğer hastalık Hindistan’dan gelen bir gemiden geçtiyse sömürgeci güç, acı çeken binlerce Mısırlının haklı öfkesiyle yüzleşmek zorunda kalacaktı. Britanya’nın insan hayatına ticaret kadar değer vermediği suçlamasını bertaraf etmesinin tek yolu, koleranın bulaşıcı bir hastalık olmadığını göstermekti. Bu yüzden, Mısır’a gönderilecek tıbbi ekibi atayan hükümet heyeti, koleraya belirli bir mikrobun yol açtığını savunan kurama sempatiyle yaklaşan binlerini seçmeme konusunda dikkatli davranmıştı. Ayrıca, ekipte mikroskobi uzmanları da bulunmuyordu. Böylece, ekibin Mısır’da yaptığı su şebekeleri analizi mikroskobi açısından tamamen yetersizdi. Buna ek ola<span class="calibre1">rak, ekip belirli mikropları ayrıştırmaya da yeltenmedi.</span></p>

  <p class="block_">Kısmen bu araştırmacı bilim taklidinin neticesi olarak, Dr. Guyer Hunter’ın yönetimi altında çalışan Britanyalı doktorların sonuca ulaşması yalnızca birkaç hafta sürdü. Onlara göre salgının nedeni, 1865’teki en son salgından beri Mısır toprağında uyku halinde kalmış kolera zehirlerini “yeniden harekete geçiren” sıra dışı hava koşullarıydı. Dolayısıyla kolera Hindistan’dan gelmemişti, mikrobiyal bir hastalık da değildi. Hâliyle, daha fazla yayılacağını düşünmek için bir neden de yoktu. Hunter ve meslektaşlarının ta en baştan mikrop kuramını kasıtlı olarak göz ardı ettiklerini düşünmek için bir neden yoktur. Britanya hükümeti yeterli mikroskobik eğitimi olmayan bir ekip seçerek zaten yapacağını yapmıştı. Dahası, hükümet Hunter’ın sonuçlarından o kadar memnun kalmıştı ki ona derhal St. Michael ve St.<span class="calibre1"> George şövalye nişanı verildi.</span></p>

  <p class="block_">Britanyalılar gider gitmez Fransız ve Alman tıp ekipleri kolera mikrobunu bulma beklentisiyle Mısır’a geldiler. Louis Pasteur, Fransız keşif ekibinin hazırlanmasına yardım etti ancak kendisi Paris’te kaldı ve ekibe Emile Roux başkanlık etti. Ne var ki Roux’un ekibindekiler gelene kadar salgın dinmeye başlamıştı ve teşrih için uygun kadavra bulmakta güçlük çekiyorlardı. Maalesef, Louis Thuillier adlı çok zeki ve genç bir Fransız bilim insanı, bulabildikleri ender vakaların birinden kolera kaptı. Istırap dolu birkaç günün ardından da öldü. Fransız grubu yıkılmış bir halde Paris’e döndü. Bizzat Robert Koch’un başkanlığındaki Alman ekibi, Thuillier’in mezarına çelenk koydu ve mikrobiyal faili aramaya koyuldu. Anatomik incelemeler sonucunda çok geçmeden koleranın bir bağırsak hastalığı olduğu sonucuna vardılar. Bağırsaklarda diğerlerinden farklı bir mikrop ararken de sonunda zanlıyı buldular: Bağırsak duvarının içindeki mukus katmanında bulunan virgül şeklinde bir basil. Araştırmalarım bağırsağa yönlendiren Koch'un ekibi kolera kurbanlarının kadavralarında bol miktarda aynı basilden olduğunu gördüler. Bu sonuçlar son derece umut vericiydi. Ancak salgın düşüşe geçtiği için Alman<span class="calibre1">lar da kadavra bulamaz oldular.</span></p>

  <p class="block_">Koch’un ekibi, hiç tereddüt etmeden, deney hayvanlarım da alarak hastalığın çok daha yaygın olarak görüldüğü Hindistan’a gemiyle gittiler. Keşfedilen şeylerden etkilenen bazı Britanyalı doktorlar eşsiz bir fırsatın kaçırılabileceğini düşünmeye başladı. The Lancet dergisi öfkeli bir tonla, “Kolera virüsünün gerçek doğasının keşfi İngiltere’nin en büyük sömürgesinde gerçekleşecek gibi; ne var ki bunu yapan bir İngiliz olmayacak,” demişti. Britanyalıları mahcup edeceği düşüncesiyle keyiflenen Bismarck’ın Almanya’sında, doğal olarak Koch’a daha büyük övgüler düzülüyordu. Kısa süre sonra Kalküta'ya ulaşan Koch’un ekibi bir kez daha kolera hastalarında virgül şeklindeki basili tespit ettiklerini duyurdu. Ayrıca birçok kolera kurbanın su temin ettiği su depolarında da aynı basili bulmayı başarmışlardı. Ancak bu, Koch’un resmi raporlarında iddia ettiği gibi tam bir Eureka! anı değildi. Çünkü defalarca uğraşsa da kendi postulatlarını karşılamayı başaramamıştı: Defalarca basili geliştirmiş, bunu hayvanlara enjekte etmiş ancak hayvanlar inatla sağlıklı kalmışlardı. Bu, ele aldığı vakanın kendi dört postulatından sadece birine dayandığı anlamına geliyordu: Basille koleranın mevcudiyeti arasında “sabit bir ilişki”ye.</p>

  <p class="block_">Dolayısıyla, bu, şüphesiz Koch’un verem çalışmasında elde ettiği başarı kadar etkileyici değildi. Hâliyle rakipleri hem bilimsel hem de siyasi nedenlerle ona itiraz etmekte gecikmediler. Britanya tıp dünyasının saygın isimlerinin “bu seçkin Cermen”e saldırırken az eğlenmedikleri kesin. Ancak bu husumeti körükleyen şey ulusal rekabet olduğu kadar bilimsel mantıktı. Zira Fransa ve Almanya’da bile Koch kendi bildiğini okuyamadı. Bunun nedenini anlamak için Koch’un dört postülatını da doğrulamanın önemini kavramamız gerekir.</p>

  <p class="block_3">&nbsp;</p>

  <p class="block_15">Aşırı Önlemler</p>

  <p class="block_">Kobay hayvanlarını laboratuvarda geliştirilmiş kültürlerle enfekte etmek mikrop kuramcılarına genellikle ciddi bir sorun getiriyordu. Kolera, tifo ve cüzzama neden olan basiller neredeyse yalnızca insanlar için tehlikeliydi. Bu yüzden, birçok araştırmacı iki arada bir derede kalıyordu. Araştırmacılar hastalık mikrobu olduğuna inandıkları şeye hayvanların dirençli olduğu yönündeki sezgilerini, yalnızca, etik olarak savunulur tarafı olmayan insan deneylerine başvurarak sınayabilirlerdi. Bunu yapmayınca da muhalifleri, çok da haklı bir şekilde, onları mikrop kuramını vaziyeti kurtaran bir yalanla savunmakla suçluyorlardı. Bu zor durum, kendini belki de en iyi Norveç cüzz<span class="calibre1">am araştırmasında göstermiştir.</span></p>

  <p class="block_">Doktorlar yüzyıllardır cüzzamın kalıtsal bir hastalık olduğunu düşünüyordu. Derken Norveçli doktor Gerhard Armauer Hansen cüzzamlı hastalarının derilerindeki nodüllerde çubuk şeklinde farklı bakteriler keşfetti. Koch’un bazı yöntemlerini kullanarak onları yalıttı ve bir düzine tavşana enjekte etti. Büyük bir hayal kırıldığı içinde hayvanların hastalık belirtileri göstermediğini fark etti. Tavşanların bağışık olduğunu düşünerek k<span class="calibre1">endi türünün üyelerine yöneldi.</span></p>

  <p class="block_">Mayıs 1880'deki yargılanması sırasında, Hansen daha önce cüzzamlı bir hastanın nodüllerini kesmede kullandığı keskin bir bıçakla cüzzam hastası bir kadının göz kapağında bir ensizyon yaptığını açıkladı. Amacı kadın hastanın ilk hastanın mustarip olduğu belirli cüzzam türüne yakalanıp yakalanmayacağını anlamaktı, ikinci hasta zaten cüzzamlı olduğundan, Hansen deneyinde canlı insan kullanmasının kamu yararı gözetildiği için meşru sayılabileceğini öne sürdü. Ancak bu deneyde enfeksiyon bulaşmamıştı. Rızasını almadığı bir hasta üzerinde acı veren, tehlikeli ve sonuç olarak yararsız bir işlem yaptığı için Hansen, Bergen’deki cüzzam<span class="calibre1"> hastanesindeki işinden atıldı.</span></p>

  <p class="block_">Daha sonra Hansen’in basilinin gerçekten de cüzzamın nedeni olduğu anlaşıldı. Ancak hastanın gözüne cüzzam bulaştırmakta başarısız olması mikrop kuramcılarının bir başka sorununa işaret ediyordu. Hastalık aynı türün üyeleri arasında yayılabilse de bakterinin mevcudiyetiyle hastalığın kendisi arasında her zaman bir bağıntı yoktur. Bu yüzden Koch ve Pasteur’un sonuçlarını tekrarlamaya çalışan doktorlar, çoğu kez saf bakteriyel verem ya da şarbon kültürlerinin normalde hastalık riskine açık bazı bireylerde hiçbir etki yapmadığını fark ettiler. Yine benzer şekilde, Koch’un kolera mikrobu kuramına karşı çıkanlar enfekte sudan içenlerden sadece birkaçının hastalığ<span class="calibre1">a yakalandığım belirtmişlerdir.</span></p>

  <p class="block_">Sorun, kısmen, Koch ve Pasteur’ün mikropları yutmanın bulaşıcı hastalıklara yakalanmak için yalnızca gerekli değil aynı zamanda yeterli bir koşulmuş gibi konuşmalarında yatıyordu. Bu bizzat kendi yaptıkları deneylerle çelişen bir ifadeydi. Ne var ki, bazı eleştirmenler mikrop kuramını hastalığa yatkınlığa yol açan diğer unsurları hesaba katacak şekilde düzeltmek yerine daha da ileri gittiler. Örneğin, ünlü Alman hijyen uzmanı Max von Pettenkofer mikropların bulaşıcı hastalıkların ortaya çıkışında rolü olduğunu inkâr etmiyordu. Ama mikropların bu konuda pek de yeterli olmadıklarını iddia etti. Pettenkofer’e göre bir salgın üç şeye ihtiyaç duyardı: Belirli bulaşıcı bir partikül; içinde çürüyen organik madde bulunan nemli, gözenekli toprak ve bu partikül ile toprağın bileşimi sonucu <span class="calibre1">ortaya çıkan zehirli bir madde.</span></p>

  <p class="block_">Max von Pettenkofer kuramının doğruluğunu kanıtlamak için 1884 yılında Koch’a yazarak kendisine birkaç kolera vibriyonu (kıvrık çubukları andıran bakteri) göndermesini istedi. Bu isteği yerine getiren Koch, kısa bir süre sonra aşağıdaki mektubu alınca donup kaldı:<span style=" ">&nbsp;</span></p>

  <blockquote style="margin: 0 0 0 40px; border: none; padding: 0px;">
    <p class="block_">“Herr Doktor Pettenkofer gönderme nezaketini gösterdiği deney tüpü dolusu kolera vibriyonu için Herr Doktor Koch’a saygılarını sunar. Herr Doktor Pettenkofer tüpün içindekilerin tamamını içmiş bulunuyor ve Herr Doktor Koch’a şu an sağlığının eskisi gibi yerinde olduğunu bildirebilmekten mutluluk duyar.”</p>
  </blockquote>

  <p class="block_3">&nbsp;</p>

  <p class="block_">Herr Doktor Pettenkofer yalnızca midesindeki yüksek asidite kolera vibriyonunu etkisiz hâle getirdiği için hayatta kalmıştı. Ancak Pettenkofer’in neredeyse çılgınca sayılabilecek cesaret gösterisi mikrop ve <i class="calibre3">miasma</i> karışımı olan kendi kuramına çok büyük bi<span class="calibre1">r ilgi gösterilmesine yol açtı.</span></p>

  <p class="block_">Aslında kendi üzerinde deney yapan ilk kişi Edward Klein adlı bir Britanyalı doktordu. Klein, Temmuz 1884'de Koch’un çalışmalarını incelemek için Hindistan’a giden bir ekibe liderlik etti. O daha yolculuğuna çıkmadan önce Timothy Lewis adlı bir başka doktor koleranın patlak verdiği Marsilya’ya gitmiş ve muayene ettiği vakalarda Koch’un bahsettiği virgül şeklindeki basili bulamadığını bildirmişti. Birkaç ay sonra Klein'ın Hindistan ekibi Lewis’in bulgularını tamamıyla doğruladı. Lewis’e göre Koch’un sabit ilişki postülatını gerçekleştirmek her zaman mümkün değildi. Hindistan’da yaşayan bir başka Britanyalı Doktor D. D. Cunningham bu görüşü yürekten destekledi. Cunningham 1890’lara kadar bir bölgenin toprağının özelliklerinin koleranın ortaya çıkıp çıkmayacağını ve nerede çıkacağını belirlediği görüşüne sadık kaldı. Cunningham aynı zamanda virgül şeklindeki basilin bu hastalığa yol açabilecek birkaç mikroptan sadece biri olduğunu savunuyordu. Elbette bir kez daha Britanya’nın ticari çıkarları söz konusuydu. Ancak bunun Klein’ın ya da Cunningham’ın görüşlerini etkilediğine ilişkin güçlü kanıtlar yoktur.</p>

  <p class="block_3">&nbsp;</p>

  <p class="block_15">Haffkine'in Kibri</p>

  <p class="block_">Bu savaş, Koch Kalküta’dan ayrılana kadar kazanılmamışsa da büyük ilerlemeler kaydedilmişti. Ayrıca Koch’un en hararetli muhalifleri olan Pettenkofer’in sadık destekçileri bile, mikroplar olmaksızın hastalık bulaşmasının imkânsız olduğuna kani olmuşlardı. Böylece, 1880’lerin ortalarına kadar mikrop kuramcıları en azından kısmi bir zafer elde etmişlerdi. Ne var ki Koch birinin virgül şeklinde bir basil yutması durumunda, yalnızca sahip olduğu doğal savunma refleksleri tarafından ölümden kurtarılabileceği gerçeği bütün dünya tarafından kabul edilene kadar tatmin olmayacaktı. Bunun anlamı da Pettenkofer’in koleranın ortaya çıkması için bir yörenin toprak özelliklerinin en az mikrobun kendisi kadar önemli olduğu görüşünün çürütülmesiydi. Koch’un destekçilerinin kısa süre sonra farkına vardıkları gibi, bu sanıldığı kadar kolay değildi. Ne var ki, rakiplerinin kibri sayesinde Koch’un beklediğinden çok daha kolay olmuştu.</p>

  <p class="block_">Halkın gözü önünde bardak dolusu kolera basilini mideye indirip pek bir olumsuz etkiye maruz kalmamak Pettenkofer ve onun Rusya doğumlu müttefiki Elie Metchnikoff’un neredeyse standart gösterisi hâline gelmişti. Ne var ki, 1893’te, Bay Jupille adında biri bu deneylerden birine gönüllü katıldı ve tipik bir kolera krizinden öldü. Birkaç ay sonra Metchnikoff, Versailles yakınlarındaki bir ırmakta kolera basiline rastlandığını ve yöre halkından kimsenin hastalığa yakalanmamış olduğunu öğrendi. Metchnikoff bunun üzerine yöre halkından birkaç kişiyi bu mikrobun solüsyonlarından içmeye ikna etti. Bu insanların hepsi çok hasta oldu ve kısa süre sonra içlerinden biri ne yazık ki öldü. Bu türden olaylar, yavaş yavaş, sadece Metchnikoff’u değil diğer bilim insanlarını da Koch’un basillerinin hastalığa ne<span class="calibre1">den olmaya yettiğine ikna etti. </span>1890’larda virgül şeklindeki basilin koleraya yol açabilen tek mikrop olduğu konusunda bir uzlaşıya varıldı. Ancak yine işler başlarda Koch’un istediği gibi gitmedi. Jaime Ferran y Clua adlı İspanyol bilim insanı virgül şeklindeki basilden elde ettiği saf bir kültürle binlerce yurttaşını koleraya karşı aşıladığını duyurdu. Etkileyici bir başarı oranı iddiaları bir Fransız Komisyonunu kapısına kadar getirdi. Ne yazık ki, çok önemli bilgileri vermediği için aşısı yararsız sayıldı. Ferran’ın aşısı muhtemelen işe yarıyordu ancak üst düzey yabancı bir ekip tarafından işe yaramaz ilan edilmesi hem aşısını hem de koleraya belirli bir mikrobun yol açtığını savunan kuramı geçici olarak i<span class="calibre1">tibarsızlığa sürükledi.</span></p>

  <p class="block_">Böyle önemli bir anda sahneye Rusya doğumlu Waldemar Haffkine adlı bir bilim insanı çıktı. Hafifkine bayındır bir Karadeniz liman şehri olan Odessa’daki büyük bir Yahudi ailesinin üyesiydi. Ateşli bir solcu olan Haffkine üniversitedeyken devrimci siyasete bulaşmıştı. Derken, 1881’de Çar II. Aleksandr suikastının ardından yaşanan amansız Yahudi karşıtı pogromlar sırasında Yahudi direnişini örgütleme girişimlerinde yer aldı. Gizli polisin düşmanlığını kazanınca her defasında hapiste kalma süresi giderek arttı. Çok tehlikeli bir hayat süren Haffkine’in <span class="calibre1">sonu darağacı gibi görünüyordu.</span></p>

  <p class="block_">Ne var ki, Rus bilim insanı çok hırslıydı. Bilim dünyasında dikkat çekmek istiyordu ve adı ayyuka çıkan bir isyancı olarak kendi yurdunda bir geleceği olmadığını biliyordu. Bu yüzden Cenevre’ye kaçtı ve orada kendini bakteriyoloji araştırmalarına verdi. Birkaç yıl sonra, 1890’da, Paris’e geçti ve bir kolera aşısı geliştirmek üzere Roux’nun ekibinde çalışmaya başladı. Çok şey kanıtlaması gereken genç bir bilim insanı için bu heyecan verici bir projeydi. Haffkine, virgül şeklinde basile karşı bir aşı geliştirmenin sayısız insanın hayatını kurtarmanın yanı sıra dünyanın bazı önde gelen bilim insanlarının hayranlığını da kazandıracağını biliyordu. Onu daha da cesaretlendirecek bir şey de başardı olması durumunda Siyam [bugünkü Tayland] Prensi’nin “heykelini dikmeye” söz vermesiydi. Prens’i ziyaret ettiği akşam günlüğüne, “Neler yapabileceğimizi bir göre<span class="calibre1">lim bakalım” diye not düşmüştü.</span></p>

  <p class="block_">Haffkine’in asıl sorunu laboratuvar hayvanlarının hastalığa bağışık gibi göründüğü bir durumda potansiyel aşıları geliştirip sınamaktı. Ama Hafifkine başlarda çığır açabilecek bir derleme sağlamıştı. Test tüplerinde kolera basilini tavşan serumuyla karıştırdığında yalnızca en öldürücü ve dayanıklı olan bakteriler, serumla bu temaslarından sağ çıkabiliyordu (daha sonraları bunun nedeninin serumdaki antikorlar olduğu anlaşılacaktı). Ardından bu işlemi daha büyük miktarda tavşan serumu kullanarak tekrarlayınca, sonunda gerçekten çok etkili bir virgül basili kültürü elde etti. Bu basili birkaç kobaya enjekte eden Haffkine kobaylardan bazıları hasta düşüp ölünce büyük bir zafer elde ettiği hissine kapıldı. Ancak, bu, laboratuvar hayvanlarının kolera basili enfeksiyonuna yakalanabileceğini gösterse de tavşan ve kobayların yalnızca az bir kısmına gerçekten hastalık bulaşmıştı. Hem cesaretlenen hem de aynı derecede hüsrana uğrayan Haffkine, fazla bir ilerleme kaydedemese de 1891 yılından 1892’nin başlarına kadar azimle çalışmaya d<span class="calibre1">evam etti.</span></p>

  <p class="block_"><span>Patronunun bir tavsiyesi bu tıkanmışlığı sonlandırdı. Emile Roux, Koch'un meslektaşı Richard Pfeiffer’in kobayların karın duvarı çeperine enjekte edilen kolera basilinin şaşmaz bir şekilde öldürücü olduğunu keşfettiğinden Haffkine’e bahsetti. Haffkine bu fırsatın üzerine atladı. Bir kobayın karın boşluğuna kolera basili enjekte etti. Kobay ölünce karnındaki “eksüda”ların bir kısmını şırıngayla alıp bir başka kobayın karnına enjekte etti. Pasteur’ün daha önce göstermiş olduğu gibi bakterileri düzinelerce hayvandan hayvana aktarmak kültürün öldürücülüğünü artırıyordu. Otuz aktarmadan sonra Haffkine’in kolera basili neredeyse kusursuz denecek denli ölümcül hale gelmişti. Ha</span><span class="calibre1" >ffkine buna “asil” kültür dedi.</span></p>

  <p class="block_"><span>Haffkine daha sonra bu saf kültürü zayıflatmaya koyuldu. Basiller havaya, ısıya ya da kimyasal maddelere maruz bırakılarak, aşı olarak kullanılmak üzere yeterince zayıflatılabiliyordu. İlkin bu basillerle aşılanan hayvanlar, sonrasında öldürücülüğü artırılmış kültürle karşılaştıklarında neredeyse her zaman hayatta kaldılar. Çok geçmeden Haffkine basilleri zayıflatmanın bile gerekli olmadığını fark etti. Yükseltilmiş basil deri altından enjekte edildiğinde hayvanlar bağışıklık kazanıyordu. Bu yöntem, her nasılsa tam olarak gelişmiş hastalık kendini göstermeden vücuda etkili bir savunma tepk</span><span class="calibre1" >isi geliştirme şansı tanıyordu.</span></p>

  <p class="block_"><span>Bu sonuçları elde eden Haffkine, zayıflatılmış basili kendine enjekte ederek çok ciddi bir adım attı. İğnenin değdiği yerdeki acı ve yükselen ateş dışında bir belirti görülmedi. Bir hafta sonra Roux genç meslektaşına tam gelişmiş kolera basili enjekte etti. Haffkine sadece hafif bir rahatsızlık yaşadı ve hayatta kaldı. Aynı şekilde aynı hafta aşı olan üç Rus arkadaşı da hayatta kaldı. Derken, iki ay sonra içinde eksüda bulunan bir pipeti havada tutarken, Haffkine ağzına birkaç damla “yoğun, hafif tuzlu” sıvının damladığını hissetti. Bu çok etkili bir solüsyondu ve mikrop bakımından zengin bu sıvıyı yutmadan önce Haffkine bir anlığına tereddüt etti. Bağışıklık sistemi bu ağır dozla da baş edince Haffkine'in aşısına o</span><span class="calibre1" >lan güveni bir daha sarsılmadı.</span></p>

  <p class="block_"><span>Şimdi ise aşısının değerini daha büyük bir ölçekte deneyebileceği bir fırsat arıyordu. Rusya onu kesin bir dille reddetti. Belki de daha önce verdiği sözü tutmak zorunda kalabileceğinden endişelenen Siyam Krallığı da. Bu yüzden Haffkine eski genel vali Lord Duffer’in aracılığıyla Hindistan’a yöneldi, 1893 baharında Hint Yarımadası’na giden geminin güvertesindeydi. Ne var ki Hindistan'a varınca bir muhalefet seliyle karşılaştı. Bu direnişin çoğu, acı veren iğnelerden ve aşının yan etkileri yüzünden günlerce işgücü kaybına uğramaktan mustarip yöre sakinlerinden geliyordu. Ne var ki, doktorlar da bu sızlanma korosuna dâhil oldular. Çok da meşru olarak Haffkine’i kendine aşın güvenmekle suçladılar çünkü laboratuvar hayvanlarında oluşturduğu hastalık hiç de koleraya benzemiyordu. Nasıl olur da aynı hastalıkla ilgilendiğinden bu kadar emin</span><span class="calibre1" > olabilir ki diye soruyorlardı.</span></p>

  <p class="block_"><span>1893’te kolera vakalarındaki geçici düşüş Hafîkine’e muhaliflerini cevaplama şansı vermemişti. Derken 1894 başlarında Kalküta’nın kalabalık ve pis bir kenar mahallesinde -ya da varoşunda- salgın yeniden patlak verdi. Çabucak olay yerine gelen Hafîkine işe koyuldu ve çok geçmeden 200 köy sakininden 116'sını aşıladı. Aşı olmayanların çoğu ölürken aşılanan 116 hastanın tamamı hastalıktan kurtuldu. Çay üretimi ile bilinen Assam eyaletine giden Haffkine burada aşılama programına devam etti. Burada 20.000 insanı aşılamayı başardı. Daha sonradan bir meslektaşının hesaplamalarına göre aşılananların yalnızca yüzde 2’si koleradan öldü. Aşılanmaya rıza göstermeyenler arasında ölüm oranı yüzde 22 ile 45 arasında değişiyordu. Bu, hem aşı hem Koch’un koleraya belirli bir mikrobun yol açtığını savunan kuramı için ses getiren bir onay anlamına geliyordu. Haffkine’in başarılarından haberdar olan Alman bilim insanı sevinçle, “gösterim tamamlandı” demiştir. O aşamada artık doktorların çoğu, hatta Britanya’dakiler bile, b</span><span class="calibre1" >unu kabul etmeye başlamışlardı.</span></p>

  <p class="block_"><span>On dokuzuncu yüzyılın en korkunç hastalıklarından biri yalnızca anlaşılmakla kalmadı, önlenebildi de. Tüberkülin olayından sonra Koch’un üzerine yapışan mahcubiyet hissi gidip, onun yerine, 1883’te koleranın nedenini gerçekten keşfetmesinin —geç de olsa- getirdiği itibar geldi.</span></p>
</body>
</html>