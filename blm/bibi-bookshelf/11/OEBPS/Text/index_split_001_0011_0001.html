<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2 class="block_">15.&nbsp;<span>Pasteur’ün Kapıcısı</span></h2>

  <p class="block_">Kuduzdan ve bataklıkta boğularak ölümler, Victoria dönemi romanında, bu ölümlerin gerçek hayattaki görülme sıklığını yalanlarcasına bolca görülürler. Ancak her iki durumda da ölmeden önce çekilen acıların inanılmaz yoğunluğu, bunları en korkunç ölümlerin sembolü hâline getirmiştir. Birçok insan, başka nedenlerin yanı sıra, daha uzun sürdüğü için kuduzun daha korkunç olduğu konusunda<span class="calibre1"> hemfikirdir.</span></p>

  <p class="block_">Bu hastalık kontrol altına alınmadan önce, kuduz bir hayvanın ısırığı, kurbanı hastalığa yakalanıp yakalanmadığını öğrenene kadar haftalarca süren acı dolu bir bekleyişe mahkûm ediyordu. Eğer kurban şansızsa, kuduzun ilk belirtileri yüksek ateş ve genel bir hâlsizlik oluyordu. Çok geçmeden bunları kas ağrıları, kusma ve boğaz şişliği takip ediyordu. Yüksek ateş 40 °C’ye kadar yükselince kurbanda şiddetli kasılmalar, felç, halüsinasyon ile sersemleşmenin yanı sıra parlak ışık, ses ve dokunmaya karşı aşırı hassasiyet görülüyordu. En sonunda, hastalığın sinir sistemindeki hayati bölgeleri yıkıma uğratmasıyla birlikte, soluk alma ve yutkunma fazlasıyla güçleşiyordu. Vücudun artık yutulamayan kanlı tükürük ve balgamı dışarı çıkarmak istemesi sonucu ağızda görülen tipik köpürme başlıyordu. Kurbanlar çaresizce susamış olsalar da hidrofobik bir dehşetle kendilerine sunulan bütün sıvılardan ürküyorlardı. Kısa bir süre sonra, ne yapacaklarım bilmez, saldırgan ve korkmuş bir hâlde komaya giriyorlar ve saatler içinde nefes alamaz hale geliyorlardı. Belki de en korkuncu bütün bunların ta hastalığın başından beri bilinmesiydi. Kuduz kurbanları iç<span class="calibre1">in ölüm gerçekten kaçınılmazdı.</span></p>

  <p class="block_">Bu kahredici olayların tekrar tekrar gerçekleşmesi Pasteur’ün neden kuduzla ilgilenmeyi seçtiğini anlamamızı sağlar. Kuduzun çok nadir görülen bir enfeksiyon olduğu doğrudur ama Pastör insanlarca bilinen belki de en korkunç ve ölümcül hastalığı yenmenin mikrop kuramcıları için devasa bir başarı olacağını fark etmişti. Bu hastalığın yüzde 100’lük bir ölüm oranı olduğundan Pasteur etik bir suçlamaya maruz kalmadan dirikesim yapabileceğini de anlamıştı. Hastalar nasılsa öleceğine göre, üzerinde çalıştığı aşıları ilk onlarda denemekten onu ne alıkoyabilirdi ki? Ancak Pasteur için şahsi b<span class="calibre1">ir hesaplaşma da söz konusuydu.</span></p>

  <p class="block_">1831 sonbaharında, 8 yaşındaki Pasteur hayatı boyunca asla unutmayacağı bir dizi olaya tanık olmuştu. Jura Dağları’nın ağaçlık eteklerinde ileri safhada kuduz bir kurt görülmüştü. Dişlerinden kuduz virüsüyle kaynayan kanlı salyalar damlayan bu yaratık önüne çıkan her şeyi parçalıyordu. Ormanlık alandan ayrılan kurt Villers-Farlay’ya yöneldi ve birkaç köylüye saldırdı, iyice kuduran, korkmuş ve saldırgan kurt daha sonra Pasteur’un kasabası Arbois’ya geldi ve bir düzineden fazla insanı ısırdı. Bu kurbanlar panik içinde kasaba merkezindeki demirciye gelip yaralarını kızgın bir demirle dağlattılar. Küçük Louis yaralı cilde demirin değdiği anda atılan haykırışları duydu. Birkaç hafta sonra, kurdun ısırdığı kurbanlardan sekizinin dehşet veren ölümleri bütün kasabayı yasa boğdu. Bu korkunç hastalıkla savaşmak için daha güçlü kişisel nedeni olan tıp araştırmacılarının olması neredeyse imkânsızdı.</p>

  <p class="block_3">&nbsp;</p>

  <p class="block_15">Hızlı Bir Başlangıç</p>

  <p class="block_">Pasteur’ün kuduz basilini bulma dürtüsü başından beri başarısızlığa mahkûmdu. Çünkü artık kuduzun viral bir hastalık olduğunu ve bu yüzden bulunacak bir basili olmadığını biliyoruz. Bu işi daha da güç kılan şey, kuduza neden olan etmenin ancak modern elektron mikroskoplarıyla görülebilmesidir. Neyse ki, bu durum Pasteur’ün ekibini ilerleme kaydetmekten alıkoymadı. Daha sonra kimse onları suçlayamayacaktı. Çok geçmeden mikrop kuramının saygınlığı, Pasteur’un ekibinin etkili bir kuduz aşısı geliştirip geliştiremeye<span class="calibre1">ceği sorusuna bağlı hâle geldi.</span></p>

  <p class="block_">1884’un başlarında Roux ile birlikte çalışan Pasteur, köpekleri kuduza karşı bağışık yapma çalışmalarına başladı. Çok geçmeden hastalıklı omuriliklerden aldıkları maddeyi bir tavşanın beyninden bir diğerininkine aktarmanın kuduz virüsünü daha da ölümcül hale getirdiğini keşfettiler. Bu şekilde bir düzine aktarmadan sonra virüsün gücü sabitleşti ve altı gün gibi bir sürede hastalık ortaya çıkar hâle geldi. Pasteur ve Roux elde ettikleri bu yoğun kültüre <i class="calibre3">virüs fixe </i><span class="calibre1">(sabit virüs) adını verdiler.</span></p>

  <p class="block_">Bu deneyleri yaparken, çelişkili bir olguyla da tamamen şans eseri karşılaştılar. Eğer bir türde birkaç aktarmadan sonra elde edilen <i class="calibre3">virüs fixe</i>, bir başka türe enjekte edilirse virüs çok zayıflatılmış gibi tepki veriyordu. Örneğin bir düzine tavşandan ya da maymundan aktarılan kuduz virüsü köpeklere enjekte edildiğinde bağışıklık kazandırıyordu ve köpeğe daha sonra çok güçlü tam kuduz virüsü enjekte edilse bile bağışıklığın etkisi görülüyordu. Bu aşılar yalnızca vakaların yüzde 60’ında işe yaradığı için tam güvenilir sayılamazlardı. Gene de Pasteur ve Roux her zaman işe yarayacak bir <span class="calibre1">aşıyı bulmalarına ramak kaldığını hissediyorlardı.</span></p>

  <p class="block_">Tek başına deneyler yapan Roux, bir sonraki adım olarak, virüsleri zayıflatmak için yüksek ısıyı denemeye karar verdi. Kuduz virüsüyle dolu bir tavşan omuriliğini alıp cam bir kavanozun içinde havada asılı şekilde sabitledi ve inkübe etmek için bir fırına yolladı. Fırına içinde Roux’nun kavanozunun da bulunduğu tepsiler sürülürken Pasteur oradan geçiyordu ve kavanozu gördü. Kavanozun Roux’ya ait olduğunu öğrenince başka bir şey sormasına gerek kalmadı. Kendi laboratuvarına dönünce Roux’nun yönteminden kopya çekti ancak bir yenilik yaparak kavanoza havayı nemden arındıran ve kuruma sürecini hızlandıran birkaç po<span class="calibre1">tasyum hidroksit parçası koydu.</span></p>

  <p class="block_">Asabiyetiyle tanınan Roux, birkaç gün sonra fikrinin çalındığını öğrenince deliye döndü. Sinirden küplere bindi, kapıyı çarparak laboratuvardan çıktı. Ne var ki, uzlaşmanın gerçekleşmesi uzun sürmedi ve ikisi kurumuş omuriliği birkaç başka köpekte denerken birlikte çalıştılar. Hayvanlara önce kuru ve bu yüzden daha az ölümcül omurilik maddesi enjekte ettiler. Sonra, birkaç gün içinde, daha taze ve daha güçlü omurilik maddesi kullandılar. Bağışıklığın gelişeceğini, köpeklerin nihai, tipik ölümcül bir <i class="calibre3">virüs fixe</i> dozuna dayanıp hayatta kalacaklarım umut ediyorlardı.</p>

  <p class="block_3">&nbsp;</p>

  <p class="block_15">İnsanlar Üzerinde İlk Deneyler</p>

  <p class="block_">Çalışmaların başlamasından kısa bir süre sonra Pasteur Paris hastanelerine kuduz semptomları sergileyen hastaları olup olmadığını sormaya başladı. Çok geçmeden bir sokak köpeği tarafından ısırılan Parisli Bay Girard adl<span class="calibre1">ı bir hastanın haberine ulaştı.</span></p>

  <p class="block_">Yarası iyileşmiş olmasına karşın bu kişi 10 Mayıs günü büyük bir endişe içinde alelacele Paris’teki Necker hastanesine gelmişti. Ne şarap ne su içebilen, ciddi baş ağnlan çeken ve bacakları istem dışı titreyen Bay Girard en kötüsünden korkuyordu. Tedavisini yapan Dr. Rigal, Pasteur’un laboratuvarına bir yıldırım telgraf çekerek hem Pasteur’u hem de Roux’yu hemen hastaneye çağırdı. Derhal bir görüşme yapan üçlü Bay Girard’ın gerçekten de kuduz hastası olduğu ve ölmesin<span class="calibre1">in kesin olduğu sonucuna vardı.</span></p>

  <p class="block_">Istıraplı bir ölüme mahkûm bir insanın üzerinde omurilikten elde edilen aşıyı denemenin haklılığını görmek için ahlâk filozofu olmaya gerek bile yoktu. Köpekler üzerinde yapılan deneyler ümit vaat eden sonuçlar vermişti. İlk örnek aşının güvenli olduğunu saptamak için yapılması gereken daha çok şey olsa da bu Bay Girard’ın tek şansıydı. Bu yüzden birkaç saat sonra Pasteur ve Roux laboratuvardan bir şırınga dolusu zayıflatılmış kuduz maddesiyle döndüler ve hemen deri altından aşıyı vurdular. O gece ikisi hastaneye içi dolu başka şırıngayla döndüler. Bu arada hastane yetkilileri şüphe içindeydiler. Pasteur’ün deneylerinin etik durumu konusunda kaygılı oldukları için Bay Girard’ın tedavisine son verdiler ve<span class="calibre1"> hastayı kaderine terk ettiler.</span></p>

  <p class="block_">Bay Girard, birkaç gün boyunca, kendisini acı dolu bir ölümün beklediği düşüncesiyle azap çekti. Ne var ki, birkaç hafta sonra 22 Mayıs günü iyileşmiş olarak hastaneden taburcu edildi. Sonunda Bay Girard’a ne olduğu konusunda hiç kimse bir şey bilmemektedir, iyileşmesinin nedenleri de tam bir muammadır. Belki de en muhtemel açıklama kuduz olmadığı, kuduz olduğu düşüncesinin yarattığı geçici, psikosomatik bir bozukluktan mustarip<span class="calibre1"> olduğuydu.</span></p>

  <p class="block_">Gene de bu olay Pasteur ve Roux’yu hayvan deneylerini bir an önce tamamlamaları gerektiği konusunda teşvik etmiş olmalıdır. Bay Girard’ın taburcu edilmesinin hemen ardından bir dizi yeni deneye başladılar. 28 Mayıs’tan 9 Haziran’a kadar on köpeğe her gün kuduz maddesi enjekte edildi. Köpeklere her gün daha tazesi enjekte edilen bu kuduz maddeleri omurilikten elde ediliyordu. 3 Haziran ve 18 Haziran arasında on köpek<span class="calibre1"> daha aynı işleme tabi tutuldu.</span></p>

  <p class="block_">Bu deneylerin başlamasından birkaç hafta sonra, Pasteur aşısını ikinci bir insan hasta üzerinde deneme şansı yakaladı. Pasteur, Julie-Antoinette Poughon adlı 11 yaşında bir kızı muayene etmek üzere çağrılmıştı. Çocuk, köpeği tarafından üst dudağından ısınlmıştı ve kuduz olduğuna şüphe yoktu. Pasteur de ekibindekiler de zayıflatılmış virüsü derhal enjekte etmenin uygunluğu konusunda herhangi bir etik çekince taşımıyordu. Üzücü olan ise her şey için çok geç olmasıydı. Yalnızca ik<span class="calibre1">i enjeksiyondan sonra kız öldü.</span></p>

  <p class="block_">Bu, elde ettikleri en hayırlı sonuç sayılmazdı ancak Pasteur ve Roux hastalık tam olarak vücudu ele geçirince bağışıklık sağlamanın kesinlikle olanaksız olduğunu anladılar. Bu yüzden Julie-Antoinette’in ölümünün üzerinden daha iki gün geçmeden laboratuvar çalışmalarına hız verdiler. On köpeğe daha kuduz maddesi enjekte edildi. Pasteur ve Roux ellerinden geleni yapıp, en son aşılarını deneyeceklerdi.</p>

  <p class="block_3">&nbsp;</p>

  <p class="block_15">Alsacelı Oğlan</p>

  <p class="block_">İlk on köpeğin aşılanmasından tam beş hafta sonra, 6 Haziran Pazartesi günü, Alsacelı 9 yaşında bir oğlan çocuğu endişeli annesi tarafından Pasteur’ün kapısına getirildi. Büyük bilim insanının araştırmalarından haberdar olan perişan haldeki anne oğlunun hayatını kurtarması için Pasteur’e yalvardı. Küçük Joseph Meister kuduz bir köpek tarafından şiddetli bir şekilde ısırıllmıştı. Köpeğin elinden kurtarılan çocuğun üstü başı hayvanın kanı ve salyasıyla kaplıydı. Sahibi, köpeği yakalayıp öldürmüş ve karnını yarıp açmıştı. Köpeğin karnı kuduz hayvanlarda görüldüğü üzere saman, ot <span class="calibre1">ve odun kırıntılarıyla doluydu.</span></p>

  <p class="block_">Annenin anlattığı yürek parçalayıcı hikâyeden ve duyduğu endişeden etkilenen Louis Pasteur, acımasız bir ikilemle karşı karşıya kalmıştı. Kuduz aşısını kullanmayı önermeden önce Girard ve Poughon’a net bir şekilde kuduz teşhisi konmuştu. Dolayısıyla her iki vakada da büyük oranda denenmemiş bir tedaviyi kullanması için tam olarak kendini haklı çıkaracak gerekçeler vardı. Ancak kuduz köpeklerin ısırdığı insanların tümünün kuduza yakalanması söz konusu değildir. İşin doğrusu, çoğunluğu, hatta Joseph Meister gibi derin ısırıklara maruz kalanlar bile hastalığa hiçbir şekilde yakalanmayabiliyordu. Meister, Pasteur’ün kapısına birkaç hafta sonra gelse bu sorun olmazdı. 1885 Haziran ayının başlarında henüz deneyleri tamamlanmış sayılmazdı. Elbette ilk on köpeğin onu da bir ayı aşkın bir süre önce yapılan son enjeksiyonda taze kuduz maddesi almalarına karşın sağlıklıydılar. Bu iyimser olmak için yeterli olabilirdi ancak kuduzun kuluçka dönemi birkaç hafta sürebilir, bu yüzden Pasteur bu ilk on köpeğin gerçekten tehlikeyi atlattığından emin olamıyordu. Diğerleri konusunda ise ancak tahminde bulunabilirdi.</p>

  <p class="block_"><span>Durum böyle olunca, Pasteur eğer Meister kuduz değilse ve deneysel aşı başarısız olursa, çocuğa tam doz hastalık verip onu durduk yere ölüme mahkûm edebileceğini biliyordu. Diğer taraftan, Meister'in büyük olasılıkla kuduz virüsü taşıyor olabileceğini ve hastalığın uzun kuluçka dönemini hesaba katarak, virüs harekete geçemeden Meister'e bağışıklık kazandırabileceğinin de farkındaydı. Çok az bilim insanı bu denli zor bir etik ikilemle karşılaşmıştır; gene de Pasteur ta baştan beri</span><span class="calibre1" > ne yapacağını biliyor gibiydi.</span></p>

  <p class="block_"><span>Roux’nun aşının etkili olup olmadığını denemekten çekinmesi Pasteur un moralini bozuyordu. Deneylerin yeterince ilerlemediğini düşünen Roux, Meister'in kendi kaderiyle baş başa bırakılmasında hararetle ısrar ediyordu. Pasteur ise kararlı bir şekilde bunun yanlış bir yaklaşım olduğunu söylüyordu. Böylece, “ciddi endişeler” taşımasına rağmen, 6 Temmuz dan itibaren çocuğa verdiği enfekte omurilik maddelerinin etki dozajını artırmaya başladı. On gün içinde toplam on üç aşı yapıldı. Bunlardan ilkindeki madde o kadar kuruydu ki tavşanların beyinlerine enjekte edildiğinde neredeyse hiçbir etki yaratmamıştı. Oysa son birkaç aşı, bağışıklığı olmayan herhangi birini öldürmeye yetecek çok etkili virüsler barındırıyordu. Temmuzun son günleriyle Ağustos’un başlarında Pasteur’un gözüne uyku girmedi. Ne var ki, Ekim ayında Bilim Akademisinde konuşma yaptığı sırada, artık dinleyicilerine Joseph Meister’in sağlığının “gayet yolunda” olduğunu bildirebilirdi. Çocuk sağlıklı, mutlu ve herkesin bildiği kurtarıcısına olabildiğince müteşekkirdi. Pasteur'ün cesareti, ya da bazılarının deyimiyle gözü karalığı, ona inanılmaz bir başarı getirmişti. O sırada Haziran’da başladığı köpek deneyleri de tamamıyla başarılı olmuştu, aşılanan 40 köpekten hiçbiri en son verilen öldürücü k</span><span class="calibre1" >uduz virüsüne yenik düşmemişti.</span></p>

  <p class="block_"><span>Meister’in sağlığının iyi olduğunun ve kuduzdan kurtulduğunun doğrulanmasından kısa bir süre sonra, Pasteur kendi kasabasına yakın bir köyün belediye başkanından mektup aldı. Belediye Başkanı Perrot, mektubunda Jean-Baptiste Jupille adında 15 yaşında gözü pek bir çoban çocuğun yaptıklarından Pasteur’e bahsetti. Birkaç gün önce “tuhaf yürüyüşü” olan güçlü bir köpek, bariz bir şekilde saldırma amacıyla, birkaç çocuğun yanına yaklaşmış. Jean-Baptiste kuduz köpekleri görünce tanırmış ve eline kırbacını alarak köpeğin üzerine yürümüş. Köpek de onun üzerine atılmış ve dişlerini onun sol koluna geçirmeyi başarmış. Ama şiddetli bir boğuşmanın ardından Jean-Baptiste köpeği yere yıkmış ve onu metal uçlu tahta ayakkabısıyla döverek öldürmüş. Pasteur'ün daha sonradan ifade ettiği gibi bu alışılmışın dışında bir “cesaret ve serinkanlılık” gösterisiydi. Ancak bu kahramanca eylem sırasında köpek çocuğu birkaç yerinden derin bir şekilde ısırmıştı.</span></p>

  <p class="block_"><span>Çocuğun hikâyesini daha da trajik kılan şey ise ailesinin geçimini sağlayan tek kişinin o olmasıydı. Bu olaydan kısa bir süre önce Jean-Baptiste’in babası iş kazası sonucunda bir kolunu ve dolayısıyla işini kaybetmişti. Şimdi de görünüşe ba</span><span class="calibre1" >kılırsa oğlu kuduzdan ölecekti.</span></p>

  <p class="block_"><span>Bu kez Pasteur’un yardım etme konusunda hiçbir çekincesi yoktu. Ama çocuğun anne-babası huzursuzdu. Jean-Baptiste’i Paris’e giden trene bindirmeden önce Belediye Başkanı, “Bay Pasteur’ün cömert önerisini kabul etmezlerse oğullarını kaybedeceklerini,” söyleyerek onları zar zor ikna edebilmişti. Çocuk 20 Ekim 1885 tarihinde Paris’e varır varmaz, ona giderek artan öldürücülükte aşılar yapılmaya başlandı. Pasteur’ün bu kadar aceleci olması tamamen yerindeydi çünkü genç adam ısırılmasının üstünden ancak altı gün geçtikten sonra Paris’e gelebilmişti. Ne var ki, bir ay sonra tehlike atlatıldı. Jean-Baptiste’in sağlığı mükemmeldi. Aşının etkisi ve mikrop kuramının geçerliliği ise artık herkes için meydandaydı.</span></p>

  <p class="block_3">&nbsp;</p>

  <p class="block_15">Şans Cesurların Yüzüne Güler</p>

  <p class="block_">1885’te Bilim Akademisi üyelerinin huzurunda yaptığı ve kuduz çalışmalarını anlattığı konuşmanın sonunda, dinleyiciler Pasteur’u kendilerinden geçercesine alkışladılar. Fransız kuduz komisyonunun bir üyesi ayağa kalktı ve Meister ile Jupille’in hayatının kurtarılması, “şanlı meslektaşımızın görkemine görkem katmış ve ülkemizin ihtişamını katbekat artırmıştır,” dedi. Bu, dünyanın büyük kısmının hemfikir olduğu bir duyguydu. Pasteur artık bilim tarihindeki en büyük kahramanlarla birlikte anılıyordu: Onun bilim panteonundaki yeri kesinleşmişti. Riskli ve tartışmalı etik kararları kısa zamanda unutuldu gitti, Roux yuvaya geri döndü, Joseph Lister’in geri kalan muhalifleri çarpıcı bir şekilde “kara cahil sürüsü” olarak nitelemesi bilim camia<span class="calibre1">sınca büyük oranda kabul gördü. </span>Diğer doktorlar kuduz aşısı üretmek için Pasteur’ün yöntemlerini kullanmakta büyük güçlüklerle karşılaştılar. Bununla birlikte, sonraki yıllarda aşının etkisi defalarca kanıtlandı. Pasteur’un 1895’te ölümüne kadar tüm dünyada yaklaşık 20.000 insana kuduz merkezlerinde bağışıklık kazandırıldı, bu olağanüstü bir sayıydı. Övgülerle birlikte parasal destek de sel olup aktı. Pasteur’ün bir aşı araştırma merkezi kurulması için yardım çağrısına cevaben düklerden, tüccarlara ve okul çocuklarına kadar binlerce insan bu amaç için para bağışladı. Günümüzde bütün dünyada bilinen Pasteur Enstitüsü, kapılarını Kasım 1888'de açtı. Sonradan oraya gömülen kurucusu için bir anıttan da değerli olan Enstitü, kısa sürede dünyanın önde gelen mikrobiyoloji eğitim ve araştırma merkezi hâline geldi.</p>

  <p class="block_">Hikâyenin gidişatına uygun olarak, Joseph Meister, Pasteur Enstitüsü'nün kapıcısı oldu ve ölene kadar bu görevi yürüttü. Bazı ifadelere göre, 1942’de<sup class="calibre4"><sup class="noteref" id="back_note_6"><a title="6" href="../Text/index_split_007.html#note_6" class="calibre5">6</a></sup></sup> Pasteur’ün mezarını açmasını isteyen bir Alman subayın emrini yerine getirmektense intihar etmeyi yeğlemiştir.</p>
</body>
</html>