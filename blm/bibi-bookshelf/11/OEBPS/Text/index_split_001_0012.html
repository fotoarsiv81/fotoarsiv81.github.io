<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_3">&nbsp;</p>

  <h2 class="block_">16. <span>Tifo</span></h2>

  <p class="block_">1861 Kasım ayının ortalarında, Kraliçe Victoria’nın kocası Prens Albert’in ateşi çok yükseldi ve prens yatağa düştü. Kraliyet doktorları çağrıldı ancak hasta çabucak tuhaf bir kaderci tavır içine girdi. Perişan hâldeki Kraliçe Victoria’ya, “Hayata tutunamıyorum,” dedi ve ekledi: "Yaşama azmim kalmadı.” Albert kendini ölümüne hazırlamış gibi olduğu için doktorlar moralsiz hâlinin durumunu iyiden iyiye kötüleştirmesinden ve Kraliçeyi dayanılmaz kedere boğmasından endişe etmeye başladılar. Bu yüzden basına iyimser demeçler verdiler ve Albert’in rahatsızlığın<span class="calibre1">ın ciddiyetini bilerek olduğundan hafif yansıttılar.</span></p>

  <p class="block_">Ne var ki, 7 Aralık’ta Albert’in derisinde gül renginde bir döküntü belirdi. Tifoya yakalandığına ve hayatının pamuk ipliğine bağlı olduğuna hiç şüphe yoktu artık. Gene de kraliyet çiftinin huzurunu korumak adına Saray’dan olumlu demeçler gelmeye devam etti. Sonunda, bir ay süren çok ağır ishal, su kaybı ve yüksek ateşin ardından Prens Albert hayatını kaybetti. Ne olduğunu anlamayan halk onun gerçekten çok hasta olduğunu ilk kez öğrendi. Yıkılan Victoria yas ilan etti ve <span class="calibre1">buna ömrünün sonuna kadar uydu.</span></p>

  <p class="block_">Albert’in ölümünden sonraki haftalarda, tıp literatürü âdeta her şeyi bir kenara bırakıp tifoya odaklandı. Birçok doktor tifonun belirli bir nedeni olan spesifik bir hastalık olduğunu kabul etmeye yanaşmıyordu. Çok azı bakterilerin bu işte parmağı olduğuna inanıyordu. Hastalığın bulaşma şekli konusunda bile bir görüş birliği yoktu. Ancak 1861’de Bristollü Doktor William Budd, tifonun kirlenmiş suyla yayılan bir mikrobun neden olduğu belirli bir hastalık olduğunu iddia ettiği <i class="calibre3">Typhoid Fever</i> (Tifo) adlı çığır açıcı bir çalışma yayımladı.</p>

  <p class="block_">Budd’ın çalışması başlarda konuya ışık tutmaktan çok tartışmalara yol açtı. Gene de onun teşvikiyle, 1860’larda, doktorlar yavaş yavaş kirli suyun enfeksiyonun nedeni olduğunu anlamaya başladılar. Birçok vakada olduğu gibi Albert’in ölümünde de eski hijyen uygulamalarının önemli bir rol oynadığı çabucak anlaşılmaya başlandı. <i class="calibre3">British Medical Journal</i> (<i class="calibre3">Britanya Tıp Dergisi</i>) tifonun, “kirli lağımların ve kanalizasyonu olmayan konutların,” ürünü olduğu sonucuna vardı. Aynı zamanda tifonun belirli bir hastalık olduğuna ilişkin güçlü kanıtlar da belirmeye başladı. Alman doktor Kari Wunderlich, tifonun hastanın vücut ısısına bakılarak diğer yüksek ateşlerden her zaman ayırt edilebileceğini gösterdi. Bu yüzden, tifo muhtemel<span class="calibre1">en ayrı bir enfeksiyon türüydü.</span></p>

  <p class="block_">Ne var ki, ne Budd ne de onun yakın çağdaşlan bir tifo mikrobu bulabilmişlerdi. Bu aslında hiç şaşırtıcı değildir. Victoria Döneminin korkulu rüyalarından biri olan tifonun mikrobiyal bir hastalık olduğunu kanıtlamak için hüner ve inatçı bir kararlılığın yanı sıra hayli karmaşık laboratuvar teknikleri de gerekiyordu. Bununla birlikte, 1900 yılına gelindiğinde bu acımasız bela büyük ölçüde alt edilmişti, tifoya bakterilerin yol açtığının kanıtlanması ise mikrop kuramının pekiştirilmesinde çok hayati bir rol oynamıştır.</p>

  <p class="block_3">&nbsp;</p>

  <p class="block_15">Basilin Peşinde</p>

  <p class="block_">Cari J. Eberth, Zürih’te çalışan bir hastalık anatomistiydi. 1880 ve 1881 arasında ölü tifo hastalarından aldığı dilimlenmiş dalak ve bağırsak lenf düğümleri üzerinde araştırmalar yapıyordu. Uygun boyama teknikleri kullanarak bu dokularda çubuk şeklinde bakteri kütleleri saptadı. Bu, tifonun spesifik bir mikropla bağlantılı olduğuna ilişkin ilk umut verici kanıttı. Buluşundan cesaret alan Eberth çubuk şeklindeki bu bakterileri yeniden bulma umuduyla kırk tane tifo kurbanının iç organlarını kesmeye devam etti. Bu vakalardan on sekizinde araştırmalarının meyvelerini aldı. Bu biraz hayal kırıklığına uğratan bir sonuçtu ancak bütün bakteriyologlar bir bakteriye rastlamamanın onun illa orada olmadığı anlamına gelmediğini biliyordu. Bu yüzden Eberth b<span class="calibre1">ir sonraki mantıklı adımı attı. </span>Tifodan ölmediği kesin olarak bilinen 24 kişinin dalak ve bağırsak lenf düğümlerini dilimledi ve boyayarak inceledi. Eberth bu kez belirgin olarak basiline rastlamadığını görerek sevindi. İki Britanyalı bilim insanı, Glasgow’da çalışan Joseph Coats ve Leeds’den G. F. Crooke da daha küçük bir ölçekte aynı sonuçlara ulaştıklarını rapor ettiler. Üçü de tifonun bakteriyel bir hastalık olduğunu gösteren kesin kanıtlara ulaşmada yetersiz kalmışlardı. Ancak 1881’in sonlarında tifoya belirli bir mikrobun yol açtığım savunan kuram sonunda bilimsel olasılık kaps<span class="calibre1">amına alınmıştı.</span></p>

  <p class="block_">Bu alanda başı yine Koch’un öğrencilerinden biri olan Georg Gaffky çekiyordu. Daha karmaşık boyama ve mikroskobi yöntemleri kullanan Gaffky, 28 tifo vakasından 26’sında Eberth’in çubuk şeklindeki bakterilerine rastladı. Bu etkileyici sonuç, sonradan, söz konusu organizmanın kültürünü geliştirme girişimlerine çok haklı bir zemin hazırlamıştır. Gaffky bunu yapmak için bir tifo kurbanının dalağını tamamen çıkardı, cıva klorür ile yıkayarak dış yüzeyini sterilize etti ve temiz bir bıçakla dalağın iç boşluğunu açtı. Sonra sterilize platin bir telle minik doku parçalarını kazıdı ve bu parçaları jelatin bir besin plakası üzerine yaydı. En sonunda ise plakayı kapattı ve oda sıcaklığında bekletti.</p>

  <p class="block_">Gaffky, kırk sekiz saat sonra, günümüzde Eberth-Gafrky basili olarak bilinen bakterinin saf bir kültürünü elde etmiş oldu. Aynı zamanda, bu basilin o güne kadar tıp bilimince tanınmayan bir bakteri olduğunu da göstermişti. Bu basil yuvarlak, renkli veya opak koloniler oluşturmak yerine, Gaffky’nin onu yerleştirdiği ortamın yüzeyinde ince, neredeyse görünmez bir yapışkan tabaka olarak gelişiyordu. Yıllar boyunca, bilim insanları, onu diğer basillerden ayırt etmek için öncelikle b<span class="calibre1">u özellikten yararlanmışlardır.</span></p>

  <p class="block_">Ancak ulaştığı bu yüksek noktada Gaffky’nin şansı yaver gitmedi. Artık tifonun bir bağırsak enfeksiyonu olduğu biliniyordu. Bu nedenle, basilinin tifoya neden olduğunu kanıtlamak amacıyla, Gaffky’nin onu kurbanların dışkısında da bulması gerekiyordu. Ne var ki, Gaffky’nin laboratuvarının teknik donanımı bunu yapmak için yeterli olmadı. Jelatin plakalara sürülen dışkı büyük miktarda sapropitik olarak bilinen bakterilerle doluydu, bu da jelatini akışkanlaştırıyor ve diğer bakterilerin ayrı ayrı koloniler oluşturmasını engelliyordu. Gaffky’nin diğer deney hayvanlarına tifo bulaştırma girişimlerinin çok bariz fiyaskolarla sonuçlanması ise durumu daha da kötüleştiriyordu. Çoğu mikrop kuramcısına göre, tifo muhtemelen tıpkı kolera ve cüzzam gibi sadece insanlara özgü bir hastalıktı. Ancak muhalifler Gaffky’nin yanlış bakteriyi izole ettiği<span class="calibre1"> </span>ya da, biraz acımasızca davranarak, tamamen yanlış yolda oldu<span class="calibre1">ğu konusunda ısrar ediyorlardı.</span></p>

  <p class="block_">Koch, 1890’daki Berlin Uluslararası Tıp Kongresinde, Gaffky’nin çalışmalarından övgüyle söz etti. Ama Eberth-Gaffky basilinin tifonun nedeni olabileceğini ima eden bütün iddiaların, “yalnızca haklı bir şüphe” ile karşılanabileceğini de ekledi. Birçok farklı ülkede sayısız laboratuvardaki yoğun çabalara karşın, 1896 yılında bile, tıp camiası bu konudaki görüşleri açısından bölünmüştü. Gaffky’nin de ileri sürdüğü gibi, insanlar tifoya yakalanma riskine açık birkaç türden biriydi. Ancak Koch'un postülatlarının doğrulanamamasının nedeninin bu olduğunu kanıtlamak o kadar kolay değildi. Kısaca, Gaffky’nin cephe taarruzu başarısız olmuştu, bundan sonra yeni ve daha dolaylı bir saldın t<span class="calibre1">aktiği geliştirmek gerekiyordu.&nbsp;</span></p>

  <p class="block_">Yıllarca süren çıkmazdan sonra, Haffkine’in Hindistan’da başarılı olduğu 1894 yılının Nisan ayında nihayet önemli bir ilerleme kaydedildi. Max von Gruber’in Viyana'daki laboratuvarında, Herbert Durham ve Albert Grunbaum adlı iki Britanyalı öğrenci, tifo hastalarından kan serumu alıp; bu serumu, içinde Eberth-Gaffky basili solüsyonu bulunan test tüplerine boşalttılar. Bakterilerin hemen kıvamlı kümecikler oluşturduğunu görmek onları iyice şaşırttı. Daha sonra yapılan araştırmalar, serumun başka hiçbir mikrop türü üzerinde bu etkiyi yapmadığını ortaya koydu. Durham ve Grunbaum, Eberth-Gaffky basilinin, konakçılarının içinde, belirli bağışıklık proteinlerinin üretimini tetiklediği sonucuna vardılar. Bu proteinlerin işlevi istilacı bakterileri bir araya yığarak etkisiz hale getirmektir. Eberth-Gaffky basilinin olduğu test tüplerinin içine enjekte edilen serumda bağışıklık proteinleri mevcuttu ve orada da vücuttaki etkilerin<span class="calibre1">in aynısını yapıyorlardı.</span></p>

  <p class="block_"><span class="calibre1">Biraz dolambaçlı</span> da olsa, bu gözlem Eberth- Gaffky basilinin gerçekten de tifoya yol açtığını gösteren mükemmel bir kanıttı. Aksi halde, tifo hastalarındaki serumun bu basil türünün kümeler oluşturmasına neden oluşu nasıl açıklanabilirdi ki? Ne yazık ki, Durham ve Grunbaum sonuçlarını yayımlamadan önce Fransız bilim insanı Georges Fernand Widal benzer bir yöntemle elde ettiği sonuçları bildirmişti. Böylece ikili bu konudaki önceliklerini kaybetmiş oldu ancak Widal testinin yaygınlaşmasıyla tifo araştırmalarındaki tıkanma kesin olarak aşılmış oldu.</p>

  <p class="block_3">&nbsp;</p>

  <p class="block_15">Wright ve Ladysmith Kuşatması</p>

  <p class="block_">Widal testinin bütün Avrupa ve Amerika’da yükselişe geçmesiyle, tifoya belirli bir mikrobun yol açtığını savunan kurama karşı direnç geriledi. Birçok büyük şehirde test merkezlerinin açılmasıyla birlikte, tifo semptomları ile Eberth-Gaffky basilinin mevcudiyeti arasındaki ilişki çoğu insan için bariz hâle geldi. Kulak memesinden alınan sadece dört damla kan, tifo bakterisi solüsyonuyla karıştırılınca bir insanın hastalığa yakalanıp yakalanmadığı hemen anlaşılıyordu. Ancak varsayılan tifo basillerinin, yalnızca, hâlihazırda tifodan muzdarip olan konakçıda kendilerine rahatça yer bulan ikincil istilacılar olabileceği ihtimali hâlâ tartışmaya açıktı. Bu itiraz ancak Britanyalı bilim insanı Almroth Wright’ın bir tifo aşısı geliştirmesiyle son buldu.</p>

  <p class="block_">Polemik düşkünü, keskin bir nüktedan ve aynı zamanda <i class="calibre3">The Doctors Dilemma</i> (<i class="calibre3">Doktorun ikilemi</i>) oyunundaki küstah Sir Colenso Rigeon karakteri için Bernard Shaw’a esin kaynağı olan Wright, gene de çok yetenekli bir bilim insanıydı. Taşrada yer alan Netley'deki Ordu Tıp Akademisinin Patoloji Bölümü’nde çalışıyordu ve Haffkine’in kolera aşısını geliştirmesini yakından takip ediyordu. Şevke gelen Wright, 1851’de, Eberth-Gaflfky basilini zayıflatma yöntemlerini aramaya koyuldu. Richard Pfeiffer’in başka çok önemli bir buluşu sayesinde bunu yapması uzun sürmedi. Pfeiffer, tifo bakterilerinin ısı kullanılarak -yalnızca zayıflatılmasından ziyade- öldürüldükten sonra vücuda enjekte edilmeleri durumunda da bir bağışıklık tepk<span class="calibre1">isi oluşturduklarını kanıtladı. </span>Bakterileri öldürerek zayıflatma olasılığına daha önce değinilmişti. Ancak birçok doktor, vücudun bağışıklık süreçlerinin ancak yaşayan bir mikrop kullanılarak tetiklenebileceği fikrine saplanıp kalmıştı. Pfeiffer bu yaklaşımı yerle bir etti, Wright da memnuniyetle bulguların doğruluğunu onayladı. Birkaç parti tifo basili tamamen ısıtılıp Widal testine tabi tutuldu. Beklendiği gibi tipik kümeleşmeler yine görüldü. Wright artık uygun bir aşı için gereke<span class="calibre1">nlere sahip olduğunu biliyordu.</span></p>

  <p class="block_">Üzerinde deney yapılacak insanları bulmak çok zor olduğundan, Wright ve ekibi cesurca devreye girdiler. 1879’dan 1898 başlarına, Patoloji Bölümü nün personeline düzinelerce farklı, zayıflatılmış, ölü tifo basili karışımı enjekte edildi. Birkaç gün sonra deneklerin kollarından serum alındı ve serumlara Widal testi yapıldı. Çoğu vakada kümeleşme reaksiyonu görüldü: insanlar gerçekten de ölü basillere karşı bir bağışıklık reaksiyonu geliştirebiliyorlardı. Ne var ki, sadece bağışıklık proteinlerinin varlığına bakarak bağışıklığın edinildiğini söylemek mümkün değildi. Durham ve Grunbaum’un kanıtladığı üzere, tifodan ölenlerin kanı bile Widal testinden genellikle geçiyordu. Dolayısıyla, bu test, örneğin 1861 Aralık’ında var olsaydı ve Prens Albert’ın kanına uygulansaydı onun serumunda da akışkan olmayan koyu kümele<span class="calibre1">r görülmesi işten bile olmazdı.</span></p>

  <p class="block_">Sonuç olarak, Wright’ın aşısının tifoya karşı gerçekten koruma sağladığından emin olması için, içinde canlı mikroplar bulunan ikinci bir enjeksiyonu kabul edecek birini bulması gerekiyordu. Burada çok yüksek tehlike söz konusuydu çünkü Wright’ın elinde ilk enjeksiyonun tam olarak bağışıklık yarattığına dair kanıt yoktu ve bu tehlikeli testi yapmak üzere personellerinden birini ikna etmek için olası riskleri bilerek gizlemiş olabilirdi. Neyse ki, mikrop devrinin bu adı sanı bilinmeyen kahramanı hiçbir olumsuz etkiyle karşılaşmadı. Bu noktaya kadar her şey iyi gitmişti. Ama 1897 yılında Kent'in Maidstone yöresinde tifo salgını patlar patlamaz Wright kendine p<span class="calibre1">ek de güvenmeden yardıma koştu.</span></p>

  <p class="block_"><span id="id_GoBack">Maidstone’da kirlenmiş su şebekesinden kaynaklanan tifo salgını sonucunda, birkaç ay içinde yaklaşık 150 kişi ölmüştü. “Acılar içindeki Maidstone” için yardım kampanyası açıldı ve bütün Avrupa’dan kampanyaya bağış yağdı. Tahtta ellinci yılını kutlayan Kraliçe Victoria, yüklüce bir bağış ve kuşkusuz kişisel bir acının da izlerini taşıyan bir başsağlığı mesajı gönderdi. Maidstone’daki felaket tifo salgınları eskisi kadar yaygın olmadığı için özellikle çok sarsıcıydı. Olayın yarattığı korku insan dirikesimi konusundaki olağan tereddütleri bastırmış olmalı ki Wright’a günümüz ölçütlerinde çok yetersiz sayılabilecek deneylerden elde ettiği kanıtlar ışığında çalışmaya devam etme<span class="calibre1">si için onay verildi.</span></span></p>

  <p class="block_"><span>Salgının başlangıcından kısa bir süre sonra Barming Heath’te bulunan akıl hastanesinde de tifo ortaya çıktı. Yaklaşık 200 kişiden oluşan personelden on ikisi çoktan hastalığa yakalanmış, 84 kadarı ise aşıya gönüllü olacak kadar endişelenmişti. Wright seve seve yardım etmeye hazırdı. Birkaç ay sonra salgın yavaş yavaş durulduktan sonra ekibiyle tıbbi bir durum değerlendirmesi yaptı. İnsan deneklerinden hiçbirinin ölmediği, aşılanmayan dört personelin ise hastalığa yenik düştüğü ortaya çıktı. Bu örnekleme oranı, doğru sonuçlara ulaşmak için yeterli değildi. Yine de Wright’in üstlerinden bazıları ona açık yür<span class="calibre1">eklilikle hayır duası okudular.</span></span></p>

  <p class="block_"><span>Onu alkışlayanlar arasında, Hindistan hükümetinden üst düzey yetkililer de vardı. Bu yetkililer, tifonun âdeta endemik olduğu bir ülkede, Wright’a aşısını deneme şansı tanıyorlardı. Kamu harcamalarına kesinlikle sıcak bakmayan Britanya hükümeti bu yolculuğu finanse etmeye yanaşmadı. Bundan yılmayan Wright, 1898’de, Hindistan Salgın Hastalıklar Komisyonunun bir üyesi sıfatıyla Hindistan’a hareket etti ve aşısını büyük ölçekli olarak denemeye koyuldu. Birkaç ay süresince aşısını yaptırmayı kabul eden her subaya ve askere uyguladı. Sonuçlar, askeri tabiplerin çoğunu aşının etkisi konusunda ikna etmişti. Düzinelercesi, genel valiye, eskiden uzun yürüyüşlerde ve ovalardaki kamplarda neredeyse hiç sektirmeden tüm askerlerini teslim alan ateşli bir hastalığa karşı birliklerinin bağışıklık kazanmasından dolayı ne kadar mutlu olduklarını dile getiren mektuplar yazdı. Bu durumdan etkilenen Britanya hükümeti, rıza gösteren bütün ordu mensuplarının aşılanması konusunda ikna oldu. Ne yazık ki, Wright’ın Hindistan’da elde ettiği sayısal veriler bilimsel olarak yeterince kaliteli değildi. Büyük ölçüde bu yüzden, tıpçı meslektaşlarının çoğu, sonuçlan pek de etkileyici bulmadı.</span></p>

  <p class="block_">1899’da Boer Savaşı’nın başlaması, Wright’a bir kapı daha açtı. Wright ve müttefiklerinin durmaksızın yazdıkları dilekçeler sayesinde, Cape’e gönderilen birliklerin güneydeki uzun yolculuklarından önce tifo aşısı olmaya özendirilmesi kararlaştırıldı. O sıralar muhabir olarak Dunstlar Castle gemisinin güvertesinde Güney Afrika’ya giden Winston Churchill, ti<span class="calibre1">pik bir manzarayı betimliyordu: </span></p>

  <blockquote style="margin: 0 0 0 40px; border: none; padding: 0px;">
    <p class="block_">“Aşılama... her gün yapılıyor. Doktorlar toplantı salonunda ders veriyorlar. İlk şırınga serum koruyor; ikinci bir şırınga kişiyi saldırıya karşı güvenceye alıyor. Deneyi destekleyen mükemmel raporlardan alıntılar yapılıyor. Neredeyse herkes ikna olmuş durumda. İşlemler hemen başlıyor, derken ertesi gün güvertede çok rahatsız ve yüksek ateş içinde kıvranan bitkin figürler görülüyor. Ancak ertesi gün hepsi iyileşip mükemmel bir şekilde bağışıklık kazanıyorlar.”</p>
  </blockquote>

  <p class="block_">Churchill’in kendisi, bağışıklık kazandırmanın değeri konusunda biraz şüpheciydi. Buna neden karşı çıktığı ise çok açık değildir. Belki de Churchill, Wright’ın yaptıklarının zorunlu aşılamaya giden riskli bir durum arz edebileceğini ve bunun asla kabul edilemez olduğunu düşünen pek çok özgürlükçüden biriydi. Ancak tüm bunlar bir yana, Wright artık büyük <span class="calibre1">zaferine ulaşmanın eşiğindeydi. </span>1899 yılında yaklaşık 21.000 Boer (Hollanda asıllı Güney Afrikalı) askeri, 12.000 Britanya askerinin bulunduğu Ladysmith kasabasındaki garnizonu kuşatmaya aldı. Erzak gelmediği için koşullar giderek kötüleşti ve kuşatmanın üçüncü ayında kasabanın çoğu at eti ve çok az tahsis edilebilen pirinçle idare etmek zorunda kaldı. İşleri daha da kötüleştiren şey ise su kaynaklarının at ve insan dışkısıyla kirlenmesi sonucunda çok ağır bir tifo salgının ortaya çıkmasıydı. Sonuç olarak, Boer askerlerinin yoğun bombardımanından ölenlerden çok daha f<span class="calibre1">azla asker tifoya kurban gitti.</span></p>

  <p class="block_">Ancak istatistik verilerin sonradan gösterdiği üzere, Ladysmith’deki birlikler hastalık riskine karşı eşit konumlarda değildi. Askerlerin yüzde 17 kadarı aşılanma şansına erişmişti. Bu grubun içinde tifodan ölüm oranı yalnızca 213’te 1 idi. Aşılanmayanlar ise çok daha ağır bir sonuçla karşılaştı. Her 32 kişiden biri Eberth-Gaffky basilinden öldü. Bu sayısal veriler oldukça etkileyiciydi. Boer Savaşı’nın sonunda Britanya’nın itibarının gördüğü zarar ve askeri kayıplar çok ağırdı ama en azından Ladysmith’te yaşananlar, birçok doktoru tifoya belirli bir mikrobun yol açtığ<span class="calibre1">ı konusunda ikna etmeye yaradı. </span>Bunlara rağmen, Ladysmith vakasından sonra aşı karşıtları ordunun tüm askeri personeli aşılatma isteğine karşı çıkmaya devam ettiler. Birinci Dünya Savaşı’nın patlak vermesinden sonra bile, bireylerin özgürlüğünü hararetle savunanlar, askere yeni alınan herkesin aşılanması girişimlerine engel oldular. Bu yüzden, ordu bildiğini okumanın kurnazca yollarını buldu. Eylül 1914’te, Lord Kitchener, yalnızca aşı olan erkeklerin yurtdışında savaşmasına izin verileceğini duyurdu. Birliklerin düşmanla savaşma arzusu o kadar yüksekti ki Belçika, Hollanda ve Fransa’da siper kazan Britanyalı askerlerin en az yüzde 80’i tifoya karşı tamamen koruma altına alınmıştı. 1916 yılma gelindiğinde ise ordunun neredeyse tamamı bağışıklık kazanmıştı. Almanya ve Fransa da tifo aşısını geliştirmişti ancak ikisinde de Wright ve destekçilerinin kararlılığı yoktu. Her iki ülke de askerlerini aşılamaya çok sonradan başladı ve bu işi Britanya kadar layıkıyla yapamadılar. Sonuçta, aşılamanın lehine itiraz edilemez bir tablo ortaya çıktı. Savaş boyunca tifodan ölen sadece 7000 Britanya askeri varken, Fransızların bu alandaki kaybı 125.000, Almanların ise 112.400'dü. Çektikleri bütün acılara karşın, Birinci Dünya Savaşı’ndaki Britanya birlikleri, en azından insanlık tarihinde en fazla asker öldüren hastalıklardan birine karşı korunmuşlardı. En küçük avantajların bile önem taşıdığı bir zayiat savaşında, Wright’ın aşısı zafer ile yenilgi arasındaki farkı belirlemiş olabilir.</p>

  <p class="block_3">&nbsp;</p>
</body>
</html>