<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2>6. Pislik, Hastalık ve Çürüme</h2>

  <p class="block_">Paris’te tıp alanında elde edilen bilimsel değerler sistemi, çok geçmeden bilimsel ilerlemeye katkı sağlamaya başladı. İtalyan rahip Spallanzani’nin Peder Needham’ı küçük düşürmeye çalışmasından kırk yıl sonra, onun deneyleri önde gelen Avusturyalı bilim insanı Theodore Schwann tarafından tekrarlandı. Schwann, Spallanzani’nin yöntemlerine karşı kendiliğinden türeme görüşünün savunucularının ortaya attığı bir itirazı çürüt-meye can atıyordu. Spallanzani’nin deney tüplerin-de sırf yeterli oksijen olmadığı için mikropların ortaya çıkamadığını ileri sürüyorlardı. .Mevcut bilimsel bilgi düzeyi düşünüldüğünde Spallanzini nin sonuçlarma yöneltilmiş bu eleştiri tamamen meşruydu. Ancak Schwann bu itiraza, sonradan onu hücrelerin hayatın temel yapıtaşları olduğunu gösterdiği için ünlü yapan, bilimsel kıvraklığıyla karşılık <span class="calibre1">verdi.</span></p>

  <p class="block_">1845’te yaptığı bir deneyde ısıtılarak sterilize edilmiş et suyunu kesintisiz olarak temiz havaya tabi tuttu. Organik karışımın olabildiğince oksijen alması gerekiyordu ancak deney tüpüne giderken bu hava önce 100°C’ye kadar ısıtıldı. Deney tüplerinin deneyden günlerce sonra bile mikrop barındırmaması, kuşkusuz Schwann’ı memnun etmişti. Üstelik kokuşma olduğuna ilişkin <span class="calibre1">en ufak bir belirti bile yoktu.</span></p>

  <p class="block_"><span>İyi de sorun en sonunda çözülmüş olmuyor muydu? Bu deneyler havayla taşman mikropların çürümeye neden olduğunu kesinlikle kanıtlar gibiydi. Ancak tartışma devam ediyordu ve bu kendiliğinden türeme görüşünün savunucularının gerçeklerle yüzleşmekten kaçınması olarak da görülemezdi. Sağlıklı bilim, bilim insanlarının birbirlerinin sonuçlarını acımasızca çürütmeye çalışmasını gerektirir. Spallanzani ve Schwann da geride yanıtlanm</span><span class="calibre1" >amış birçok soru bırakmışlardı.</span></p>

  <p class="block_"><span class="calibre1" >Bir kere Schw</span><span>ann’ın deneyini yeniden yapmaya çalışan birçok bilim insanı onun, “bu deney birçok kez tekrarlanmış ve bütün deneylerde birçok hafta geçmesine karşın kokuşma görülmemiştir” yönündeki iddiasını inandırıcı bulmakta zorlanmışlardı. Schwann’ın deneyi güç bir deneydir ve başarısı konusundaki iddiası şüphe uyandırır. Günümüzde, onu eleştirenlerdeki sorunun deneyi mikroplardan tamamen arındıramamaktan kaynaklandığını biliyoruz. Ancak 1830’larda ve 1840’larda, mikropların kaynatmadan sonra bile tekrar ortaya çıkmasının sebebinin kullanılan araçların kusurlu olmasından mı yoksa kendiliğinden türemenin sahiden gerçekleştiğinden mi kaynaklandığı</span><span class="calibre1" > nasıl bilinebilirdi ki?</span></p>

  <p class="block_"><span>Anlaşılan Schwann yılmamış olacak ki Needham’ın dayanaklarından bir başkasını çürütmeye soyundu. İngiliz rahibin iddiasına göre tekrarlanan kaynatma bazen organik maddenin yeni yaşam üretme kapasitesini yok ediyordu. Spallanzani için şunları yazıyordu: “Organik karışımlarını işleme tabi tutuşundan ve işkence edişinden anlaşılıyor ki karışımda yaşam belirmesini sağlayan gücü çok zayıflatmış hatta belki de yok etmişti.” Schwann karşılık olarak organik karışımda görülebilecek türden çürümenin, yani ortaya çıkan kimyasal türlerin, tamamen karışımın üstüne düşen hava yoluyla taşınan maddelere bağlı olduğunu kanıtlamaya çalıştı. Hem bakterileri hem de küfleri öldüren bir zehir kullanan Schwann, et suyundaki çürümenin her defasında önlendiğini gösterdi. Ancak yalnızca bakterileri yok eden bir zehir, et suyunun üzerinde kolayca küf oluşmasına izin veriyordu. Her iki durumda da kendiliğinden türemeye yöneli</span><span class="calibre1" >k bir kanıt söz konusu değildi.</span></p>

  <p class="block_"><span>Schwann’ın savları zekiceydi ama kesin kanıtlayıcı olmaktan uzaktı. “Canlı güçleri” kaynatma işleminin yanı sıra kullandığı zehirler de öldürmüş olamazmıydı? Ne var ki 1850’lere kadar Schwann epey taraftar kazanmıştı. Artık mikropları çürümenin nedeni olarak değerlendirmek tamamen inandırıcı görülüyordu. Mikroorganizmalar ve çürüme arasındaki nedensel ilişkiler henüz kanıtlanamamış da olsa giderek artan sayıda insan, eğer mikroplar etin bozulmasına, şarabın ekşimesine neden olabiliyorsa, pekâlâ insan bedeninde de tehlikeli ve ölümcül tepkimelere yol açabilir diye düşünmeye başladı. Sonradan Louis Pasteur ve Joseph Lister’in mikropların hastalıklara yol açmada oynadıkları rol üzerine düşünmesine ilham kaynağı ola</span><span class="calibre1" >n, işte bu yaratıcı sıçramadır.</span></p>

  <p class="block_"><span>Ancak bilim genellikle düz bir yolda ilerlemez. Doğa, birkaç deney sonrasında kesin sonuçlara ulaşılamayacak denli karmaşıktır, izleyen yıllarda, ustalıkla idare ettiği gemisi Schwann’ın ince zekâsına karşın kayalıklara doğru sürükleniyor gibiydi.</span></p>

  <p class="block_3">&nbsp;</p>

  <p class="block_15">Liebig ve Kamu Sağlığı</p>

  <p class="block_">1839’da başarılı Alman bilim insanı Justus von Liebig de münakaşaya girdi. Liebig mayalanma ve çürümenin biyolojik değil tamamen kimyasal bir şey olduğuna inandığını bildirdi. Bunu söylerken kendiliğinden türeme fikrini destekliyor değildi. Sadece mikropların çürüyen maddelere sonradan üşüşen koloniciler olduğunu söylüyordu. Liebig’e göre mikroplar orada bulunabilirdi ama bozunumun gerçekleşmesi için zorunlu değillerdi. Daha da ileri gitti ve tahtanın çürümesinin nedeni bu çürüyen maddeleri besin olarak kullanan bitkilerdir, demek ne kadar gülünçse, mikropların çürümeye yol açtığı s<span class="calibre1">avı da o kadar gülünçtür, dedi.</span></p>

  <p class="block_">Gerçekten taviz verecek birine benzemeyen Liebig, genç bir kimya profesörü olarak radikal politikayla ilgileniyordu ve bir polisin şapkasını başından attığı için hapse de girmişti. O zamandan beri kimyayı saygın bir bilim dalı haline getirmek için herkesten çok çabalamıştı ve etkileyici kişiliği bu alanda uzun yıllar baskın olmuştu. Liebig'in azametine duyulan saygıdan olsa gerek, önceden Schwann'ı destekleyen birçok ins<span class="calibre1">an saf değiştirmeye başlamıştı.</span></p>

  <p class="block_">Ancak tek etken Liebig’in itibarı değildi. Öne sürdüğü görüş de tamamen akla yatkındı: Mikroplar hep çürümenin olduğu yerde diye bu olayın ortaya çıkmasının nedeni onlardır demek doğru değildi. Liebig’e göre mikroplar tıpkı Afrika’daki savanalarda leşlerin üzerinde dönüp duran akbabalar gibi çürüyen maddelere üşüşmekteydiler. Ölümün nedeni onlar değildi ancak ölümden bayıla bayıla nasipleniyorlardı. Açıkçası, ne büyük isimlerin ne de en iyi savların tümü sonradan kanıtlanacak görüşü destekliyorlardı. Liebig açıklamalarından o denli emindi ki 1839'da başka bir yazarla ortaklaşa “Şarap Mayalanmasının Sırrı Çözüldü” adlı bir hiciv yazısı kaleme aldı. Bu yazıda bir mikroorganizmayı şeker yedikten sonra anüsünden alkol, üreme organlarından ise karbondioksit boşaltırken resmederek Sc<span class="calibre1">hwann’ı ve müttefiklerini sarakaya aldı.</span></p>

  <p class="block_">Ancak Liebig'in bu olan bitene tek olumlu katkısı bu komik karikatür değildir. Mikrop kuramı tarihinde sık sık küstah bir gerici olarak görülen Liebig'in etkisi aslında daha karmaşıktı. Şurası kesin ki hastalığa yol açan mikropları bulma girişimlerine gölge düşürmüştü. Ancak mayalanma konusundaki fikirleri, bulaşıcı hastalıkların ortaya çıkışında havayla taşınan maddeciklerin rolü konusunda, Victoria dönemindeki saplantının başlıca itici güçlerinden biri olmuştu.</p>

  <p class="block_">Kokuşmanın organik maddelerin çürümesine yol açan kimyasal ajanlardan kaynaklandığını öne süren Liebig’in savı, ilk olarak, bir yüzyıl önce Böyle ve Sydenham’ın açıkça dile getirdiği <i class="calibre3">miasma</i> (pis koku) kavramına olan ilgiyi büyük ölçüde canlandırdı. Avrupa ve Amerika’daki yüzlerce doktor şimdi bu düşünceyle ilgilenmeye başlamışlardı. Bu ünlü Alman’ın verdiği ilhamla, tehlikeli <i class="calibre3">miasma</i>’ların kimyasal tepkimeler sonucunda insan vücudunda hastalıklara neden olduğu düşüncesi yaygınlaştı, insan vücudundaki bu hayali, küçücük, zehirli maddeler daha sonraları ortaya çıkan mikroplardan yalnızca canlı olmadıklarının sanılması açısından ayrılıyordu.<span class="calibre1"> </span>Britanya’da doktor ve istatistikçi William Farr, Liebig’in mayalanma kuramını kimya ve biyoloji disiplinlerinin arasındaki mesafeyi kapatma amacıyla birkaç adım daha ileriye taşıdı. 1842’de yaptığı bir sınıflandırmada bulaşıcı ve salgın hastalıkların çoğu' nu içeren “zimotik” hastalıklar kavramını ileri sürdü. Farr’a göre, bunlara neden olan şey yutulan veya solunan, daha sonraysa vücutta kimyasal bir bozulmaya yol açan ve genellikle çiçek polenlerine benzetilen organik parçacıklardı. 1850’ler boyunca mikrop kuramına kararlılıkla karşı duracak olan Farr’ın işaret ettiği organik parçacıkların Leeuwenhoek’un gördüğü mikroplar olduğu sanılmıyordu. Ancak Farr’ın fikirleri doğru istikamette kayda değer bir adım oluşturuyordu; <i class="calibre3">miasma</i> kuramına inanan destekçileri çok küçük varlıkların en büyük ve en karmaşık yaşam biçimlerini mahvedebileceğini, hatta yok edebileceğini kabul etmiş oluyorlardı.<span class="calibre1"> </span>Liebig ve Farr’m kuramları aynı zamanda Britanya’da Edwin Chadwick ve John Simon, Amerika’da Lemuel Shattuck, Almanya’da Rudolf Virchow ve Fransa’da Louis Villerme’nin başlattığı büyük ölçekli kamu sağlığı kampanyalarına da esin kaynağı oldu. Özel girişimi el üstünde tutan ve merkezi hükümete güvenmeyen güçlü orta sınıfla karşı karşıya olmalarına rağmen, reformcular Beller ve Howard’ın on sekizinci yüzyıldaki düşlerinin çoğunu hayata geçirdi. Bütün Avrupa’da, sonra da Amerika’da yazılan raporlar, şehirlerdeki banliyölerin ve kırsal kesimdeki mezbelelik kasabaların insan sağlığına hiç de uygun olmayan yaşam koşullarını gözler önüne serdi, böylece orta sınıfın pislik ve hastalık arasındaki güçlü ilişkiyi görmesini sağladılar. Nüfuz sahibi sınıflar işçi sınıfının yaşadığı meskenlerde ortaya çıkan salgınların kendilerinin yaşadığı daha sağlıklı bölgelere sıçrayabileceğini anlayınca hükümetler kirli sulan taşımak için binlerce mil uzunluğunda kanalizasyon tünelleri, temiz su tedarik etmek için de tamamlayıcı sistemler inşa etmek durumunda kaldı. Bu mühendislik işinin ölüm oranları üzerinde yarattığı muazzam etki, <i class="calibre3">miasma</i> kuramının doğruluğuna ilişkin güçlü bir kanıt olarak görüldü.</p>

  <p class="block_3">&nbsp;</p>

  <p class="block_3">&nbsp;</p>

  <p class="block_15">Hospitalizm ve Hijyen</p>

  <p class="block_">Hastanelerin istemeden birçok hastalık türünün bulaşıcılığının en güçlü kanıtlarından bazılarını sunması tıp tarihinin en tuhaf cilvelerinden biridir. Paris tipi hastane tıbbı, seçkin doktorları özel hastalarından koparmış, tıp eğitim ve araştırmalarında bir devrim yaratmıştı. Ancak şehir hastanelerinin sayısındaki hızlı artış, onların sadece eskiye nazaran daha az sağlıklı olmasına yol açmıştı. Hastanelerde ortaya çıkan salgınlan ifade etmek için kullanılan "hospitalizm” kavramı genç İskoç Doktor James Young Simpson tarafından türetilmişti. Simpson akıllarda yer eden sözleriyle, “hastanelerimizdeki bir ameliyat masasına yatan bir hastanın Waterloo’da savaş meydanındaki bir İngiliz askerinden bile daha çok ölüm tehlikesine maruz kaldığı”nı belirtmiştir. Ancak hastaneler daha sağlıklı olsaydı doktorlar hastalıkların bulaşıcı olduğu gerçeğini daha geç anlayacaklardı.</p>

  <p class="block_"><span>Türkiye ve Kırım'daki hastanelerde gösterdiği çabalar sayesinde seküler bir azize konumuna yükselmiş olan Florence Nightingale, 1850’lerde hospitalizme karşı açtığı ateşli kampanyalarla bu hareketin ön saflarına yerleşti. Âdeta bitmek bilmeyen enerjisiyle, kendini hastanelerin iyi havalandırılmasına, 1850 öncesi sık sık görülen çöplerden, oraya buraya saçılmış kanlı bezlerden ve kirli çarşaflardan arındırılmasına adadı. Nightingale bu alanda yalnız da değildi. O bu alana el atmadan önce, cerrahi hastaları diğer hastalardan ayırmak, koğuşları düzenli olarak kireçle badanalamak ve duvarları karbolik asit benzeri dezenfektanlarla silmek gibi kararlı girişimler söz konusuydu. Bu hareketin öncülüğünü, günümüzde büyük ölçüde (ve haksız yere) unutulmuş da olsa Londra'daki St. Bartholomew hastanesinin başhekimi Ge-orge Callender yapmıştı. 1847 ve 1867 yılları arasında St. Bartholomew hastanesindeki yara enfeksiyonlarından ölüm oranı yüzde 35’ten yüzde 10’a düştü. 1877’de ise yüzde 2 gibi çok düşük bir düzeye indi.</span></p>

  <p class="block_"><span>Bu başarılar göz önüne alındığında 1850'lerde çoğu cerrah ve kamu sağlığı savunucusunun hastalıkların bir insandan diğerine geçebileceğine hâlâ inanmaması çarpıcıdır. Onlara göre, salgınlar ister pis hastanelerde ister şehirlerdeki sağlıksız avlularda olsun, pis ve havasız her yerde daima ortaya çıkabilirdi. Bu yüzden sefil ortamlarda ortaya çıkan miasma’lan hastalıkların nedeni olarak görmek yeterli değil mi, diye soruyorlardı. Nightingale 1859 yılında, “hiçbir bilimsel araştırmada, ‘bulaşma’ diye bir şey olduğuna dair kabul görecek türden bir kanıt yoktur” demiştir. Ona ve onun meslektaşlarına göre yapılacak şey ortadaydı: Koğuşları dezenfekte etmek, sokakları temizlemek, kanalizasyon ağları örmek ve hayvan leşlerinin meskûn alanlara atılmasının önüne geçmek; işte bu yolla güneş ışınlarıyla dağılan sis gibi salgınlar da ortadan kaybolacaktı.</span></p>

  <p class="block_"><span>Ancak, bu yaklaşım yalnızca miasma kuramının her şeyi açıkladığına duyulan güvenden ibaret değildi. Birçok devlet yetkilisi ticareti engellediği ve bireysel özgürlükleri tehlikeye attığı için kısıtlayıcı karantina önlemlerine içgüdüsel bir tiksinti duyduğundan bulaşma fikrine karşıydı. Ne var ki, bu görüşe muhalefet bizzat tıp mesleğinin içinden geldi. Doktorların lohusalık humması veya albastıya olan yaklaşımları, bunun nedenlerine ve daha önemlisi, nasıl sorgulandığına ışık tutar.</span><br/></p>

  <p class="block_"><b ><br/></b></p>

  <p class="block_"><b >Ölüm Melekleri</b><br/></p>

  <p class="block_"><span>Belki de doğumdan hemen sonra annenin ölümü, doğası gereği çok acı bir olay olduğundan lohusa hummasının ölümcül sonuçlan tıp çevrelerince başka daha ölümcül hastalıklardan her zaman daha önemli görülmüştür. Ancak bu endişe doktorların enfeksiyonun nasıl yayıldığını anlamasına pek de katkıda bulunmamıştır. On sekizinci yüzyılın sonundan başlayarak birkaçı yüksek sesle bu hastalığın bulaşıcı olduğunu dile getirmeye başladılar ama bu fikrin geniş kesimlerce benimsenmesi ancak 1870’lerde olmuştur. Bu görüşün nihai başarısına giden yol oldukça zorlu ve sarptı. Çünkü hem doktorların hem de ebelerin hastalığın bulaşıcı olduğu fikrini çürütmek için gizli saikleri vardı.</span></p>

  <p class="block_"><span>Bulaşma savını destekleyecek kadar cesur ya da gözü kara ilk doktor İskoçyalı Alexander Gordon’du. Aralık 1789 ve Mart 1792 tarihleri arasında, yaşadığı bölge lohusa humması salgınıyla kasıp kavruluyordu. Gordon hemen bütün vakaları kayda geçirmeye başladı ve çok geçmeden hepsinde ortak bir husus gördü: ölümle sonuçlanan her bir vakada, doğumda hazır bulunan doktor ya da ebe daha önce “hastalıkla boğuşan bir başka hastayla” ilgilenmişti. Gordon, lohusa hummasının bulaşıcı olduğu ve "bir vakadan bir başkasına doktorlar ve ebeler aracılığıyla sirayet ettiği” sonucuna vardı.</span></p>

  <p class="block_"><span>Haklıydı ama bu meslektaşlarının hiç de duymak istediği türden bir şey değildi. Hastalarım her zaman iyileştirmeyi başaramamakta bir sorun yoktu, ne var ki hiçbir tıp çalışanı özü itibariyle bir ölüm meleği olarak nitelendirilmeyi hoş karşılamazdı. Gordon incelemesinde en fazla ölümlü doğumda görev alan ebelerin isimlerine de yer verince durumu daha da vahimleştirdi. Onların da bir araya gelip Gordon’u yeni tehlikeli fikirleri pazarlayan biri olarak yaftalamak için ellerinden geleni yapmaları pek şaşırtıcı değildir. Gordon Aberdeen’den kovuldu, donanmada kısa süreli bir görevden sonra ise umudunu yitirmiş hâlde ve hayal kırıklığı içinde erkek kardeşinin çiftliğine sığındı.</span></p>

  <p class="block_"><span>Buna karşılık, Amerikalı şair ve doktor Oliver Wendell Holmes bu durumu nispeten ucuz atlatmıştı. Ancak doktorluk diplomasını henüz almış biri olarak Gordon ’la aynı sonuca ulaşınca şimşekleri üzerine çekti. Holmes, lohusa hummasından düzinelerce hastası ölen birtakım çarpıcı bireysel doktor vakası olduğunu, oysa aynı bölgede hiçbir hastası ölmeyen doktorlar da olduğunu belirtmişti. Görülen o ki bu hastalık kendisiyle aynı mesleği icra eden birçok doktorun savunduğu miasmacı kavramlarla açıklanamazdı, havada dolaşan zehirli partikül bulutları doktorlar arasında seçim yapamazdı ya. Örneğin Philadelphialı Dr. Rutter bir yıl boyunca eşlik ettiği her doğumdan sonra annelerin öldüğünü fark etmişti. Bu kesinlikle tesadüf olamazdı.</span></p>

  <p class="block_"><span>Rutter da hastalığın nedeninin vücudunda ya da giysilerinde taşıdığı bir şey olabileceğini fark etti. Bu yüzden sakallarını ve saçını tıraş etti, vücudunu tamamen yıkadı, elbiselerini ve aletlerini değiştirdi ve kendisini birkaç hafta boyunca karantinaya aldı. Gene de, yeniden çalışmaya başlayınca doğumlarında bulunduğu kadınlar lohusa hummasından ölmeye devam etti. İtibarı onulmaz derecede zedelenen Rutter kısa süre sonra apar topar Philadelphia’dan ayrıldı.</span></p>

  <p class="block_"><span>Holmes 1855 yılında, “lohusa hummasının doktorlar ve hemşireler tarafından sıklıkla hastadan hastaya geçirilebilecek denli bulaşıcı bir hastalık olduğunu” gösteren bu olaya ve diğer kanıtlara atıfta bulundu. Yaşayan mikroplardan söz etmemişti. Ancak doktorlardan ve ebelerden ölen kadınlara otopsi yapmaktan kaçınmalarını ve eğer kendi bakımları altındayken üç kez art arda ölen kadın varsa doğum ameliyatlarına girmemelerini rica etti.</span></p>

  <p class="block_"><span>Holmes’un kitabına verilen tepkiler hızlı ve sertti. Saldırıların öncülüğünü Philadelphia’nın tanınmış profesörleri Charles Meigs ve Hugh Lodge yapıyordu. Meigs Holmes’un yazdığı incelemeyi, “toy bir öğrencinin abuk sabuk fikirleri” olarak niteledi. Lodge ise öğrencilerine lohusa hummasının yayılmasından doktorları sorumlu tutmanın olanaksız bir şey olduğunu söyledi. Gene de yaklaşık 1840’lardan başlayarak, birçok Amerikan doktor işini sağlama almak için doğumdan önce tamamen yıkanmaya başladı.</span></p>

  <p class="block_"><span>Bulaşma görüşü Britanya’da da büyük ilerleme kaydetti. 1840’lı yıllarda James Young Simpson doktorların ve ebelerin lohusa hummasını yaydığına tamamen ikna oldu. Mikropların parmaklarımız üzerinde dolaştığını ilk iddia edenler arasında yer alan Simpson, parmakları akıllarda yer eden bir şekilde, “ilk aşılama yapanların kullandığı sivri fildişi uçlara” benzetti. Simpson doğumun vajinada çizik ve sıyrıklara yol açtığını, rahmi yaralarla doldurduğunu ve “birçok atardamarın ve damarın ağzını” korunmasız bıraktığını ortaya koydu. Ona göre, bu, ölümcül maddelerin vücuda girmesini kolaylaştıran birçok nokta oluşturmaktaydı.</span></p>

  <p class="block_"><span>Simpson bu fikirleri öne sürerken Viyana’da çalışan Macaristan doğumlu bir başka doktor da aynı sonuca ulaştı. Ignaz Semmehveis Viyana Belediye Hastanesi’ndeki lohusa hummasından kaynaklanan ölüm oranlarından dehşete düşmüştü, kendini bu sorunun nedenlerini saptamaya adadı. Semmelıveis’in şansı yaver gitti çünkü mükemmel bir biçimde karşılaştırmalı araştırma yapmasını sağlayacak birbirinden çok farklı ölüm oranları olan iki doğum servisi vardı. İlk servisin yüzde 29 gibi oldukça ürkütücü bir ölüm oranı vardı. İkincisinde ise bu oran yalnızca yüzde 3’tü. Semmelweis iki oran arasındaki bu uçurumu çok çarpıcı bulmuştu ve çok geçmeden bunun nedenini de keşfetti. İlk servisteki doğumlar, çoğunlukla otopsi odasından doğruca doğumhaneye giren tıp öğrencileri tarafından idare ediliyordu. Oysa İkincisinde yalnızca ebelik öğrencileri çalışıyordu ve ellerinde kadavralardan bulaşan maddeler yoktu. Semmelweis doktorların bilmeden de olsa korkunç, kısır bir döngü içinde düzenli olarak ölülerden yaşayanlara ölümcül maddeler taşıdıklarını fark etti.</span></p>

  <p class="block_"><span>Sanki kader onun doğru sonuca ulaştığını kanıtlamak istiyor gibiydi, çok geçmeden otopsi sırasında kazara parmağını kesen bir profesörünün ölümüne tanık oldu. Profesörün gösterdiği belirtiler tıpatıp Birinci Doğum Servisinde ölen düzinelerce annenin belirtilerine benziyordu. Bunun sonucunda, Semmelweis Mayıs 1847’de ani bir karar alarak personelin doğum ameliyatına girmeden önce ellerini klorlu suyla yıkaması emrini verdi. Lohusa hummasından kaynaklanan ölümler aniden ve çarpıcı bir şekilde azaldı.</span></p>

  <p class="block_"><span>Ne var ki Semmelweis şöhretin tadım çıkaracağı yerde, daha on yıl geçmeden, berbat bir akıl hastanesinde, karısı tarafından terk edilmiş, çoğu eski meslektaşı tarafından unutulmuş ya da aşağılanmış hâlde ölmekteydi. Nelerin ters gittiğini ele alan birçok açıklama Gordon’a reva görülen muameleye benzer bir tablo yansıtsa da Semmehveis’in trajik düşüşünün asıl nedenleri daha karmaşıktır. Şurası kesin ki, istemeden de olsa yüzlerce ölüme neden olduklarını kabul etmeyen bazı hastane yöneticileri onun fikirlerinden rahatsız olmuşlardı. Ancak Semmehveis'ın çıkarcı doktorlar tarafından çabucak dışlandığı şeklindeki klasik açıklama bir efsaneden öteye gitmez denebilir. Aslında Semmehveis, başarılarını Avrupa’da yaymaktan başlarda mutluluk duyan sadık birçok destekçi bulmuştu. Bu sadık destekçiler, Semmehveis’ın Viyana hastanesindeki uzun zamandır göz koyduğu göreve atanmayınca yaşadığı büyük bir kişilik değişiminin ardından ondan uzaklaştılar. Bu olayı takip eden aylarda, o zamana dek sıkça eksantriklik sergileyen davranışları psikoza doğru kaymaya başladı.</span></p>

  <p class="block_"><span>Ruh halindeki şiddetli dalgalanmalar, aşırı paranoya ve cinsel sapkınlıklar onu radikal bir kuramı savunabilecek en son kişi hâline getirdi. Semmehveis kendisini eleştirenlerden biri hakkında, “Tanrı’nın huzurunda, senin bir katil olduğunu ilan ediyorum’’ ve bir başkası için de “git birkaç dönem mantık dersi al” diyerek tıp dünyasında bir skandala yol açtı. Semmelweis arkadaşlarıyla vedalaşma gereği bile duymadan Viyana’dan ayrılarak geriye kalan dostlarını da gücendirdi. Bu tam bir felaketti. Orijinal bilimsel fikirleri kabul ettirmek sıra dışı sosyal beceriler gerektirir. Ama Semmehveis’ın akli durumu etkin bir şekilde davranmasına engel oldu. Yalnızca meslektaşlarının aşın tutuculuğu değil, kendi kişisel bahtsızlıkları da onun önerdiği hijyen önlemlerinin daha da yaygınlaşmasının önünü tıkadı.</span></p>

  <p class="block_"><span>Ancak akıl hastanesine kapatıldığı zamana dek, Gordon’un, Holmes’un ve Simpson’un olduğu kadar, Semmehveis’ın da görüşleri epeyce yayılmıştı. Sonraki otuz-kırk yılda artan sayıda doktor lohusa hummasının bulaşıcı olduğunu kabul etmeye başlamıştı. Belki diğerlerinden ziyade, söz konusu bu hastalığa ilişkin değişen tavırlar, daha büyük bir atılım için zemin hazırlamıştı.</span><br/></p>
</body>
</html>