<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2>4. Leeuwenhoek’un “Küçük Hayvanları”</h2>

  <p class="block_">Kayda geçen ilk diş ipi kullanımı 1683 Eylülündedir. Bu işi yapan kişi ise Hollanda’da bir şehirde küçük bir memur olarak çalışan ve zamanının en usta mikroskop yapımcılarından biri hâline gelen Anthony van Leeuwenhoek’tu. Leeuwenhoek “genelde çok temiz” olan dişlerinin arasındaki “beyaz madde”nin birazını iple kazıyarak çıkardıktan sonra mikroskobunun altında inceledi. Daha birkaç ay öncesinde de bu tanınmış Hollandalı, mikropları gören ilk insan olmuştu. Ancak diş ipiyle yaptığı tarihi deneyden sonra tanık olduğu "küçük canlı hayvanların” miktarı v<span class="calibre1">e çeşitliliği onu afallatmıştı.</span></p>

  <p class="block_">Leemvenhoek’un deneyiminin nasıl bir şey olduğu, diğer bir deyişle yeryüzündeki yaşam türlerinin miktarı konusunda yapılan tahminlerin oldukça yanlış -hatta gülünç bir şekilde yanlış- olduğunu fark etmek, ancak bizzat yaşayarak anlaşılabilir. Leeuwenhoek’un keşfettiği gibi, dünya inanılmaz derecede olağanüstü çeşitlilikte mikrobiyal yaşam barındırmaktaydı. Böyle olsa da Leeuwenhoek’un keşfi karşısında mütevazılaştığı söylenemez. Bir çığır açtığını biliyordu ve Londra Royal Sociely tarafından basılan bir dizi mektup sayesinde bunu paraya da çevirmişti. Çok geçmeden insanlar o güne kadar hayal bile edilemeyecek bu dünyayı görme hevesiyle, Avrupa’nın dört bir yanından gözlerini onun mikroskoplarının okülerine dayamak için H<span class="calibre1">ollanda'ya akın etmeye başladı.</span></p>

  <p class="block_">Ama Leeuwenhoek hastalık yayma konusunda “küçük hayvanlar”ına hiçbir rol atfetmemişti. Hem neden böyle bir şey yapsın ki? Eylül 1683’te gördüğü hiçbir şey, çoğu tıp kuramının büyük ölçüde dayandığı ve mikrop kuramının bahsinin bile geçmediği antik metinlerin yetkinliğini tehlikeye atmamıştı ki. 1546’da İtalyan Girolamo Fracastoro bazı hastalıklara taşıyıcılarda kendilerini çoğaltabilen minik “tohumların” yol açabileceğini söylediğinde az da olsa bir ilerleme olasılığı belirmişti. Ancak somut hiçbir kanıta dayanmadığı ve fikirlerini son derece teolojik kavramlarla ifade ettiği için, Fracastoro’nun tohumlarının <span class="calibre1">Leeuwenhoek’un mikroplarıyla ilişkilendirilmesi ihtimali pek yoktu.</span></p>

  <p class="block_">Gerçekten de Hollandalı bilim insanı yaptığı gözlemlerin günün birinde insan hastalıklarının açıklanmasında işe yarayacağını duysa şaşırırdı. Leeuwenhoek ve çağdaşları açısından kilit bilimsel mesele oldukça farklıydı: Bu gizemli organizmaların nereden geldiğini bulmak. Daha sonra yapılan araştırmalar kokuşma ve çürüme izlerinin olduğu her yerde Leeuwenhoek’un mikroplarının varlığını ortaya koymuştu. Bu durumda üç olasılık söz konusuydu: Ya mikroplar çürümeye yol açıyordu, ya çürümenin olduğu yere yöneliyorlardı ya da çürüme esnasında bizzat kendileri ortaya çıkıyorlardı. Kendiliğinden türeme olarak adlandırılan üçüncü seçenek kulağa tuhaf gelebilir. Ancak Leeuwenhoek’un çağdaşlarının birçoğu, o zamanlar oldukça mantıklı sayılabilecek şekilde, bütün yaşamın gizemli içsel bir enerjiye ya da “dirimsel” bir güce dayandığını düşünen “dirimselci”lerdi. Dirimselciler, bu gücün organik, canlı olmayan maddeleri istila etmesi üzerine bazen mikroorganizmaların yaratılmasına yol açan bir yaşam enerjisinin har<span class="calibre1">ekete geçtiğini savunuyorlardı.&nbsp;</span></p>

  <p class="block_">Ne var ki Leeuwenhoek’un zamanında bile yaşamın kendiliğinden başlayabileceği görüşü herkesçe kabul görmüyordu. Kendiliğinden türeme görüşünün yaşamın doğası hakkında ortaya koyduğu temel sorular, bu fikre karşı çıkanları derinden rahatsız ediyordu. Yaşamı yaratma yalnızca Tanrıya özgü bir güç müydü? Yoksa peynirde kurtlanma görüldüğünde, şarap sirkeleştiğinde, besinler kokmaya başladığında ya da eski giysilerin altından fareler çıkmaya başladığında görülen organik maddelere içkin bir şey miydi? Ve eğer Yaratan bu süreçlere karışmıyorsa Tekvin ‘de Âdem’le Havva’nın ortaya çıkışıyla doruğa ulaşan “tek bir yarat<span class="calibre1">ıcı ışık” iddiası nasıl açıklanabilirdi?</span></p>

  <p class="block_">Bunlar olabildiğince karmaşık konulardı. Kendiliğinden türeme kuramı, yaşamı organik maddelerin mekanik bir özelliğine indirgeme ve böylece Tanrıyı gereksiz gösterme tehlikesi barındırdığından, bütün Avrupa'daki endişeli ilahiyatçılar durumdan yakınmaya başladılar. Tehlikede olan yalnızca Tanrı’nın konumu değildi, bunu görebiliyorlardı. O’nun gücünün azaldığına hatta kaybolduğuna inanılırsa, O’nun adına hükmettiklerini iddia eden Hristiyanlık dünyasındaki kralların iktidarı da zayıflayacaktı. Leeuwenhoek'un keşfinden birkaç yıl sonra hummalı bir tartışmanın başlaması hiç de şaşırtıcı değildir.</p>

  <p class="block_3">&nbsp;</p>

  <p class="block_15">Sıcak Hava ve Et Suyu</p>

  <p class="block_">Bu tartışma o kadar politik bir hal almıştı ki çok az bilim insanı bu alana ne bulmak istedikleri hakkında açık bir fikirleri olmadan daldılar, ilk öncülerden biri İtalyan Francesco Redi’ydi. Kurtçukların çürüyen etten türediği iddiasını çürütmek için 1688’de bir parça dana etinin üzerine tül örtü koydu ve eti açık havada bıraktı. Birçok kişinin beklentisinin aksine, tek bir kurtçuk bile belirmedi. Redi ilgi çekici bir iddiada bulunarak kurtçukların sinek yumurtalarından çıkabileceğini ve sineklerin koruyucu örtü yüzünden etin üzerine hiçbir yumurta bırakamadıklarını ileri sürdü. Sonraki yıllarda kendiliğinden üreyen böcekler ve aynı biçimde kurbağa ve fare türetme yöntemleri hakkındaki konuşmalar büyük ölçüde azaldı. Ama sadece otuz-kırk yıl sonra, daha küçük mikroorganizmaları gösteren daha iyi mikroskopların gittikçe geliştirilmesiyle, tartışma yeniden alevlendi. Üstünde durulan husus mikropların kökeniydi ancak bu defa tek ve kesin son<span class="calibre1">uç veren bir deney olmayacaktı.</span></p>

  <p class="block_">Yeni kuşak deneyciler en az bir konuda hemfikirdi: Bu tartışmanın nasıl çözüme kavuşturulması gerektiği. Mikropların kökenini incelemek için kullanılan temel teknikler çabucak yerleşmişti ve bir yüzyıl boyunca pek değişmeyecekti. Önce organik madde mikropların öldüğü varsayılana kadar ısıtılıyordu. Sonra kap, havayla taşınan mikropların steril karışıma girmesini önlemek için hava sızdırmaz bir şekilde kapatılıyordu. Daha sonra deneyci bütün sabrını kullanarak beklemeye koyuluyordu. En sonunda ise, birkaç gün ya da hafta sonra deneye tabi tutulan maddenin bir kısmı çıkarılıp, mikroskop altında yaşam belirtisi göste<span class="calibre1">rip göstermediğine bakılıyordu.</span></p>

  <p class="block_">Doğru yöntem konusundaki bu genel uzlaşmaya karşın gerçeğe ulaşmak gene de pek basit olmuyordu. Birincisi olumsuz bir kanıta ulaşmanın kaçınılmaz imkânsızlığıydı: Kendiliğinden türemeye kanıt oluşturmayan 1000 deney, 1001’inci deneyin aksi yönde bir kanıt sunma olasılığını ortadan kaldırmaz. İkincisi, bütün bilimsel deneyle<span class="calibre1">r birçok farklı yoruma açıktır.</span></p>

  <p class="block_">İngiliz bilim insanı-rahip John Turbeville Needham, 1748’de, standart deneyi bir miktar “kaynamış koyun eti suyu” ile yaptı. Ne yazık ki, farkına var- masa da Peder Needham’ın kullandığı araçlar ve deney koşulları steril olmaktan çok uzaktı. Sonuç olarak, birkaç gün sonra hava geçirmeyen ve “içinde et suyu bulunan deney şişesi yaşam belirtisiyle ve her boyutta mikroskobik hayvanla dolup taşmıştı.” Kendiliğinden türeme fikrine kendini adamış olan Needham, organik maddeler çürümeye maruz kaldığında “küçük hayvanların” “hayat verici bir güç” tarafı<span class="calibre1">ndan sürekli olarak yaratıldığını ilan etti.</span></p>

  <p class="block_">Bir rahip olduğu için, Needham, dine karşı çıkma suçlamasına karşı çok hassastı. Bu yüzden dinsel fikirlerini daha seküler, bilimsel eğilimleriyle bağdaştırma çabasıyla mikroorganizmaların oluşmalarını sağlayan yasaları bizzat Yaratıcı’nın koyduğunu savundu. Çağdaşlarının çoğu bunu saçma buldu. Ve kendiliğinden türeme siyasi ve dinsel sapkınlıkla özdeş görülmeye devam etti. Ancak sonuçlarını nasıl yorumlarsa yorumlasın, Needham kendiliğinden türemenin gerçekten vuku bulduğuna ikna olmuştu.<span class="calibre1"> </span>Peder Needham zirvede uzun süre kalamadı. On beş yıl sonra aynı deney İtalyan filozof ve rahip Lazzaro Spallanzani tarafından yeniden yapıldı. Kendine özgü biri olan ve spermin daha sonra kullanılmak üzere dondurulabileceğini belki de ilk olarak ileri süren Spallanzani’nin deney yöntemi Needham’ınkinden daha gelişmişti. Cam deney tüplerinin ağzını içindekileri kaynatmadan ve beklemeye bırakmadan önce eriterek kapatıyordu. Spallanzani’nin iddiasına göre, bu deney tüpleri uzun süre kaynatıldıktan sonra soğumaya bırakılınca da mikroplar bir daha ortaya çıkmıyor, içerikte asla bozulma görülmüyordu. Çok zekice davranarak deney tüplerinin sızdırmazlığını birçok farklı yöntemle sağlayıp deneylerini tekrarladı. Spallanzani böyle yaparak sızdırmazlığını kalitesi ile kaynatmadan günler sonra ortaya çıkan mikroplar arasındaki çok yakın ilişkiyi tanıtlamış oluyordu. “Ortaya çıkan mikroskobik canlıların sayısı, dış havayla temasla doğru orantılıdır” gerçeğini göstererek Spallanzani, Needham’<span class="calibre1">a ağır bir darbe indirmiş oldu. </span>Ancak Britanyalı kolay vazgeçeceğe benzemiyordu. Spallanzani’nin yönteminde hâlâ kendiliğinden türeme savunucularının at oynatmalarına olanak sağlayan açıklar vardı. Bundan bir yüzyıl sonra, Louis Pasteur bile Needham’ın -haklı bir şekilde- kendi öğretisinden sırf Spallanzani’nin deneylerine dayanarak vazgeçememesini yerinde bulacaktı. Sonuç olarak, bu tartışma yalpalayarak da olsa bir sonraki yüzyılda da devam etti. En nihayetinde kendiliğinden türeme fikrini yenmek ve vücut sıvılarını temel alan dünya görüşünden kurtulmak için tıpta daha titiz bir bilimsel yaklaşımın ortaya çıkması gerekiyordu. Ne garipti ki bu etos (yol-töre) Fransız Devrimi’nin kanlı çarpışmalarının doğrudan bir sonucu olarak mümkün olabilmiştir.</p>
</body>
</html>