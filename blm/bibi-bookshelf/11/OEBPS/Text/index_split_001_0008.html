<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h2>12. 1881: Patatesler ve Postülatlar</h2>

  <p class="block_">1870’lerin sonlarında, Pouilly-le-Fort deneyinin öncesinde, Koch tavşan ve farelerde kan zehirlenmesi ve kangren gibi hastalıklar üzerinde çalışmaya başlamıştı. Çalışmaları sonunda, yerin konakçılarda her defasında belirli ölümcül hastalıklara yol açan altı spesifik bakteri bulduğunu etti. Bu çalışmayı özellikle önemli kılan şey, hastalığın tamamının insanlarda görülen hastalıklara benzemesiydi. Geriye dönüp bakıldığında, bu araştırmanın mikrop devrimine büyük bir ivme kazandırdığı görülür. O güne kadar hastalıklar mikrop kuramının sınırları içinde tek tek ele alındığından ileme bireysel hamleler biçiminde gerçekleşiyordu. Oysa şimdi Koch sadece cepheyi genişletmekle kalmıyor, aynı zamanda çok büyük bir hızla hücum ediyordu. Kısa süre sonra aklı başında hiçbir doktor mikropların hastalığa yol açmadaki işlevini tamamen reddedemeyecekti.</p>

  <p class="block_">Ancak çok az insan Koch’un başlatacağı dönüşümün boyutunu önceden kestirebildi. Bu şaşırtıcı değildi. En büyük ve en acımasız salgın hastalıkların sorumlusu olan mikroplar hâlâ bulunmadığı için, bir avuç hayvan hastalığından hareketle akla gelebilecek her türlü bulaşıcı hastalık hakkında çıkarımlar yapmak pek az sayıda insana mantıklı geliyordu. Çoğu doktor için bulaşıcı insan hastalıklarının <i class="calibre3" style="">miasmatik </i>açıklaması çok daha inandırıcıydı. Mikrop kuramının çok dar bir uygulama alanı olduğu düşünülüyordu. Louis Pasteur’ün Basiretsiz Gayretleri Koch’un görüşlerinden şüphe duyanlara saldırma stratejisi çok ustacaydı. 1881’de mikrop kuramına yöneltilen bütün itirazları tek tek sıraladı. Daha sonra belirli mikropların belirli hastalıklara yol açmadaki rolünü kesin olarak kanıtlamak için ne yapılması gerektiğini kamuoyu önünde tek tek açıkladı. Belirlediği ölçütler Koch’un dört postülatı olarak tarihe geçmiştir. Birincisi, bakteri hastalığın her vakasında görülmelidir. İkincisi, bakteri hastalıklı konakçıdan yalıtılmak ve saf kültür içinde büyütülmelidir. Üçüncüsü, saf kültür içindeki bakteri, sağlıklı ve hastalık riskine açık konakçıya verildiğinde spesifik hastalık yeniden ortaya çıkmalıdır. Son olarak da, bakteri deney sonucu hastalık bulaşmış konakçılardan tekrar elde edilebilmelidir. Bakteriyologlar açısından bu postulatlar kısa bir süre sonra Hz. Musa’ya Sina Dağı’nda verilen On Emir’e eşdeğer bir saygınlık kazandılar; neyse ki teknikler ilerledikçe bunların uygulanması giderek çok daha kolaylaşacaktı.</p>

  <p class="block_">Başlangıçta Koch bile hasta kurbanların vücutlarından belirli mikropları ayrıştırmanın gerçekten de çok ama çok zor bir iş olduğunu kabul ediyordu. Özellikle artık Pasteur’le acımasız bir kişisel rekabet içinde olması yüzünden, daha önce kullanılan mikrobiyal kültürlerin çoğunun bir mikrobun bir hastalığa yol açtığı hipotezini kanıtlayamayacak denli aşırı derecede kontamine, yani başka mikrop bulaşmış durumda, olduğunu kabul etmekten gayet memnundu.</p>

  <p class="block_">Koch buz gibi bir ifadeyle, “Her şeyi göz önünde buludurursak saf kültür üretmeye kalkmak gerçekten bunaltıcıdır,” diyordu; Koch’un bu ifadesi, “özellikle şu sıralar Pasteur’ün laboratuvarında (basiretsiz de olsa olağanüstü bir gayretle) yapılan ve saf kültür elde etmeyle ilgili inanılması güç gerçeklerden bahseden sayısız deney için geçerlidir.”</p>

  <p class="block_">Bu, Pasteur Pouchet’yi yenerek kaçmak zorunda bıraktığı zaman, daha okula giden biri için çok büyük bir küstahlıktı. Koch, kısa bir süre sonra bu yaptığına ek olarak, Fransız bilim insanının, “bilime hiçbir yeni katkıda bulunmadığını” da söyleyince, zaten Fransız-Prusya savaşı yüzünden darbe yiyen ilişkileri tamamen kopma noktasına geldi. Bu ilişki bir daha asla düzelmeyecekti. Ne var ki, teknik açıdan bakıldığında Koch’un haklı olduğu yerler vardı. Hem o hem de Pasteur geçmişte belirli mikropları teşhis ettiklerini iddia etseler de birçok bilim insanı makul nedenlerle hâlâ ikna olmamıştı.</p>

  <p class="block_">Ana sorunlardan biri, farklı bakteri türlerini birbirinden ayırt etmenin aşırı zorluğuydu. 1877'de önde gelen bir bitki bilimci on yıl boyunca, “farklı bakteri biçimlerini” incelemiş olmasına karşın, bakterilerin “iki farklı türe” bile ayrılabileceğinden emin olmadığını yazmıştı. Joseph Lister bile bu görüşe katılıyordu. Lister, 1881’de belirli hastalıklara yol açan belirli mikropların varlığına ilişkin kanıtların, “hiç de güven telkin etmediğini” açıkladı. Lister bunun yerine hastalıkların belirli nedenleri olmadığı, yalnızca belirli bireysel tepkilerden bahsedilebileceği yönündeki eski görüşü savundu. Bir bardak su geceleyin açıkta bırakıldıktan sonra, ertesi gün bir damlası mikroskopla incelenirse bu kuşkuculuğun nedeni kolayca anlaşılır. Damlada birkaç tane genel mikrobiyal (çubuk, yuvarlak, sarmal) biçimin dışında, mikropların yaşam döngülerine devam ederken ya da yeni ortamlarda belirirken ki farklı görünüş ve davranışları da gözlemlenebilir. Lamelin altında nasıl göründüğüne bakarak bir bakteriyi teşhis etmek hiç de kolay değildir. Mikrop kuramcısının işi daha da güçleşmişti çünkü incelemek istediği spesifik mikropların saf kültürlerini kullandığından asla amin olmalı. Örneğin şarbonlu koyunların kanında bazıları zararlı bazıları zararsız, binlerce başta bakteri de vardır. Belli bakterilerin saflıklarını bozan sayısız diğer bakterilerden ayırmak genellikle inanılmaz derecede zordu. Ta ki, Koch bu sorunun çözümünü bulana kadar.</p>

  <p class="block_3">&nbsp;</p>

  <p class="block_15">Koch’un Yıldızının Parladığı Dönem</p>

  <p class="block_">Koch 1881 yılında saf kültür elde etmek için bir teknik geliştirdiğini açıkladı. O zamana kadar bilim insanları bu iş için farklı türden bakterilerin kaçınılmaz olarak birbirlerine karıştığı sıvı ortamlar kullanagelmişlerdi. Koch bu durumu değiştirmek için mikrobiyal kolonilerin çok daha az hareketli olduğu katı bir ortam önerdi. Katı ortam olarak ilk seçimi bildiğimiz patatesti ve bu işe yaramıştı. Patates ilkin kaynatılıyor, sonra dilimlenip birkaç saat açık havada tutuluyordu. Kuluçka için birkaç günlük bekletmeden sonra patates incelenince, üzerinde birbirinden ayrı birçok bakteri kolonisi olduğu görülüyordu. Kocb, “Bu damlacıkların birkaçı beyaz ve porselenimsi; diğerleri ise san, kahverengi, gri ya da kırmızımsı; bazıları yere yayılmış su gibi düz görünürken geri kalanlarsa yarı küre gibi ya da siğile benziyor,” diye yazmıştı. Asıl can alıcı nokta bu kolonilerin birbirinden tamamen ayrı olmasıydı. Patatesin nemli, katı yüzeyinde çok uzağa gidemediklerinden günler sonra bile bakteriler birbirinden ayrı kümelerde büyümeye devam ediyorlardı. Böylece sonunda saf kültür üretmenin bir yolu bulunmuştu. İleri teknoloji ürünü olmayan, sıradan patatesin kullanımı bu yöntemi alelade gösterebilir ama Koch’un buluşunun olası sonuçları devasaydı. Koch patatesten sonra jelatin, daha sonra da bir meslektaşının eşinin önerisiyle ağar kullanmaya başladı. Japonya’ya özgü bir yosunun özütü olan ağarı söz konusu meslektaşının kayınvalidesi mükemmel jölelerini yaparken kullanıyordu. Bu maddeyi kapalı cam petri kabına yayarak her türlü bakteriyi kontaminasyon riskini büyük oranda azaltarak üretmek artık mümkündü. Katı madde kullanımı yalnızca Koch’a özgü değildi. Aynı laboratuvarda çalışan başka bir bilim insanı da bunu denemişti. Ancak bunu biyolojik araştırmaların mihenk taşı haline getiren Koch oldu. İnsan hastalıklarına yol açan mikroplan araştırma sürecinde ilerleme kaydeden de bu yeni yöntemle donanan ekibi ve eğittiği öğrencileriydi. Pasteur’ün bile, bir anlık da olsa, o derin Alman fobisinden ve Koch’a duyduğu kişisel düşmanlığından sıyrılarak onu kutlaması, bu başarının öneminin bir göstergesidir. Pasteur,"C’est un grand progrès, Monsieur,"<sup class="calibre4"><sup class="noteref" id="back_note_5"><a title="5" href="../Text/index_split_006.html#note_5" class="calibre5">5</a></sup></sup> diyerek yenilgiyi kabul etmişti.</p>

  <p class="block_">Ancak mikroplan ayrı ayrı yalıtmak onları hastanın doku ve sıvılarında bulamadıktan sonra pek de anlamlı değildi. Birçok mikrop ise o kadar küçük ve saydamdı ki doktorlar onları boşuna arıyorlardı. Bakterilerin kolayca görülmesini sağlayacak bir yöntemin bir şekilde bulunması gerekiyordu, Bu heves kaçırtan sorunun çözümünü mümkün kılan, Avrupa’da özellikle de Almanya'da büyük patlama yaşayan boya endüstrisi olmuştur. 1870’lerin ortalarında piyasada yüzlerce farklı tekstil boyası bulmak mümkündü. Robert Koch, Carl Weigert ve mikrobiyolojinin gelecekteki yıldızlarından biri olan Paul Ehrlich’in öncülüğünde bilim insanları boyaların yalnızca bakterileri görünür kılmak için değil, aynı zamanda farklı bakteri türlerini ayırt etmekte de kullanılabileceğinin ayırdına vardılar.</p>

  <p class="block_">Endüstriyel boyalar geliştirilmemiş olsa, bu kitabın ilerdeki bölümlerinde ele alman buluşların bir tanesi bile gerçekleşemezdi. Almanya'daki bakteriyolojik araştırmalar dünyada görülmüş en hızlı sanayi devriminin ritmine ayak uyduruyordu; bu açıdan ve başka birçok anlamda, bilimin ve sanayinin kaderleri ayrılmaz bir şekilde birbirine bağlanmıştı.</p>

  <p class="block_3">&nbsp;</p>

  <p class="block_15">Talih Fehleison’un Yüzüne Güler</p>

  <p class="block_">Koch un yeni yönteminin getirdiği ilk başarılardan biri Koch’un değil onun destekçilerinden birinin payına düştü. Wurzburg’da bir klinikte cerrahlık yapan ve Koch’un izinden giden Friedrich Fehleison, William Brownrigg’in 1738’de tamamen yanlış tahlil ettiği ölümcül erizipel hastalığının nedenini bulmaya karar vermişti. Ancak Fehleison, Brownrigg’in bilemeyeceği bir şey biliyordu: Enfeksiyonlu insanlardan alınan biyopsilerde her zaman mikroplar bulunur. Ne var ki, başlangıçta bu bilgi fazla işe yaramadı. Erizipelli hastaların derilerinden elde edilen kanlı sıvılarda bakteri bulunmasına bulunuyordu ancak bu sıvı mikrop açısından o denli zengindi ki hangisinin hastalığa neden olduğunu bilmek imkânsızdı.</p>

  <p class="block_">Koch’un yöntemlerine iyice vakıf olan Fehleison, işe cesetlerden ve biyopsilerden erizipelli deri parçalan toplamakla başladı. Bu parçalar farklı bakterilerle doluydu ancak Fehleison, bu deri parçalarını katı bir jelatin ya da ağar tabağında yaydığında, mikropların ayrışıp sınırlan belirgin koloniler oluşturarak büyüdüğünü görünce çok mutlu oldu. Koch’un ilkesini takip ederek hepsinde hangi ortak mikrobun olduğunu görmek için bir düzine erizipelli hastadan örnekler cildi. Yalnızca bir bakteri türünün karşılaştığı bütün vakalarda bulunduğunu keşfetti. Fehleison bu mikrobu kültürde yetiştirdi ve birkaç tavşanın kulak uçlarına zerk etti. Her vakada tavşanlarda erizipele özgü genişleyen yaralar çıktı.</p>

  <p class="block_">Ancak bu, meslektaşlarını tatmin etmek için tam olarak yeterli değildi. Erizipel kaçınılmaz olarak insanlarda ve tavşanlarda farklı hastalıklara benziyordu; Fehleison’u eleştirenler de aynı hastalığı inceleyip incelemediğinden emin olamayacağım söylemekte gecikmediler. Bu tamamen geçerli itiraz, onun bir süre bocalamasına yol açtı. Etik kaygılar insanları denek olarak kullanmasına engel oluyordu. İyi de sezgilerinin doğruluğunu başka nasıl kanıtlayabilirdi ki? Fehleison çok şanslı olmasa bu konuda yıllarca hiçbir ilerleme kaydedilemeyebilirdi.</p>

  <p class="block_">Fehleison’un birçok tıbbi meslektaşı erizipele yakalanmanın tümörlere karşı mücadelede yararlı olduğundan emindi. Bu tuhaf inanç Fehleison’a mikrop kültürlerini insanlara enjekte etmek için etik bir gerekçe sunmuştu. Bu tedaviye rıza gösteren tümör hastaları bulunca işe koyuldu. Hastalar çabucak erizipele yakalandı, böylece Fehleison’a ve tıp dünyasına belirli mikroorganizmaların insanlarda bulaşıcı hastalığa yol açmadaki rolünü gösteren açık kanıtlar sunmuş oldular. Bereket versin ki hastalar müdahalesinin doğrudan etkilerini sağ salim atlattıkları için bu kansız bir devrim oldu.</p>

  <p class="block_3">&nbsp;</p>

  <p class="block_15">İşler Değişiyor</p>

  <p class="block_">Friedrich Fehleison’un da başından geçtiği üzere, 1881’de bile mikrop kuramının savunucuları ne zaman hastalıklara yol açan bakterileri tespit ettiklerini söyleseler sert bir muhalefetle karşılaşıyorlardı. Ancak on-on beş yıl içinde her şey değişti. Bu süre içinde mikrop kuramı kritik bir noktaya ulaşmıştı. Uluslararası çabalar sonucunda, insan ölümlerine en çok yol açan hastalıkların çoğunun mikrop kaynaklı olduğu anlaşıldı. Bu durum öyle bir boyuta vardı ki artık kamuoyu, bilim insanları hastaların vücudunda belirli mikroplara rastlamadığında şaşırmaya başladı. Nüfusun genelinin yeni kanıtlar ışığında tavrını değiştirmesi için genellikle çok çarpıcı bir şey olması gerekir, işte mikrop kuramcılarının 1881 ve 1899 arasında yaptıkları şey tam da bu oldu. Belirli mikrobiyal maddelerin kolera, tifo, difteri, verem, tetanos, veba, malta humması ve kuduz gibi ölümcül hastalıklara yol açtığının kanıtlanması mikrop kuramcıları için devasa bir propaganda zaferiydi. Şimdi bu başarılardan belki de en şaşırtıcı olan dördüne bakacağız.</p>
</body>
</html>