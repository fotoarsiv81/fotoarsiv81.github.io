<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_"></p>

  <h2 class="block_">13. <span>Verem</span></h2>

  <p class="block_">Güzel ancak ölü gibi solgun bir kadın, divana aygın baygın uzanmış, belirgin elmacık kemiklerinin üzerindeki cildi gerilmiş, kan damlalarıyla lekelenmiş bir mendile hafifçe öksürmektedir. Verem (tüberküloz) hastalarının yürek parçalayıcı ölümleri Verdi’nin La <i class="calibre3">Traviata</i>’sından Hugo’nun <i class="calibre3">Sefiller</i>’ine kadar düzinelerce Victoria dönemi operasında ve romanında böyle betimlenmiştir. Bu, ilk bakışta çok korkunç bir hastalığın tu-haf bir şekilde romantik tanımlanışı gibi görünebilir. Ancak Victoria döneminde başka birçok şeyin olduğu gibi muhtemelen bunun da nedeni toplumsal sınıflarla alakalıdır.</p>

  <p class="block_">Birçok ölümcül hastalık, orantısız bir şekilde toplumun yoksul kesimlerinde daha çok görülmüştür; o dönemde yaygın olan toplumun alt katmanlarına tepeden bakma huyu da hesaba katılınca, seçkin sınıflar bu hastalıkları tembellik ve kişilik zaaflarına karşı ahlaki bir ceza olarak görmüşlerdir. Özsaygısı olmadığı ima edilen yoksulların, hastalıklara davetiye çıkaran pislik ve berbat kokuların içinde yaşamayı umursamadığı düşünülüyordu. Diğer taraftan, kendilerinden yüksek katmanlardaki insanların temiz ve görece sağlıklı olma hâlleri ise bu insanlarca “iç saflığın dışa tezahürü” olarak görülürdü. Ancak, seçkin sınıfların bahtına, verem nezaket kurallarını tanımıyordu. Kaygı verici şekilde, hiçbir ayrım gözetmeden, ister zengin ister yoksul, ister iyi ister kötü, tembel ya da çalışkan, herkese saldırıyordu. Bu bariz adaletsizlikten dehşete düşen varlıklı insanlar, veremi masumların belası olarak görmeye başladılar. Tanınmış bir doktor verem için, “Kurbanlarını genç ve güzel insanların arasından seçiyor” diye yazmıştı. Bu aşırı duygusal yaklaşım, kurbanların ahlaki cezalandırmadan kurtararak yedikleri damganın acısını hafifletmeye yarıyordu.</p>

  <p class="block_">Ancak bu romantik perde, ardında yatan acı gerçeği aslında değiştiremiyordu. On dokuzuncu yüzyıl ortalarına gelindiğinde, verem Avrupa ve Amerika’da bütün nüfusun onda biriyle üçte biri arasında değişen bir ölüm oranına sahipti. Ani kilo kaybının ardından (vereme “tükenme” anlamında konsumpsiyon adı verilmesinin, dilimizde de “ince hastalık” denilmesinin nedeni işte budur) ciddi solunum zorluğu ve renkli balgamlı öksürme görülüyordu. Ölümün gerçekleşme süresi kişiden kişiye değişse de gecikmesi nadir oluyordu. John Keats içinde parçacıklar bulunan ilk öksürüğünü gördüğünde, “Şu kan damlası ölüm fermanım. Çaresiz öleceğim,” demişti. Bununla birlikte, otopsilerde akciğerlerde beyaz zerrecik topağı görüldüğünden, verem zamanla insanın kanını donduran “Beyaz Veba” adıyla anılır oldu.</p>

  <p class="block_">Veremin on dokuzuncu yüzyılın önemli bir bölümünde klasik kalıtsal bir hastalık olarak görülmesinin bir nedeni de tedavi edilmesinin güçlüğüydü. Derken 1865’te Fransız askeri tabip Jean-Antoine Villemin veremin insandan tavşana, oradan da başka tavşanlara geçebileceğini kanıtladığını iddia etti, ona göre verem gerçekten bulaşıcıydı. Villemin haklıydı ama kimse onun söylediklerine kulak asmadı.</p>

  <p class="block_">Kısmen bunun nedeni, veremin yalnızca hafif bulaşıcı olmasıydı. Durum böyle olunca, birçok Doktor Villemin’in bulgularını tekrarlama girişimlerinde başarısız oldu. Hatta 1870’lerde Villemin’in destekçilerinin veremli hastaların balgamında her daim bulunan belirli bir mikrobu tespit etme yolunda tamamen duvara toslaması daha da kötüydü. <i class="calibre3">Pébrine</i>, şarbon ve tavuk kolerasına yol açan bakteriyi tespit etmede kullanılan yöntemlere başvurmalarına rağmen ver<span class="calibre1">em mikrobundan hiçbir iz yoktu.</span></p>

  <p class="block_">Villemin’e gösterilen muhalefetin insani bir boyutu da vardı. Vatandaşı Hermann Pidoux’nun sözleriyle Villemin Kaklı olsa, “nasıl bir felaket doğururdu bu! Zavallı veremliler cüzzamlılar gibi tecrit edilirlerdi, onlara şefkat gösteren aileleri korku ve bencillikle boğuşmak zorunda kalırdı...” Pidoux’ya göre, “Verem bulaşıcı olsa da bunu yüksek sesle söylemememiz gerekir,” idi. Villemin’in haklılığı binlerce veremli insanın, hükümet tarafından, sevdiklerinden kopartılıp steril hayatlar sürdürmek üzere uzaklardaki sanatoryumlara gönderilmesi anlamına geleceği için çok az insan onu desteklemeye yanaşt<span class="calibre1">ı.</span></p>

  <p class="block_">Dolayısıyla, bütün bu nedenlerden ötürü verem, mikrop kuramını zora sokmuştur.</p>

  <p class="block_3">&nbsp;</p>

  <p class="block_15">Koch’un Zaferi</p>

  <p class="block_">Bir kez daha Koch can alıcı bir ilerlemeye imza attı. Düzinelerce insanın tökezlediği yerde iki şey onun başarıya ulaşmasını sağladı. Birincisi hastalığa mikropların yol açtığına dair sarsılmaz inancı, İkincisi ise ardı ardına gelen hayal kırıklıklarına karşın n<span class="calibre1">eredeyse insanüstü kararlılığı.</span></p>

  <p class="block_">Vereme gerçekten de bir mikroorganizmanın yol açtığım varsayan Koch, asıl sorunun veremlinin balgamında yer alan diğer yüzlerce bakteri ve hücre arasında bu mikroorganizmayı görünür kılmak olduğunu anladı. Vakit geçirmeden yeni tekstil boyalarına başvurdu. Diğer hastalıklarda işe yarayan bütün teknikleri kullanmasına rağmen, kobaylardaki veremli maddeyle ilgili belirgin hiçbir şey tespit edemedi. 1880’e gelindiğinde, Koch’un yola devam etmesini sağlayan tek ş<span class="calibre1">ey yenilgiyi kabul etmemesiydi.</span></p>

  <p class="block_">Çeşitli yöntem ve kombinasyonlar kullanarak düzinelerce farklı boyayı değişik ısılarda deneyerek sonunda diğerlerine hiç mi hiç benzemeyen bir bakterinin varlığını ortaya çıkaran yeni bir yöntem buldu. Balgama metilen mavisi damlattıktan sonra onu vezüvin denen başka bir boyayla “yıkadı,” böylece insan veya hayvanlardaki bütün verem vakalarında görülen ince uzun, tel gibi, ancak inanılmaz derecede küçük bir mikrobu ayrıştırmayı başardı. Ama tespiti zor olan verem mi<span class="calibre1">krobunun bu olduğu kesin miydi? &nbsp;</span></p>

  <p class="block_">Şimdi Koch’un kendi postulatlarına uyması gerekiyordu. Yapılması gereken ilk şey yapay bir kültürün içinde mikrobu geliştirmekti. Bu, inanılmaz ve insanı çileden çıkaracak derecede zor oldu. Veremli kobaylardan gizemli basil parçacıkları almak ve onları kendi kullandığı standart ortamın üzerine sürmek bir türlü işe yaramamıştı. Daha sonra katılaşmış inek ve koyun kanı serumundan yapılan yeni ortamı denedi. Başta sanki bu da bir şeye yaramamış gibiydi. Ancak -bir kez daha- Koch’un inat<span class="calibre1">çı kararlılığı yüzünü güldürdü. </span>Birçok bakterinin güçlü bir nüfusa ulaşması genellikle 24 saatten az sürer. Ama Koch sabredip iki haftadan uzun bir süre bekledi. Ancak o zaman gizemli basilinin sağlıklı bir kolonisini elde etmeyi başardı. Birçok araştırmacının pes edeceği noktadan sonra bile deneyine devam etti ve sonunda ölümcül mikropla<span class="calibre1">rının hasadını yapmayı başardı. </span>Kobaylara enjekte edilen bu elde edilmesi zor basil klasik verem belirtileri göstermeye başladı. Çok geçmeden zayıflayan ve ölen hayvanlar teşrih edildi. Akciğerleri şüpheye yer bırakmayacak şekilde beyaz vebanın alametifarikası olan pürüzlü beyaz cisimciklerden barındırıyordu. Bundan sonra başarı daha kolay geldi. Takip eden aylarda, Koch düzinelerce insandan ve çok sayıda hayvandan aynı basilleri ayrıştırmaya devam etti. Her defasında bu basilleri kobaylara enjekte etti ve hayvanlar her defasında verem oldu. Sonradan akciğerlerinde verem basili olduğu anlaşıldı. Artık bunu kamuya duyurmanın zamanı gelmişti.</p>

  <p class="block_3">&nbsp;</p>

  <p class="block_15">Sonuçların Kamuya Duyurulması</p>

  <p class="block_">24 Mart 1882 tarihinde, Berlin Fizyoloji Derneği’nin tıklım tıklım gerçekleşen toplantısında, Koch kendisinin ve asistanlarının keşfettiği şeyi anlattı. Toplantı başlamadan önce üstlerinde düzinelerce preparatın bulunduğu masaları uzun bir sıra halinde yan yana dizdirmişti, görenler bunu muhtemelen “açık büfe”ye benzetmişti. Koch, dinleyicilerine basillerin bulunuş, üretiliş ve test ediliş sürecini adım adım anlattı. Sonucu da, “Bu yüzden bu basil asıl verem<span class="calibre1"> virüsüdür,” diyerek ilan etti.</span></p>

  <p class="block_">Onu dinleyenler elde edilen başarının büyüklüğünü anlamışlardı. Koch modern tıbbın en büyük bilmecelerinden birini çözmüş, başkalarının başarısız olduğu yerde parlak bir zafer elde etmişti. Paul Ehrlich yıllar sonra şunları yazacaktı: “Toplantıda hazır bulunanlar çok etkilenmişlerdi, o akşam benim en büyük bilimsel deneyimimdi.” Koch’un makalesini okuyan ve kişisel görüşleri tamamen değişen Amerikalı bir doktor ise “Tıpkı bir peri masalı gibiydi,” demişti. Villemin 1865 yılında iddialarını savunurken neredeyse yapayalnızdı. Ama Koch için durum öyle değildi. Tıp camiasının çoğu, Koch’un iddialarını anlayışla dinlemeye hazırdı artık. İtirazların tamamen buharlaştığı söylenemezdi, bazı insanların yoksulluk ya da kalıtsal özelliklerden ötürü hastalıklara daha yatkın olduğunu söyleyenler de haklıydı. Ancak Koch mikropların veremin zorunlu nedeni olduğunu göstererek spesifik hastalıklara belirli mikropların yol açtığım savunan kuramın güvenilir ve önemli bir duruma gelmesine katkıda bulundu. Hastane koğuşlarından oturma odalarına ve barlara kadar her yerde, görülmeyen mikropların tehlikesi kamuoy<span class="calibre1">unun dikkatini çekmeye başladı.</span></p>

  <p class="block_">Aslında haberler o kadar hızla yayıldı ki bazı doktorlar bu alevi söndürmeye çalıştılar. Londra’da ki University College’da profesör olan John Burdon Sanderson mikrop kuramına hep sempatiyle bakıyordu. Ancak şimdi temkin ve ağzı sıkılık tavsiyesinde bulunuyordu. “Şu sıralar mikropların her şeyi açıkladığına inanma eğilimi var,” diye yakınıyordu Sanderson. Ona göre, onlarca yıldır mikropların hastalığa yol açtığı görüşü en sert rüzgârlara karşı mücadele etmişti. Ne var ki Koch’un buluşundan beri, “mikroplara sahip olmadıkları özelliklerin atfedilmesine herkesin hararete k<span class="calibre1">arşı durması gerekmekte, ” idi.</span></p>

  <p class="block_">İşin gerçeği, Sanderson’un o kadar da kaygılanmasını gerektirecek bir şey yoktu. Ortalık durulunca mikrop kuramcılarının birçok insanın ölümüne yol açan salgınlar konusundaki savlarını kanıtlamaları gerektiği anlaşıldı. Bu konuda hâlâ <i class="calibre3">miasma </i>kuramı baskın görüştü. Ta ki kolera ve tifo gibi hastalıklarda da mikroplar suçlu bulunana kadar mikrop kuramının gerçekten rağbet göreceği yoktu. Ne var ki yeniyetme bakteriyoloji bilimi kayda değer ilerlemeler kaydetmişti.</p>

  <p class="block_3">&nbsp;</p>

  <p class="block_15">Tüberkülin Fiyaskosu</p>

  <p class="block_">Koch’un kendisi için verem hikâyesinin sonu tatsızdı. Pasteur’un şarbon ve tavuk kolerasına karşı aşı geliştirmedeki başarısından esinlenen Koch, 1882 yılında verem basilini vücut içinde yok edebilecek kimyasal bir etken madde arayışına girdi. Bu araştırmaları esnasında vereme yol açan basilden elde edilen proteinli bir madde üzerinde deneyler yaptı. Bu maddeye "tüberkülin” adını verdi. Sağlıklı kobaylara enjekte edilen tüberkülinin görünürde bir etkisi olmuyordu. Ama veremli bir hayvana ya da insana enjekte edildiğinde bir süre sonra ortadan kaybolan şiddetli lokal bir reaksiyon görülüyordu. Tam olarak bilinmeyen nedenlerle Koch vereme karşı bir tedavi bulduğuna karar verdi. Koch, bu lokal reaksiyonun ortaya çıkmasıyla bir bağışıklık tepkisinin harekete geçirildiği, bunun da akciğerlerdeki basillerin temizlenmes<span class="calibre1">ine yol açacağı sonucuna vardı.&nbsp;</span></p>

  <p class="block_">Koch sezgilerine güveniyordu; daha önce onları kanıtlama konusundaki azmi onu bir bilim kahramanı yapmıştı. Ancak bu kez baltayı taşa vuracaktı. 1890’da, “deney hayvanlarını tüberküloz basiline karşı dirençli hale getiren ve hastalığa yakalananların hastalığını durduran bir etken madde,” bulduğunu ilan etti. Birden bire hastalıktan mustarip yüz binlerce kişiye beklenmedik bir umut ışığı doğmuştu. Koch’un tüberkülin formülünü gizli tutma kararı kamuoyunun ilgisini iyiden iyiye artırdı. Berlin’deki oteller, onun gizemli “saydam, kahverengi Sıvısı”ndan medet uman çaresiz hastaların akımına uğradı. Bir gazeteci Koch’un iddialarının uyandırdığı heyecanın “had safhada” olduğunu yazdı. Berlin, bir tarihçinin tabiriyle, herhangi bir mezhebe bağlı olmayan kutsal <span class="calibre1">bir hac mekânı olma yolundaydı.</span></p>

  <p class="block_">Bilim insanlarının bir tedavi bulmasına can atan Alman Hükümetinin, Koch’u tüberkülin konusundaki sonuçları abartmaya ikna etmiş olması olasıdır. Her halükarda, Koch’un akıbeti neredeyse kişisel bir felaketti. 1890’daki açıklamasından sonraki aylarda ve yıllarda yüzlerce klinik deneme tüberkülinin tedavisel açıdan pek bir değeri olmadığını ortaya koydu. Alman bilim insanı görmek istediği şeye kolayca inanmış, çalışmasının başlarındaki bazı olumlu belirtileri kesin başarı olarak görüp yanlış yorumlamıştı. Bu olayın geri tepmesi Koch için daha da acı vericiydi çünkü çok yüksekten bir düşüş yaşayacaktı. Bir İngiliz tıp dergisinin muhabiri, “Tıp camiası Profesör Koch’un bugüne kadar himayesinde yapılan her çalışmanın tam ve doğru olduğuna inanmıştı,” diye yorumda bulunmuştu. <span class="calibre1">Koch yanılmaya alışkın değildi.</span></p>

  <p class="block_">Neyse ki, tüberkülin konusunda olmasa da özel hayatında bu durumu dengeleyici gelişmeler oldu. Birkaç yıldır karısından ayrılmış olan Koch, kendi portresini yaptırırken resmini gördüğü, küçük rollere çıkan bir aktrise âşık oldu. Tüberkülin fiyaskosundan sonra Berlin’den kaçan Koch, bu kadına Mısır’dan kur yaptı; Berlin’e döndüğünde de ikili evlendi. Yurdunda işler karışınca, Koch’un Kahire’yi inziva mekânı olarak görmesi önemsiz bir ayrıntı değildir; nitekim bu şehrin dar ve labirenti andıran sokakları, onun en büyük başarılarından bir diğerine sahne oldu. Verem başarısının hemen ardından Koch, Kahire’de de kolera basilini tespit ederek dünyanın en önemli mikrop avcısı olarak tarihe geçti.</p>
</body>
</html>