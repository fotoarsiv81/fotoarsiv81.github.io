<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="tr" xml:lang="tr" xmlns:xml="http://www.w3.org/XML/1998/namespace">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_"></p>

  <h2 class="block_">9. <span>İngiliz Talebe</span></h2>

  <p class="block_"><span>Joseph Lister’ın avantajı, cerrahi kariyerine Ignaz Semmelweis’tan otuzdan fazla yıl sonra başlamasıydı. Diğer bir deyişle, hatırı sayılır muhalefetle karşılaşmasına rağmen, bulaşma ve mikrop kuramı fikirlerinin kabul edildiğini ve tıbba yaptığı hizmetlerden dolayı baronet payesiyle ödüllendirildiğini görecek kadar uzun yaşadı. Ancak âli vakti yerinde bir İngiliz şarap tacirinin oğlunun Glasgow Kraliyet Hastanesi’ne yardımcı cerrah olarak atandığı 1854'te bunlardan hiçbirinin gerçekleşeceği öngörülemezdi. Londra da bir fizyolog olarak kayda değer bir isim yapmış olan Lister, cerrahi alanına geçmeye karar vermiş, en iyi eğitimi alabilmek için İskoçya’ya gitmişti. Başlarda mikrop kuramı konusunda şüpheleri olsa da Glasgow’a geldiğinde, Pasteur’ün mikropların mayalanma ve çürümede oynadıkları rol hakkında yaptığı “güzel araştırmalar” onun gönlünü çelmişti. O da Tyndall gibi Pasteur’ün deney tüpleriyle birçok hastasının ölümüne yol açan o korkunç yara enfeksiyonları arasında bir bağlantı kurdu. Eğer mikroplar etin kokuşmasına yol açabiliyorsa, diye akıl yürüttü Lister, o zaman koğuşlarındaki o tatsız ameliyat sonrası ölüm oranlarından da sorumlu olabilirlerdi.</span><br/></p>

  <p class="block_">Bu önemli sezgi Lister’a ameliyat sonrası oluşan enfeksiyonu önlemede en önemli noktanın havayla taşman mikropların hastanın yaralarına ulaşmasını önlemek olduğunu gösterdi. 12 Ağustos 1865’te kuramını uygulamaya koydu. Atlı araba ile ezilen James Greenless adlı bir erkek çocuğun kaval kemiğinde açık kırık oluşmuştu; o dönemlerdeki yüksek enfeksiyon riski hastanın seyri konusunda iyimser bir tahmin yürütmeyi gerçekten de güçleştiriyordu. Bu yüzden, Lister çocuğun yaralarına karbolik asit denen bir antiseptik sürdü ve onları yine karbolik asitle doyana kadar ıslattığı sargılarla sardı. Hastada “Hastane kangreni” görülmedi ve Greenless altı hafta sonra bacağı tamamen iy<span class="calibre1">ileşmiş şekilde taburcu edildi.</span></p>

  <p class="block_">Birkaç yıl sonra Lister karbolik asit spreyini ameliyatlarının ayrılmaz bir parçası haline getirdi. Ameliyatlar sırasında bir asistan sürekli olarak havaya karbolik asit sıkıyor ve çok ince bir antibakteriyel sis yaratıyordu. Sonra karbolik asitli sargılarla, hastanın yaraları iyileşme döneminin tamamı boyunca antiseptikle kaplanıyordu. Bu yenilikler sayesinde Lister’in koğuşlarında ölüm oranı düşmeye başladı. Bu düşüş devam ederken Lister de tıp kitaplarında ve makalelerinde antiseptiklerin gücünü göklere çıkarıyordu. Birkaç yıla kalmadan ameliyat sonrası hasta ölümlerinde yüzde otuzluk bir düşüş sağlamıştı. Başarısının haberleri yayıldıkça Lister büyüyen bir h<span class="calibre1">ayran kitlesi edinmeye başladı.</span></p>

  <p class="block_">Ne var ki bu bir anda olup biten bir devrim değildi. En baştan beri Lister çok katı direnişle karşılaştı ve bu her zaman mantıkdışı değildi. Aslında, Lister’in kendisinin ve talebelerinin iddia ettiği kadar orijinal olmadığı genellikle görmezden gelinir. Lister, 1860’lı yıllarda ameliyatları daha güvenli hale getirmeye çalışan düzinelerce cerrahtan yalnızca biriydi. Holmes, Semmehveis, Callender ve Nightingale’in fikirlerini çoktan özümsemiş olan birçok hastanede cerrahi hastaları ayırmak, odaların iyi havalandırılmasını sağlamak ve koğuşları temizlerken (karbolik asit de dâhil) antiseptik kullanmak zaten genel uygulama haline dönüşmüştü ve bütün bunlar Pasteur ya da mikrop kuramının <span class="calibre1">yardımı olmaksızın yapılıyordu.</span></p>

  <p class="block_"><span>Daha da çarpıcı olan ise karbolik asitli sargı ve sprey kullanmayı reddeden ancak koğuşlarını çok titizlikle temiz tutan Callender gibi cerrahların Lıster’in ulaştığı ameliyattan sonra hayatta kalma oranlarını geçmiş olmasıydı. Bunun nedeni, büyük ölçüde, 1880’lere kadar Lister’in mikropların yalnızca havayla taşınan bir tehdit olduğuna inanmasıdır. Sonuç olarak, birçok cerrahın aksine, koğuşlarını dezenfekte etmek ve tıbbi atıklardan arındırmak konusunda fazla çaba göstermemiştir. 1871 yılında bir ziyaretçi günlüğüne şunları yazmıştır: “Sargılarda antiseptik kullanımı konusunda büyük özen gösterilse de koğuşlarda genel temizlik açısından büyük eksiklik vardır—yatak çarşaflan ve hastaların iç çamaşırları aşırı kan ve cerahatle kaplı.” Bir başka ziyaretçi ise Lister’in her zaman, “ameliyatlarda daha önceden diseksiyon odasında giyilmiş, kurumuş kan lekeleriyle dolu, eski, mavi </span><span class="calibre1" >bir önlük” giydiğini yazmıştır.</span></p>

  <p class="block_"><span>Ancak bu kusurlara karşın Lister mikrop kuramının kabul görmesinde hayati bir rol oynamıştır. Kendi propagandasını yapması sayesinde hem cerrahlar Pasteur un çalışmaları hakkında bilgi sahibi olmuş hem de Kıta Avrupası’ndaki birçok cerrah onun yöntemlerini ve fikirlerini başanlı olmalarını sağlayan büyük bir titizl</span><span class="calibre1" >ikle uygulamaya başlamışlardır.</span></p>

  <p class="block_"><span>Lister'in fikirleriyle ilk aklı çelinenlerden biri, İsviçreli kadın hastalıkları ve doğum uzmanı Jacob Bischoffdu. 1868’de Lister’in koğuşlarını ziyaret eden Bischoff, Basel’e döndü ve on yıl içinde lohusa hummasından ölüm oranını yüzde 80 oranında azalttı. O zamana kadar hiçbir hastane ölüm oranlarında bu kadar çarpıcı bir düşüş elde edememişti. Lister’e tanıştıktan sonra büyük bir hevese kapılan Danimarkalı A. Stadfelt de 1870’te Kopenhag’daki doğum hastanesindeki ölüm oranlarını düşürmede büyük başarı sağladı. Doğuma girmeden önce ebeler özel bir odaya alınıyor, burada bir tüpten temiz hava soluyorlar bir yandan da vücutları ve giysileri on beş dakika boyunca sülfürik asitle temizleniyordu. Her doğumdan önce ve sonra eller, aletler ve sondalar dikkatli bir şekilde dezenfekte ediliyordu. Lohusa hummasından ölümler üçte iki oranında azaldı.</span><span class="calibre1" > Bu inanması güç bir başarıydı.</span></p>

  <p class="block_"><span>Fransa-Prusya Savaşı sırasında, kangrenden ölümler her iki tarafın askeri hastanelerinde de kaygı verici derecede yüksekti. Ancak hiçbiri Münih’te Johann Ritter von Nussbaum’un idaresindeki kliniğin koğuşlarındaki kadar aşırı değildi; burada ölüm oranı 1800’lerin başlarında yüzde 80’e ulaşmıştı. Çaresizlik içindeki Nussbaum, asistanlarından birini Glasgow’a yollamış, asistan da dönüşünde Lister'in yöntemleri hakkında bilgiler getirmişti. Birkaç yıl sonra Nussbaum coşkuyla şunları diyecekti: “Yakın zamanlara kadar ölümün kasıp kavurduğu koğuşlarıma bir de şimdi bakın. Tek söyleyebileceğim şu ki hem ben hem asistanlarım ve hemşirelerim sevinçte</span><span class="calibre1" >n ne yapacağımızı bilemiyoruz."</span></p>

  <p class="block_"><span>1880’lerin başında, diğer birçok Alman cerrah büyük bir hevesle antiseptik kullanımını benimsediler. Nussbaum o ünlü sözleriyle, parmaklarını dezenfekte etmeden yara muayene eden bir doktorun cezai ihmalden yargılanması gerektiğini belirtmiştir. Birçok Alman hastanesinde de artık cerrahların ameliyattan 24 saat öncesine kadar otopsiye ya da bulaşıcı hastalık taşıyan hastaların muayenesine katılması yasaklanmıştı. Ayrıca, hastane dışında giyilen giysiler ameliyat başlamadan önce ya çıkarılıyor ya da üzerine temiz önlük takılıyordu; eller ve kollar karbolik asitle yıkanıyordu; tırnakları olduğu kadar elleri ve kolları temizlemek için</span><span class="calibre1" > tırnak fırçası kullanılıyordu.</span></p>

  <p class="block_"><span>Almanya’da başka önleyici tedbirler de uygulanmaya başladı. Ameliyattan önce hem ameliyathaneler hem de hastalar bolca antiseptikle yıkanıyordu. Ameliyat masaları kolay yıkanabilsin diye yekpare bir cam levhadan yapılıyordu. Cerrahi aletler mikropların sap ve bıçak arasındaki girintilerde birikmesini önlemek amacıyla sert metallerden tek parça halinde yapılıyordu. Son olarak, cerrahlar ellerini ve aletlerini sürekli yıkayabilsinler diye karbolik çözelti dolu kaplar </span><span class="calibre1" >ameliyat masasında tutuluyordu.</span></p>

  <p class="block_"><span>Bu önlemlerin başarısı, hastanelerdeki enfeksiyonların bulaşıcılığının en güçlü kanıtlarını meydana getiriyordu. 1870’lerin sonlarında Lister’e saygı duyan doktor ve cerrahlar da onun mikropların enfeksiyona yol açabileceği sa</span><span class="calibre1" >vını ciddiye almaya başladılar. </span><span>Müjdeli haber yayılıyordu.</span></p>
</body>
</html>