<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_"></p>

  <h2 class="block_">2. <span>Ölüm Cephanelikleri</span></h2>

  <p class="block_">Kadim tıp geleneği, modern mikrop kuramında yer alan hastalığa “dışarıda” bir şeyin neden olduğu yönündeki temel fikre tamamen yabancı değildi. Bu kadarı, Hipokrat’ın MÖ 5. yüzyılda yazdığı, en bilinen yapıtının başlığından (Havalar, Sular ve Yerler) kolayca anlaşılabilir. Modern tıbbın babasına göre, hava koşullarından mevsimle-re, rakımdan rüzgâr yönüne kadar geniş bir etkenler dizisi hastalığa yol açabiliyordu. Ancak Hipokrat hastalığa en yatkın yerlerin arasında, durgun su kaynaklarının ya da bataklıkların yakınlarında kurulu kasabaları özellikle vurgulamıştı. Bu yerlerde rüzgârın civarda yaşayan insanlara ölümcül gazlar taşıdığına inanılıyordu. Bu zararlı gazlar tam olarak tanımlanmamıştı. Anlaşılan kötü kokan sular ve pis koşullar ile hastalıklar arasında bir bağlantı kuruluyordu; antik kültürler kötü kokuyu kötüye işaret olarak gördüklerinden, iyi temizlik koşullarının önemini çabucak kavradılar.</p>

  <p class="block_">Elbette bu durum, Antik Yunanların hastalıkların yayılmasında mikropların rolünü kavradıkları anlamına gelmez. Neredeyse diğer her şey hakkında akıl yürütmüşlerdir denebilir ancak mikrop kuramı düşünsel dünyalarında yer almıyordu. Ne var ki Antik Yunanlar ardıllarına her ikisi de pislik ve çürümeyle ilintili olan, havayla taşman gazların ve suyla taşman zehirlerin hastalıklara yol açabileceği fikrini miras bırakmışlardır. Bilhassa Romalılar halk sağlığı programlarına büyük yatırımlar yapmışlardır. Pislik, kirli su ve hastalık arasında kurdukları ilişkiyi simgeleyen devasa bir anıt niteliğinde olan binlerce mil uzunluğunda su kemerleri inşa etmişlerdir.</p>

  <p class="block_">Engizisyon raporlarının günümüze kadar ulaşması sayesinde Ortaçağ köylülerinin temizlik uygulamaları hakkında kanıtlar bulabilmekteyiz. Güney Fransa’nın dağlarında yer alan Montaillou köyünün Hristiyan olmayan sakinleri hakkındaki bir raporda, bu insanların hayatlarını tamamen sağlıksız bir biçimde sürdürdükleri belirtilmektedir. Bu bölgede, ister zengin ister fakir olsun hiç kimse banyo yapmıyordu; dahası, köyün yakınlarında yer alan dereler çoğunlukla cüzzamlılara terk edilmişti. Ancak bir sürü gelenek ve tabu sebebiyle, yiyeceklerin hazırlanması ya da kutsanması esnasında kullanılan vücut bölümleri, özellikle eller, yüz ve ağız vücudun geri kalanına kıyasla temiz tutulurdu. Zararlı maddelerin yutulması sonucu hastalığa yakalanma endişesinin yarattığı korku, Montaillou köylülerini yemekten önce ellerini yıkamaya ve yüzlerini kaba dokunmuş bezlerle iyice silmeye sevk etmişti.</p>

  <p class="block_3">&nbsp;</p>

  <p class="block_"><b class="calibre6">Zehirli </b><span class="text_3">Miasma</span><b class="calibre6">’lar</b></p>

  <p class="block_">Ancak pislik ve hastalık konusundaki fikirler on yedinci yüzyılın ortalarına kadar kesinlik kazanmamıştır. Sonra, aralarında Robert Böyle ve Thomas Sydenham’ın da bulunduğu bazı İngiliz doktor ve bilim insanları havanın hastalığa yol açabilen, genellikle yerden çıkan, küçük inorganik parçacıklar içerdiği görüşünü savunmaya başladılar. On sekizinci yüzyılın ortalarına gelindiğinde, bu solunabilir parçacık ya da <i class="calibre3">miasmatik</i> hastalık kuramı son derece popüler olmuştu. Sağlığa zararlı büyük şehirler ile yıkıcı ve bulaşıcı hastalıkların ortaya çıkmasını takiben, hijyen giderek daha fazla ciddiye alınmaya başladı.<span class="calibre1"> </span>Aslında birkaç kuşak içinde insanlar koku konusunda daha ince bir kavrayış edindiler. On sekizinci yüzyılda şehirlerde yaşayan yoksullar hâlâ apar topar inşa edilmiş, iğrenç sayılabilecek derecede pis ve sağlıksız yerlerde yaşıyorlardı. Ancak büyük Avrupa şehirlerindeki "vebalı insan mezbeleleri ”nin salgın hastalıkların yuvası olduğu görüşü çoktan yayılmaya başlamıştı bile. İlk kamu sağlığı kampanyacıları, tabakhaneler, çöplükler ve bataklıkları “ölüm cephanelikleri” olarak adlandırdılar. Söz konusu “ölüm cephanelikleri” nin pislikleri ve berbat kokularıyla yerleşim alanlarındaki sokakları ve evleri yaşanmaz hale getirdiğine dikkat çektiler. Zehirli <i class="calibre3">miasma</i> fikrinin tıp düşüncesinde büyük bir önem kazanmasıyla, ölülerin şehir sınırlan içinde gömülmesi yeni yasalarla yasaklandı; 1750’lere gelindiğindeyse büyük şehirlerdeki lağımların pek çoğunun kapatılması için adımlar atılmaya başlandı.<span class="calibre1"> </span>İlk kamu sağlığı savunucularından, Quaker mezhebine üye bir kumaş tüccar olan John Bellers, ikna edici bir şekilde Londra sokaklarının temizlenmesine ve mandıralarla mezbahaların bulunduğu alanların düzenlenmesine ihtiyaç duyulduğunu dile getirdi. Nabza göre şerbet vermesini iyi bilen Bellers iktidardakilere hitap etmeyi iyi biliyordu. “Üretken, diğer bir deyişle çocuk sahibi olabilen, işçilerden her birinin erken ölümü Krallığımıza iki yüz poundluk kayba mal olmaktadır,” diye yazmıştı Bellers. Benzer şekilde hayırsever John Hovvard 1770 ve 1780’li yıllarda Avrupa’daki hapishane ve hastaneleri ziyaret etmiş ve ülkesine dönüşünde basit hijyen önlemleri alınarak her iki mekânda da görülen ateşli hastalıkların önüne geçilebileceği sonucuna varmıştır.</p>

  <p class="block_">Bu türden tavsiyeler büyük ölçüde duymazdan gelinmiştir. Şehirlerdeki konutların ve kanalizasyon sistemlerinin düzeltilmesi için hükümetler mali kaynaktan, endüstri ise teşvikten yoksundu. En ciddi aksaklıklar bile bazen düzeltiliyordu ancak giderek artan sayıda insanın kitlesel göçlere hazır olmayan şehirlere akın etmesiyle işler sarpa sardı. Amerikalı Doktor Benjamin Rush’ın 1793’te salgın hastalıkların çıkması halinde "hemen kaçın!” tavsiyesi, epeyce bir süre yapılabilecek en mantıklı şey olarak kaldı.<span class="calibre1"> </span>Ancak on sekizinci yüzyılda devletlerin denetimindeki alanlarda yeni ‘‘temizlik öğretisi” genellikle iyi kabul görmekteydi. İngiliz ordusu içinde yetenek ve liyakate en çok önem veren ve en yenilikçi güç olan donanma, genişleyen filosunun tamamında katı temizlik kuralları uygulamaya başladı. Hastalıkla olduğu kadar itaatsizlikle de ilişkilendirilen pislik düzenli fırçalama, kireç badana, buharla dezenfektasyon ve sirke gibi antiseptiklerin kullanımı aracılığıyla çözülmeye çalışılıyordu. Misket limonu suyunun da iskorbüte karşı koruyucu bir madde olarak kullanılmasıyla birlikte, James Lind'in ordunun “kılıçtan ziyade hastalık yüzünden daha çok askerini kaybettiği” şeklindeki yorumu, 1700’lerin sonunda Kraliyet Donanması için geçerliliğini kaybetmiş oluyordu. Çok daha fazla sayıda asker kurşun yaraları, boğulma ya da cinsel hastalıklar yüzünden ölecek kadar uzun yaşıyordu.<span class="calibre1"> </span>On sekizinci yüzyıldaki hijyen hareketinin uygulamadaki zayıflığına karşın, 1800’lerin başlarında birçok hastalığın havada uçan inorganik <i class="calibre3">miasma</i>lardan kaynaklandığı görüşü tıp ve donanma çevrelerinde yerleşmişti. Bu, yalnızca otuz-kırk yıl sonra mikrobiyal hastalık kuramının ortaya çıkmasına doğrudan hizmet edecekti.</p>
</body>
</html>