<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <p class="block_"></p>

  <h2 class="block_">1. <span>William Brownrigg'e Göre Dünya</span></h2>

  <p class="block_">On sekizinci yüzyıl İngiliz doktorlarından William Brownrigg’in hastalık seyir def-terinden bir alıntıyla başlıyoruz, iyi eğitim almış, kültürlü ve döneminin en iyi tıp okulların-da öğrenim görmüş olan Brownrigg, zamanında tıp biliminin önde gelen isimlerinden biriydi. 13 Kasım1738'de ciddi ateşten mustarip olan Bayan Musgrave adında “çilli, narin bir kız”ı muayene etmek için çağrılmıştı. Daha sonra Brownrigg "Kızın yüzü,” diye yazmaya başlamıştı, kabarıp şişmişti, şişkinlik alnından başlamış, sonra da burnuna, üst dudağına ve yanaklarına yayılmıştı. Bu durum büyük bir ağrıya neden oluyordu ve hastanın idrarı açık renkliydi... Hasta altı gün içinde yedi kez hacamat edilmiş, her defasında hastadan büyük miktarda kan alınmıştı, bu yüzden de kendini sık sık halsiz hissediyordu.</p>

  <p class="block_">Brownrigg sonra da notlarına, “enseye ve bacakların alt kısımlarına tatbik edilen lokal yakılar, nitröz tozlan ve tartar ile ateş düşürücü uygun bir diyet uygulandı ve bu sayede hastalık tamamen ortadan kayboldu” diye ekledi.</p>

  <p class="block_">Şimdi kolaylıkla Bayan Musgrave’in ciddi bir bakteriyel enfeksiyon olan erizipele<sup class="calibre4"><sup class="noteref" id="back_note_1"><a title="1" href="../Text/index_split_002.html#note_1" class="calibre5">1</a></sup></sup> yakalanmış olduğunu ve bundan şans eseri kurtulduğunu söyleyebiliriz. Ancak Brownrigg kızın hayatta kalmasını uyguladığı tedaviye bağlayarak gönense de elbette hastalığın mikroorganizmalardan kaynakladığı hakkında hiçbir fikri yoktu. Bunun yerine Bayan Musgrave’in ateşinin nedeni olarak onun “narin yapısını”, vücudunda biriken “kusurlu sıvılar”ı ve havaların “aşırı derecede nemli, yağışlı ve günbatımdan esen rüzgârlar yüzünden soğuk” olmasını gösteriyordu. William Brownrigg bir şarlatan olamayacak kadar çok iyi bir eğitime ve bu yörenin insanları arasında seçkin bir yere sahipti. Öyleyse, bu düpedüz tuhaf tanı ve tedavisini nasıl yorumlamak gerekir?</p>

  <p class="block_3">&nbsp;<span style=" ">&nbsp;</span></p>

  <p class="block_15">Tıbbın Sululuk Anlayışı</p>

  <p class="block_">Hippokrates ve Galenos’un saygın geleneğine uyan on sekizinci yüzyıl doktorları, hastalığı doğa yasalarının çiğnenmesi sonucu sağlıklı olma durumundan sapmak olarak görüyorlardı. Bu yasalar, insanın ruh halinin yanı sıra hava, yiyecek ve içecek, hareket ve dinlenme, uyku ve uyanma, boşaltım yapma ve retansiyonu da içeren sözde “doğal olmayan” çevresel, fiziksel ve psikolojik etmenlerden oluşan geniş bir yelpazeyi hesaba katıyordu. Ne zaman bu doğal olmayan etmenlerle bireyin fiziksel durumu arasında bir uyumsuzluk ortaya çıksa hastalık kaçınılmaz bir sonuç oluyordu, örneğin, kötü hava, kirli kana sebep olan içeceklerin aşırı tüketimi, melankolik bir ruh hali, terlemenin engellenmesi, hatta aşırı hareketsiz yaşam tarzının günümüzde bulaşıcı hastalık olarak bildiğimiz şeylere neden olabildiği düşünülüyordu.</p>

  <p class="block_">Yine antik tıpçılardan yararlanan 1700’lerin doktorları, doğal olmayan etmenlerin vücut sıvılarını (kan, balgam, safra, idrar, ter, vb) altüst ederek hastalığa yol açtığına inanıyorlardı. Kişi, fazla biriken sıvılarından herhangi biri bir dengesizlik durumu yarattığında ya da bu sıvılar bozulduğunda veya "kusurlu” hale geldiğinde hasta oluyordu. Bu yüzden bir hastanın balgamı birikirse çoğu doktor bunu tereddütsüz bir şekilde altta yatan bir hastalık olarak yorumluyorlar ve bunun vücuttan atılmasını da tek olası tedavi olarak değerlendiriyorlardı. Doktor, balgamın vücuttan atılmasına yardım ederek vücut sıvılarının ideal dengeye kavuşmasına ya da vücudun zararlı sıvıları atmasına destek olduğunu düşünüyordu.</p>

  <p class="block_">Örneğin Brownrigg’in erizipel hastalığından mustarip bir soylunun vakasını betimlemesine bakalım. Hastanın ateşi, Brownrigg’e göre, vücudunun zararlı ya da fazla sıvıları atma girişiminin bir iç tıkanma yüzünden sekteye uğradığını gösteriyordu. Bunun üstesinden gelmek için soyluya “şarapta çözünmüş cıva”dan oluşan sert bir karışım verildi, bu reçetenin etkisiyle hastanın sinüsleri yoğun miktarda balgam boşaltmaya başlayacaktı. Birkaç gün sonra Brownrigg hasta konusundaki kesin hükmünü verebilecek durumdaydı: “Tamamen iyileşti.” Onun açıklamasına göre ilaç “vücudun boşaltım kabiliyetini artırmış, böylece burnun sümkürülmesiyle erizipele neden olan madde dışarı atılmıştı.”</p>

  <p class="block_">Bu tür bir akıl yürütme, doktorların kanın yoğunluğu ve hastanın dışkısının kokusu, kıvamı ve rengi konusunda sıkça vurgulanan saplantısını açıklamaktadır. Bu durum, aynı zamanda, hastalarının maruz kaldığı kusturucular, müshiller, idrar söktürücüler ve ter söktürücü ilaçlardan oluşan zengin tıbbi cephaneliğin de açıklamasını sunmaktadır. Yalnız şu kadarını söyleyelim ki, “kusurlu" ve "denge” tıp terminolojisinde en popüler üç sözcük arasında yer alıyordu. Diğeri ise “enflamasyon”du. Birçok doktor insan vücudunu bir tür hidrolik makine gibi görüyordu. Damarlar, atardamarlar ve gözenekler su değirmenlerinde kullanılan borulara, supaplara, pompalara ve tüplere benzetiliyordu. Bu yüzden, doğal olmayan etmenlerin aynı zamanda vücudun bu katı bileşenlerini altüst edebileceği, şişkinliğe yol açıp sıvıların rahatça akışını engelleyebileceği de ileri sürülüyordu. Sonra bunlar birikiyor ve zehirleyici bir hal alarak tifodan iskorbüte bir dizi hastalığa yol açabiliyorlardı. Dolayısıyla, enflamasyonu düşürmek Brownrigg’in döneminin önemli kaygılarından bir diğeriydi.</p>

  <p class="block_3">&nbsp;</p>

  <p class="block_15">Nedenler ve Sonuçlar</p>

  <p class="block_">Vücut sıvıları kuramının ve on dokuzuncu yüzyıla kadar geçerli kalan türevlerinin temellerine göre, belirli bir hastalık diye bir şey yoktu. Bir hastalığın aldığı belli biçim, söz konusu sıvılara, sıvıların vücutta biriktiği yerlere ve vücudun bu sıvıları atmaya çalıştığı yerlere bağlıydı. Bütün bunlar oldukça öngörülemez olduğundan, doktorlara göre hastalıkların nadiren öngörülebilir bir seyri oluyordu. Tabii ki kızamık, veba ve kızıl hastalığı birbirinden ayırt edilebiliyordu. Ancak bir hastalık durumunun, talihsizlik ya da yanlış tedavi yüzünden, her zaman başka bir şekle bürünebileceği beklentisi vardı.</p>

  <p class="block_">Doktorlar da hastalar da hastalığa yol açan sıvıların vücudun bir bölümünden başka bir bölümüne geçmesinden, çok daha hassas bir yere yerleşmesinden endişe duyuyordu. William Abel adlı biri 1718 yılında, “Kanımı seyreltmek ve gut hastalığını engellemek için ferahlatıcı içeceklerden bolca içmek suretiyle diyabet oldum —ki bu durumu daha da kötüleştirdi” diye yazmıştır. Yüz elli yıl sonra İngilizlerin kadın kahramanı Florence Nightingale’in yazdıklarında da aynı düşünceyi görürüz. “Hastalıkların başladığına, gelişip, başka hastalıklar hâline gelişine tanık oldum. Belirli hastalıkların olduğu doktrini ise,” diye nutuk atmaya devam eder Nightingale “zayıfların, eğitimsizlerin ve akıl sağlığı bozuk olanların sığınağıdır."</p>

  <p class="block_">Bu düşünce yapısının diğer bir çarpıcı özelliği de doktorların hastalıkların tek bir nedenden kaynaklanabileceği fikrine pek rağbet etmemeleridir. Örneğin, günümüzde gıda zehirlenmesi ya da grip gibi rahatsızlıkların ortaya çıkışını açıklarken bunlara virüslerin ya da bakterilerin neden olduğundan başka bir açıklama bulmaya çalışmayız. Oysa on sekizinci yüzyılda hastalıkların ortaya çıkışıyla ilgili açıklamalar, neredeyse her zaman birden fazla neden arama eğilimindeydi. Buna iyi bir örnek, Brownrigg’in hemoroitlerin nedenleriyle ilgili açıklamasıdır. Kendisi de aynı rahatsızlıktan mustarip olan Brownrigg bu konu üzerinde epey kafa yormuştu ancak yaklaşımında sıra dışı hiçbir özellik yoktu:</p>

  <p class="block_">“güçlü bir tür melankoli sıvısından kaynaklanan, genellikle sindirimi zor katı yiyecekler tüketenleri, içki âlemleriyle bünyelerini yoranları ya da dertten tasadan kurtulamayan ya da hareketsiz bir hayat sürenleri veya son olarak kendilerini özellikle de geceleri yoğun şekilde okuyup yazmaya verenleri etkileyen hazımsızlık.”</p>

  <p class="block_">Brownrigg gibi doktorlar, farklı hastalıkların nedenlerini ikiye ayırmışlardı: “yatkınlık yaratan” ve "uyaran” etkenler. Bu nedenlerin ikisinin de mevcudiyeti sağlığın bozulması için zorunluydu. "Yatkınlık yaratan” etkenler genellikle bireyin mevcut sıvı yapısıyla, genel iklim koşullarıyla ve solunan havanın niteliğiyle bağlantılıydı. "Uyaran” etkenler ise atmosferde dolaşan zehirli dumanlar (<i class="calibre3">miasma</i> olarak bilinirlerdi), ruhsal bunalım dönemleri ve her tür aşır<span class="calibre1">ılık gibi unsurları içeriyordu.</span></p>

  <p class="block_">Burada önemli olan, bir şekilde bu uyaran ve yatkınlık yaratan etken kavramlarının spesifik hastalıkların belli nedenleri olabileceği düşüncesini gereksiz kılmasıydı. Bunun yerine, tamamen farklı rahatsızlıklar aynı zararlı maddeye her bir bireyin kendine özgü tepkisi olarak görülüyordu. Örneğin, neredeyse bütün doktorlar, zararlı gazları soluyanların kolera, tifo, difteri ve dizanteri gibi hastalıklara yakalanacağını varsayıyorlardı. Ama hastanın yakalandığı hastalığın ne tür gazın solunduğuna değil, hastanın geçmişine ve hassasiyetler<span class="calibre1">ine bağlı olduğu düşünülüyordu.</span></p>

  <p class="block_">Buna karşılık, iki hasta aynı belirtileri gösterdiğinde doktorlar açıklama olarak sıklıkla çok farklı nedensel etkenlere sığınıyorlardı. Örneğin, William Buchan’ın 1774 yılında yayımlanan <i class="calibre3">Domestic Medicine</i> (Ailenin Tıp Kitabı) adlı çoksatan kitabında iskorbütlü bir fabrika işçisine çürümüş diş etlerinin, ağrılı eklemlerinin, halsizliğinin ve ülserasyonlanın yeterince sıkı giyinmeme, yetersiz kişisel temizlik ve sağlıksız beslenmenin yol açtığı “kusurlu sıvılar” dan kaynaklandığı söyleniyordu. Diğer taraftan, iskorbütlü bir malikâne sahibi, muhtemelen çok yağlı ve sindirimi zor gıdalar yediği, dışarıda temiz hava solumak yerine çok uzun süre koltuğunda oturduğu için paylanabiliyordu. Hastalık, her durumda, bireylerin yaşam tarzıyla ilgili görülüyordu. Özetlemek gerekirse, on sekizinci yüzyılda hastalıkların nedeni ve tedavisi hakkındaki fikirler, temel olarak, hastalığın bireyin fizyolojik durumuyla yaşam biçimi arasındaki uyumsuzluktan kaynaklandığı inanışına yaslanıyordu. Bu durumda, hastalık sağlıksız yaşam biçimine bireysel bir tepki olarak düşünülürse, doktorların tanılarını ve tedavilerini her bir hastaya göre geliştirmeleri de akla yatkın gelir. Bu yüzden, dönem insanlarının kendilerine özgü yatkınlıklarla mücadele etme biçimleri, diyete ilişkin uygun tavsiyeleri ve vücuttaki zararlı ya da aşırı fazla sıvıların atılması için gerekli pratik yöntemleri bir araya getiriyordu.</p>

  <p class="block_">Dolayısıyla, Brownrigg rahatsızlık çeken Bayan Musgrave’in nesi olduğunu değerlendirdiğinde, hastalığa yol açan uzun bir nedenler listesi hazırlarken başarısızlık olasılığını azaltmak peşinde değildi. Tam tersine, dönemin tıp düşüncesiyle tamamen uyumlu bir şekilde, önce hastalığa zemin hazırlayan inandırıcı bir neden (hastanın “narin yapısı”), sonra “aşırı derecede nemli, yağışlı” hava ve “günbatısından esen rüzgârlar” gibi hastalığı uyardığını düşündüğü nedenleri ileri sürüyor, en sonunda ise "hastalığa yol açan kabahatli sıvıların neden olduğu" bir hastalık çıkarımına ulaşıyordu. Brownrigg daha sonra, yine dönemin inanışları doğrultusunda hareket ederek, toksik sıvıları hastanın bedeninden temizlemek için her çareye başvurmuş ve enflamasyonu dindirmek için hastaya ateş düşürücü bir diyet vermişti. Kısacası, Bayan Musgrave'in anne ve babası becerikli ve bilgili bir doktor tercih ettikleri için kendileriyle ne kadar övünseler azdı.</p>

  <p class="block_3">&nbsp;</p>

  <p class="block_15">İyi Bilim, Kötü Tıp</p>

  <p class="block_">Yukarıda anlatılanlardan Brownrigg ve meslektaşlarının sahtekâr ya da aptal olmadıkları anlaşmıyorsa, onca şeyin yanında mikropların da hastalığa yol açmadaki rolüne neden kafa yormadılar? Bu soruya verilebilecek yanıtlardan biri mikrop kuramını 'destekleyen kanıtların on dokuzuncu yüzyılın sonlarına kadar oldukça cılız kalmış olmasıdır. Ancak Brovvnrigg’in tıbbi dünya görüşünün sayısız meziyetleri de görmezden gelinmemelidir. Bütün iyi bilimsel kuramlar gibi onun kuramı da birbirinden tamamen farklı bir yığın fiziksel olguya yalın bir açıklama getirmektedir. Tutarlı ve insanın gözünde kolayca canlandırabileceği bozulmuş ve dengesini kaybetmiş vücut sıvıları fikri, sağlık ve hastalıkla ilgili birçok husus<span class="calibre1">u tam olarak açıklayabiliyordu. </span>Ne de olsa pek de hoş olmayan vücut sıvılarının üretimi, dışarı atılması ve vücutta tutulmasıyla birçok hastalığın gerçekten çok yakın bir ilgisi vardır. Gıda zehirlenmesi sonucunda kustuğunuzda, vücut safrayla birlikte rahatsızlığa yol açan maddeyi de dışarı atmış olur. Veremseniz, öksürüğünüzle birlikte kanlı balgamı da atarsınız. Vebaysanız, koltuk altlarınızda ya da kasığınızda içleri lenfle dolu iri hıyarcıklar çıkar. Aynı şekilde, birçok vakada kusma ya da öksürük sona ererse ya da şişlikler ve yumrular kaybolursa hasta iyileşmiş demektir. Hastalıklara neden olan mikroplar konusundaki modem bilgilerin yokluğunda, bu tür gözlemsel kanıtlar, hastalığın vücut sıvılarının aşın derecede artmasından ya da bozulmasından başka bir şey olm<span class="calibre1">adığı fikrini desteklemektedir. Vücut sıvıları</span> kuramı, her yöne çekilebilir ve değişik şekillerde yorumlanabilir olmasından da güç almıştır. Eğer tedavi onca kan almaya ve neredeyse akla gelebilecek her türden zorla ekskresyona —boşaltıma- rağmen başarısızlığa uğrarsa, bireyin denge durumunun düzelemeyecek kadar bozulduğu sonucuna varılıyordu. Diğer taraftan, tedavi başarılı olursa doktor kendisine öğretilen kuramların doğruluğunu bir kere daha teyit etmiş oluyordu. Ama bütün bu sürecin bir şarlatanlık olarak algılanmaması için, vücut sıvıları kuramının başarısında hem hasta hem de doktor tarafından kabulünün önemli bir yere sahip olduğu unutulmamalıdır. Bu fikirler yalnızca gözle görülen durumla örtüşmekle kalmıyor, aynı zamanda çoğunlukla doktorların ve tıp mesleğinden olmayanların saygı duyduğu kadim metinlere de dayanıyorlardı. Vücut sıvıları kuramı, büyük oranda uygar dünyanın ortak entelektüel mirasının bir parçası olduğu için ayakta kalmıştır.</p>

  <p class="block_3">&nbsp;</p>

  <p class="block_15">Doktorların Hastalara Tutumu</p>

  <p class="block_">Brownrigg’in tıbbi bakış açısının ayakta kalmasının bir başka nedeni de on sekizinci yüzyıl toplumunun bütün özellikleriyle örtüşmesidir. Bu katı hiyerarşik çağda, zengin hastalar kararlan genellikle kendileri veriyorlardı ve doktorlar da onlara hürmette kusur etmiyorlardı. Bu itaat kendini birkaç değişik şekilde belli ediyordu. Bir kere, hastayı ziyaret etmek doktorun göreviydi, tersi değil. Ancak zamanının çoğunun hastanın başucunda harcadıkları için doktorların çoğu tuhaf bir şekilde hastalıkların doğası konusunda bireyselleşmiş bir izlenim edinebiliyorlardı. Tek bir hastaya ve onun yaşam tarzına odaklandıklarından hastalıkların kendine özel durumları ön plana çıkıyor, genel özellikleri ise gözden kayboluyordu. Ne yazık ki, bu dar bakış açısı, hastaların aynı nedenlerden ortaya çıkan hastalıklardan mustarip oldukları gerçeğini doktorların fark etmesinin önüne geçiyordu.</p>

  <p class="block_">Yine bu sosyal aşağılık kompleksi, doktorları soylu hastalarının sağduyusuyla ve genel bilgileriyle çelişebilecek herhangi bir kuram geliştirmekten alıkoyuyordu. Yenilik, entelektüel fiyaka satmakla eşdeğer görülebilirken, sadece bir iki modern ek özellik katarak antik kurama bağlı kalmak daha güvenli bir yoldu. Toplumsal görgü kuralları da aynı şekilde doktorların düzgün fiziksel muayene yapmasını engelliyordu. Örneğin Edinburglu John Rutherford, 1768 yılında bir kadın hastasının kötü sağlığının “lohusa- lık döneminde maruz kaldığı kötü muameleden” kaynaklandığını söylediğini yazar. Rutherford, hastanın “yaralandığını ve muhtemelen vajinasından olduğunu” da ekler. Ancak hastanın eteğini kaldırıp bizzat baktığım ima eden hiçbir şey yazmamaktadır. Bunun yerine, bu vakayı, hastanın dişetlerini ve gözkapaklarının altındaki deriyi her zaman dikkatlice incelemenin meziyetlerinden bahsetmek için kullanır.</p>

  <p class="block_">Muayene yüzle, nabızla, vücut sıvılarıyla ve genel durumla sınırlı kaldığından, hastalıkla ilgili bilginin çoğunlukla bugün “semptom” olarak bilinen şeylerle sınırlı kalması hiç de şaşırtıcı değildir. Ancak çoğu doktor bu durumdan tamamıyla hoşnuttu. Onlara göre tıp fazla fiziksel muayene gerektirmeyen ussal bir aktiviteydi. Her hâlükârda fazla temas, eğitimli doktor ile onun kadar saygın bir yeri olmayan ve kaçınılmaz olarak hastayla daha fazla temas eden (ameliyata olduğu kadar berberliğe de zaman harcayan) cerrah arasındaki toplumsal uçurumu aşındırma tehdidini beraberinde getiriyordu. Doktorlar vakaları fazla derinlemesine incelemenin fazla bir anlamı olmadığını düşünüyorlardı. Bu yönde desteklendikleri de söylenemezdi. Diseksiyon fırsatları olsa bile, bu işleme tabi tutulanlar, kırık boyunları ve birkaç bağırsak kurdu dışında, oldukça sağlıklı sayılabilecek idam edilmiş suçlulardı.</p>

  <p class="block_">Ancak doktor-hasta ilişkisinde, zengin hastaların gücü büyük ölçüde ellerinde tutması, onlara farklı anlamlarda çok pahalıya mal oluyordu. Doktorlar, hastaların sadakatini kazanmak için sunulan tedavilerin, on sekizinci yüzyılda kalabalık bir güruh oluşturan ebelerden ve şarlatanlardan devşirilen, her derde deva olduğu söylenen etkisiz safsatalar olmadığı konusunda hastalarını ikna etmek zorunda kalıyorlardı. Sonuç olarak, hastaların tuvalette uzun süre kalmasına ya da bir leğenin üstüne eğilmiş bir halde sürekli salya akıtmalarına neden olan kahramanca yöntemleri tercih eder hale geliyorlardı. Bu sözde “tedavilerin” etkileri o kadar aşırı oluyordu ki doktora ödeme yapan hastalar, en azından ödedikleri paranın karşılığında bir şeyler elde ettiklerini düşünüyorlardı. Bu akut rahatsızlık, hastaları doktordan soğutmak bir yana, onların birçoğunu doktorlarının kesinlikle işlerinin erbabı olduğu konusunda ikna ediyordu.</p>

  <p class="block_">Toplumsal ilişkiler ile sağlık ve hastalık hakkındaki fikirler arasındaki bu sıkı uyum, tıbbi ilerlemenin hayata geçebilmesi için toplumun yapısında büyük bir sarsılma olması gerektiği anlamına geliyordu. Bu yüzden mikrop devriminin perde arkasında, on sekizinci yüzyıldaki toplumsal katmanların eğilip büküldüğü, bazı ülkelerde ise çöktüğü, sanayi devriminin bulunması tesadüf değildir. Böyle olunca da, tekstil imalathanesinin durmak bilmeyen gürültüsü, buharlı trenin düzenli çuf çufu ve köktenci hatibin tiz konuşma tonu bu çarpıcı gelişme için uygun bir fon müziği oluşturmaktaydı.</p>

  <p class="block_3">&nbsp;</p>

  <p class="block_15">İşler Değiştikçe...</p>

  <p class="block_">Ancak, on sekizinci yüzyılın ilk dönemlerinden başlayarak eski kuramsal çerçevenin bazı bölümleri eleştiri oklarına maruz kalmaya başlamıştı. Bu eleştiriyi ateşleyen şeylerden biri yeni buluşlardı. Sinir sistemi hakkında giderek daha çok şey öğrenilmeye başlanmasıyla, birçok doktor, hastalıkları vücut sıvılarının akışı, dengesizlik ve enflamasyon ile olduğu kadar bozulmuş sinirler ile de açıklamaya başladılar. Kurbağaların motor sinirlerinin elektrikle kontrol edilebileceğinin, sonraları ise giyotinde idam edilen aristokratların kanla kaplı sepetlerden alınan kellelerindeki yüz ifadelerinin bile, baldırı çıplakları eğlendirmek amacıyla, elektrik verilerek değiştirilebileceğinin ortaya konmasıyla birlikte, sinirlerin önemine yapılan vurgu belir<span class="calibre1">gin bir şekilde artış gösterdi. </span>Gene de 1820’lerden önce bu türden gelişmeler, vücut sıvıları kuramının popülerliğini ciddi anlamda sarsmamıştır. Birçok doktor eski fikirleri alaşağı etmektense sadece yeni bulguları mevcut çerçeveye yedirmiştir. Eski şablonlar sürekli olarak yeniden kullanıma sokuluyordu. Eski yöntemlerin etkisi o kadar güçlüydü ki, ta 1850’lerde doktorlar hâlâ “doğal olmayan” etmenlere büyük önem atfediyorlardı; hacamat, ishal, kusturma ve lavman ise gözde tedavi yöntemleri olmaya devam ediyordu. Hepsinden öte, erken Victoria dönemindeki doktorlar, herhangi bir hastalığın farklı yollarla ortaya çıkabileceği görü<span class="calibre1">şüne sıkı sıkıya inanıyorlardı. </span>Ancak mikrop kuramının savunucuları başarı sağlamaktan çok uzak olsalar da bazı etkenler onların lehineydi. Bütün meziyetlerine karşın vücut sıvıları kuramı tezinin sonunu hazırlayan tohumlar bizzat kuramın ortaya çıkışından kısa bir süre sonra ekilmeye başlanmıştı. Rönesans döneminde daha çok tohum ekildi, bunların serpilmesi başlarda çok yavaş olsa da 1800’Ierin başlarında mahsul olgunlaşmaya başlamıştı. Kitabın ilerleyen bölümlerinde, sonunda bir araya gelerek bu süreci tamamlayan ve böyle- ce mikrop devrimini mümkün kılan ana eğilimlerden üçü ele alınmaktadır. Birincisi, mikropların keşfi ile mayalanma ve çürümeye yol açmadaki rollerinin zamanla kabulü. İkincisi, tıp uygulamalarında doğrudan Fransız Devrimi’nden kaynaklanan dönüşümler. Son olarak da enfeksiyon ve hastalıkların bulaşmasının öneminin kavranması.</p>

  <p class="block_3">&nbsp;</p>
</body>
</html>