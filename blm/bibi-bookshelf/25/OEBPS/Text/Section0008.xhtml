<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1 title="Bölüm 5">Bölüm 5</h1>

  <div style="text-align: center; font-size:2em;">
    Geçmişin Korunması
  </div>

  <div style="text-align: center; font-size:2em;">
    <br />
  </div>

  <div>
    <i>Zaman yolculuğu mümkün mü? Gelişmiş bir uygarlık, geriye dönüp geçmişi değiştirebilir mi?</i>
  </div>

  <div>
    <i><br /></i>
  </div>

  <div style="text-align: center;"><img width="65%" alt="sekil5.1" src="../Images/resim5.1.jpg" /></div>

  <div style="text-align: center;"><img width="95%" alt="resim5.0" src="../Images/resim5.0.jpg" /></div>

  <div style="text-align: center;"><img width="95%" alt="sekil5.2" src="../Images/resim5.2.jpg" /></div>

  <div><img width="30%" style="float: right;" alt="resim5.3" src="../Images/resim5.3.jpg" /></div>

  <p>Birlikte birkaç iddiaya girdiğim arkadaşım ve meslektaşım Kip Thorne sırf herkes yapıyor diye, fizikte kabul edilen çizgiyi izleyecek bir kişi değildir. Bu durum, ona, zaman yolculuğunu uygulanabilir bir olasılık olarak tartışan, ciddi ilk bilimadamı olma cesaretini vermiştir.</p>

  <p>Zaman yolculuğu hakkında, açıkça, kuramsal olarak düşünmek ince bir iştir. Bunu yapan kişi, ya bu kadar saçma bir şey için halkın parasının boşa harcanması karşısında halkın protestosuyla, ya da bu araştırmanın askeri amaçlar için sınıflandırılması talebiyle karşılaşacaktır. Her şeyin ötesinde, zaman makinesine sahip birine karşı kendimizi nasıl koruyabiliriz ki? Bu makineye sahip olanlar, tarihi değiştirebilir ve dünyaya hükmedebilir. İçimizden sadece birkaçı, fizik camiasında politik açıdan bu kadar yanlış bir konu üzerinde çalışacak gözü pekliğe sahip olabilir. Gerçeği, zaman yolculuğunun şifresi olan teknik terimler kullanarak gizliyoruz. Zaman yolculuğu hakkındaki bütün modern tartışmaların temelini, Einstein'ın genel görelilik kuramı oluşturur. Einstein eşitlikleri, daha önceki bölümlerde de gördüğümüz gibi, uzay ve zamanın evrendeki madde ve enerji tarafından eğilmesini ve bozunmaya uğramasını tanımlayarak onları dinamikleştirdi. Bir kişinin kol saati ile ölçülen kişisel zamanı, genel görelilikte, tıpkı Newton'un kuramında veya özel göreliliğin düz uzay-zamanında da olduğu gibi hep artacaktı. Ancak artık öyle bir olasılık vardı ki; uzay-zaman, bir uzay gemisi ile kalkıp yola çıkmadan önce geri dönebileceğiniz kadar bükülmüş olabilirdi.</p>

  <div style="text-align: center;"><img width="95%" alt="sekil5.1" src="../Images/sekil5.1.jpg" /></div>

  <div style="text-align: center;"><img width="50%" alt="resim5.4" src="../Images/resim5.4.jpg" /></div>

  <div><img width="20%" style="float: left;" alt="resim5.5" src="../Images/resim5.5.jpg" /></div>

  <p>Bunun gerçekleşmesinin bir yolu, solucan deliklerinin, yani uzay ve zamanın farklı bölgelerini bağlayan, Bölüm 4'te bahsettiğimiz uzay-zaman tünellerinin var olmasıdır. Bu düşünceye göre, uzay geminizi solucan deliğinin bir ağzına yönlendirirseniz, farklı bir yerde ve farklı bir zamanda diğer ağızdan çıkarsınız (<a href="../Images/sekil5.2.jpg">Şekil 5.2</a>).</p>

  <div style="text-align: center;"><img width="95%" alt="sekil5.2" src="../Images/sekil5.2.jpg" /></div>

  <div style="text-align: center;">
    <b>Şekil 5.2</b>
  </div>

  <p><i>İkizler Paradoksunun İkinci Bir Çeşidi</i></p>

  <p><i>(1) Eğer iki ucu birbirine yakın bir solucan deliği varsa, solucan deliğinden geçip aynı anda dışarı çıkabilirsiniz.</i></p>

  <p><i>(2) Varsayalım ki, solucan deliğinin bir ağzı, uzun bir yolculuğa çıkan bir uzay gemisindeyken, diğer ağzı Dünya'da kalsın.</i></p>

  <p><i>(3) İkizler paradoksunun etkisi nedeniyle, uzay gemisi geri döndüğünde, geminin taşıdığı ağız için, dünyada kalan ağza göre daha az süre geçmiştir. Yani, Dünya ağzından girerseniz, daha önceki bir anda uzay gemisine çıkabilirsiniz.</i></p>

  <p>Eğer solucan delikleri var ise; bu durum, uzaydaki hız sınırlaması sorununun çözümü olacaktır: ışık hızından düşük bir hızda ilerleyen bir uzay gemisi içinde galaksinin öbür ucuna gitmek, göreliliğin de gerektirdiği gibi, on binlerce yıl sürecektir. Ancak bir solucan deliği içerisinden geçip, galaksinin öbür ucuna gidebilir ve akşam yemeği için tam saatinde geri dönebilirsiniz. Bununla birlikte, eğer solucan delikleri var ise; ayrıca onları kullanarak yola çıkmadan önce bile geri dönebilirsiniz. Yani, roketi rampadan fırlatıp, yola çıkmanızı baştan engelleyebilirsiniz. Bu büyükbaba paradoksunun bir çeşididir: geriye gider ve büyükanneniz babanıza gebe kalmadan önce, büyükbabanızı öldürürseniz ne olur? (<a href="../Images/sekil5.3.jpg">Şekil 5.3</a>)</p>

  <p>Elbette ki, bu sadece, zamanda geriye gittiğinizde, istediğinizi yapabileceğiniz konusunda özgür iradeye sahip olduğunuza inanıyorsanız paradoks olur. Bu kitapta, özgür irade hakkında felsefi bir tartışma içerisine girmeyeceğiz. Bunun yerine, fizik kanunlarının, evrenin, bir uzay gemisi gibi makroskobik bir kütlenin kendi geçmişine geri dönebileceği kadar bükülmesine olanak tanıyıp tanımayacağı üzerinde yoğunlaşacağız. Einstein'ın kuramına göre, ışığın yerel hızından düşük bir hızda ilerleyen bir uzay gemisi, uzay-zaman boyunca zaman-benzeri bir yol izleyecektir. Böylece, şu soru teknik terimlerle formülleştirilebilir: uzay-zaman, kapalı - yani, başlangıç noktasına tekrar tekrar dönen - zanıan-benzeri eğrilere olanak tanıyacak mıdır? İlerleyen sayfalarda, böyle yollara, "zaman döngüleri" diyeceğim.</p>

  <table border="1" width="40%" style="float:left; background-color:#EEEEEE; margin-right:1em">
    <tr>
      <td>
        <div>
          <b>KOZMİK SİCİMLER</b><br />
        </div>

        <div>
          Kozmik sicimler, belki de evrenin erken dönemlerinde yaratılmış olan, küçük kesitli, uzun, ağır nesnelerdir. Kozmik sicimler oluştuktan sonra, evrenin genişlemesiyle daha da uzadı, öyle ki, şu sıralar tek bir kozmik sicim, gözlenebilir evren boyunca uzanabilir.
        </div>

        <div>
          Kozmik sicimlerin varlığı, modem tanecik kuramları tarafından önerilir. Bu kuramlar, evrenin sıcak, erken dönemlerindeki maddenin, kesikli bir yapıya sahip buz kristalleri gibi değil de. tıpkı sıvı su gibi ki simetriktir, yani her yönde, yer noktada aynıdır simetrik bir fazda olduğunu öngörür.
        </div>

        <div>
          Evren soğuduğunda, erken dönemin simetrisi; farklı bölgelerde, farklı şekillerde bozulmuş olabilir. Sonuç olarak kozmik madde, bu bölgelerde farklı taban durumlarda yerleşmiş olabilir. Kozmik sicimler, bu bölgeler arasındaki sınırlarda bulunan madde yapılandır. Oluşumları, bu nedenle, farklı bölgelerin taban durumlarının uyum göstermemesinin kaçınılmaz bir sonucudur.
        </div>
      </td>
    </tr>
  </table>

  <div style="text-align: center;"><img width="45%" alt="sekil4.6" src="../Images/sekil5.3.jpg" /></div>

  <div style="text-align: center;">
    <b>Şekil 5.3</b>
  </div>

  <p><i>Bir solucan deliğinden daha önceki bir zamana atılan bir kurşun, onu atan kişiyi etkileyebilir mi?</i></p>

  <p>Bu soruyu cevaplayabileceğimiz üç düzey vardır. Birincisi; Einstein'ın genel görelilik kuramıdır, bu kuramda evrenin hiçbir belirsizliği olmayan, iyi tanımlanmış bir geçmişinin bulunduğunu varsayılır. Bu klasik kuram için oldukça eksiksiz bir tanımımız vardır. Bununla birlikte, daha önce de gördüğümüz gibi, bu kuram pek de doğru olamaz; çünkü madde belirsizliğe ve kuantum titreşimlerine tâbidir.</p>

  <p>Bu yüzden, zaman yolculuğu hakkındaki sorumuzu ikinci bir seviyede; yani yarı-klasik kuram düzeyinde sorabiliriz. Bu seviyede, maddenin kuantum kuramına göre davrandığını, ayrıca belirsizliğe ve kuantum titreşimlerine sahip olduğunu, ancak uzay-zamanın iyi bir şekilde tanımlandığını ve klasik olduğunu düşünürüz. Buradaki tanımın eksikleri vardır, ancak en azından nasıl ilerleyeceğimiz hakkında bir fikir sahibi oluruz.</p>

  <table border="1" width="40%" style="background-color:#EEEEEE; float:right; margin-left:1em">
    <tr>
      <td>
        <div style="text-align: center;">
          <b>GÖDEL’İN EKSİKLİK KURAMI</b>
        </div>

        <div>
          Matematikçi Kurt Gödel, 1931'de matematiğin doğası hakkındaki ünlü eksiklik kuramını kanıtladı. Bu kuram, günümüz matematiği gibi, biçimsel herhangi bir aksiyom sistemi içerisinde, sistemi tanımlayan aksiyomlar temel alınarak kanıtlanamadığı gibi, çürütülemeyecek soruların her zaman bulunduğunu vurgular. Başka bir deyişle; Gödel, hiçbir kural veya prosedür kümesi ile çözülemeyecek problemlerin bulunduğunu göstermiştir.
        </div>

        <div>
          Gödel’in kuramı, matematiğe temel sınırlar getirdi. Bu kuram, bilim dünyası için büyük bir şoktu, çünkü; matematiğin, mantıksal tek bir temel üzerine kurulmuş, tutarlı ve tam bir sistem olduğu hakkındaki yaygın inancı yıkıyordu. Gödel'in kuramı, Heisenberg'in belirsizlik ilkesi ve kaotik bir hale geldiğinde deterministik bir sistemin bile gelişiminin izlemesinin olanaksızlığını, değeri sadece yirminci yüzyılda anlaşılan bilimsel bilgilere önemli bir dizi kısıtlamayı ortaya koymuştur.
        </div>
      </td>
    </tr>
  </table>

  <div style="text-align: center;"><img width="45%" alt="sekil5.4" src="../Images/sekil5.4.jpg" /></div>

  <div style="text-align: center;">
    <b>Şekil 5.4</b>
  </div>

  <p><i>Uzay-zaman, kapalı, başlangıç noktalarına tekrar tekrar dönen, zaman-benzeri eğrilere olanak tanır mı?</i></p>

  <p>Son olarak da; kütle çekimi kapsayan kuantum kuramı söz konusudur. Bu kuramda, sadece madde değil, aynı zamanda zaman ve uzay da belirsiz ve titreşimlidir, zaman yolculuğunun mümkün olup olmadığı sorusunun nasıl sorulacağı bile açık değildir. Yapabileceğimiz en iyi şey, belki de, uzay-zamanın neredeyse klasik olduğu ve belirsizliğin bulunmadığı bölgelerde yaşayan insanların, ölçümlerini nasıl yorumlayacağını sormaktır. Acaba, güçlü kütle çekiminin ve büyük kuantum titreşimlerinin bulunduğu bölgelerde zaman yolculuğunun gerçekleştiğine inanacaklar mıdır?</p>

  <p>Klasik kuramla başlayacak olursak: özel görelilikteki (kütle çekimini kapsamayan görelilikteki) düz uzay-zaman, ne zaman yolculuğuna, ne de daha önceden bilinen eğri uzay-zamanlara olanak tanır. Bu nedenle, Gödel kuramını ortaya atan Kurt Gödel’in (metin kutusuna bakınız) 1949'da, zamanın her noktadan başlangıca döndüğü, dönen maddelerle dolu bir evren olan bir uzay-zamanı keşfetmesi, Einstein için bir şok oldu (<a href="../Images/sekil5.4.jpg">Şekil 5.4)</a>.</p>

  <table width="30%" style="float:left">
    <tr>
      <td><img width="100%" style="float:left" alt="sekil5.5" src="../Images/sekil5.5.jpg" /></td>
    </tr>

    <tr>
      <td></td>
    </tr>

    <tr>
      <td>
        <div>
          <b>Şekil 5.5</b>
        </div>
      </td>
    </tr>
  </table>

  <p>Gödel'in çözümü, doğada belki bulunan, belki de bulunmayan kozmolojik bir sabit gerektiriyordu; ancak sonradan, kozmolojik bir sabit içermeyen başka çözümler de bulundu. Özellikle ilginç olan birine göre; iki kozmik sicim yüksek hızlarla birbirinin ötesine doğru ilerler. Kozmik sicimler, sicim kuramındaki sicimlerle karıştırılmamalıdır. Ancak bunlar tamamen ilişkisiz de değildir. Hepsi de uzunlukları olan, ancak küçük bir kesite sahip nesnelerdir. Varlıkları, temel taneciklerle ilgili bazı kuramlarda öngörülmüştür. Tek bir kozmik sicimin dış tarafındaki uzay-zaman düzdür. Bununla birlikte, söz konusu düz uzay-zamandan kama şeklinde bir parça kesilmiştir, bu parçanın sivri ucu da sicimin bulunduğu yerdedir. Bu uzay-zaman bir koniye benzer: büyük, kağıttan bir daire alın ve kek dilimi şeklinde, yani ucu dairenin merkezinde olan kama şeklinde bir parça kesin. Büyük parçayı bir kenara ayırıp, geriye kalan küçük parçanın kesilen kenarlarını yapıştırıcı ile birleştirdiğinizde, bir koni elde edersiniz. Bu, kozmik sicimlerin var olduğu uzay-zamanı temsil eder (<a href="../Images/sekil5.5.jpg">Şekil 5.5</a>).</p>

  <p>Dikkatinizi çekerim, koninin yüzeyi yine düz bir kağıt yaprağı olduğu için, tepe noktası dışında onun "düz" olduğu hâlâ söylenebilir. Tepe noktası etrafında çizilen bir çemberin çevresi, orijinal yuvarlak kağıt yaprağının merkezi etrafında aynı uzaklıkta çizilecek bir çemberin çevresine göre daha kısa olduğu için, tepe noktasında bir eğrilik vardır. Başka bir deyişle, tepe noktası etrafındaki bir çember, eksik parça yüzünden, düz uzay-zamanda bu yarıçapla çizilecek bir çemberden daha kısadır (<a href="../Images/sekil5.6.jpg">Şekil 5.6</a>).</p>

  <div style="text-align: center;"><img width="95%" alt="sekil5.6" src="../Images/sekil5.6.jpg" /></div>

  <div style="text-align: center;">
    <b>Şekil 5.6</b>
  </div>

  <div style="text-align: center;"><img width="95%" alt="sekil5.7" src="../Images/sekil5.7.jpg" /></div>

  <div style="text-align: center;">
    <b>Şekil 5.7</b>
  </div>

  <p>Benzer şekilde; kozmik sicim söz konusu olduğunda, düz uzay-zamandan çıkarılan kama şeklindeki parça, sicim etrafındaki çemberleri kısaltır, ancak sicim boyunca var olan zamanı veya uzaklıkları etkilemez. Yani, tek bir kozmik sicim etrafındaki uzay-zamanda, zaman başlangıca dönmez, bu yüzden de geçmişe gitmek olanaksızdır. Bununla birlikte, ilkine göre hareket eden ikinci bir kozmik sicim var ise, onun zaman doğrultusu, İkincinin zaman ve uzay doğrultularının bir bileşimi olacaktır. Yani; ikinci sicim için kesilen kama şeklindeki parça, ilk sicimle birlikte hareket eden bir kişi tarafından algılanan hem uzaydaki uzaklıkları, hem de zaman aralıklarını kısaltacaktır (<a href="../Images/sekil5.7.jpg">Şekil 5.7</a>). Eğer kozmik sicimler birbirine göre ışık hızına yakın bir hızda hareket ediyorsa, her iki sicimin etrafından dolaşarak o kadar çok zaman kazanabilirsiniz ki böylece daha yola çıkmadan geri dönebilirsiniz. Başka bir deyişle, geçmişe gitmek için izleyebileceğiniz zaman döngüleri vardır.</p>

  <div style="text-align: center;"><img width="70%" alt="sekil5.8" src="../Images/sekil5.8.jpg" /></div>

  <div style="text-align: center;">
    <b>Şekil 5.8</b>
  </div>

  <p><i>En gelişmiş uygarlık bile uzay-zamanı, sadece, sonlu bir bölgede bükebilir. Zaman yolculuğu ufku, yani geçmişe gitmenin mümkün olduğu uzay-zaman kısmının, sonlu bölgelerden kaynaklanan ışık ışınları tarafından meydana getirilecektir.</i></p>

  <p>Kozmik sicim uzay-zamanı, pozitif enerji yoğunluğuna sahip ve bildiğimiz fizik kanunlarıyla tutarlılık gösteren maddeler içerir. Bununla birlikte, zaman döngülerini meydana getiren bükülme, uzayın sonsuzluğuna ve geriye, zamanın sonsuz geçmişine doğru uzanır. Bu nedenle, bu uzay-zamanlar, zaman yolculuğu yapılabilecek şekilde yaratılmıştır. Ne evrenimizin bu şekilde bükülmüş bir biçimde yaratıldığına inanmamız için bir sebep ne de gelecekten gelen ziyaretçiler hakkında inandırıcı bir kanıtımız var. (UFO'ların gelecekten geldiğini ve hükümetin de bunu bildiğini, ancak örtbas ettiğini öne süren komplo teorisini yok sayıyorum. Hükümetin gizlilik konusundaki sicili o kadar da iyi değil.) Bu yüzden, uzak geçmişte veya, daha kesin söylemek gerekirse, uzay-zaman boyunca uzanan, S ile adlandırdığım bir yüzeyin ötesinde, zamanın başa döndüğü hiçbir yolun bulunmadığını varsayacağım. Bu durumda şöyle bir soru sorabiliriz: gelişmiş bir uygarlık zaman makinesi yapabilir mi? Yani, bu uygarlık, sonlu bir bölgede zaman döngüleri görünecek şekilde, S'nin geleceğindeki uzay-zamanı (diyagramdaki S yüzeyinin yukarısını) değiştirebilir mi? Sonlu bir bölge diyorum, çünkü bu uygarlık ne kadar gelişmiş olursa olsun, herhalde evrenin sadece sonlu bir kısmını denetleyebilir.</p>

  <div><img width="50%" alt="resim4.6" style="float:right" src="../Images/resim5.6.jpg" /></div>

  <p>Bilimde, bir problem için doğru formülü bulmak, problemin çözümü için temeldir, söz ettiğim olgu da bunun iyi bir örneğidir. Sonlu zaman makinesi ile kastedileni tanımlamak için, eski bazı çalışmalarımı yeniden inceledim. Zaman yolculuğu, zaman döngülerinin, yani ışık hızından yavaş hareket eden, ancak uzay-zaman büküldüğü için yine de başladıkları yer ve zamana varan yolların bulunduğu bir uzay-zaman bölgesinde mümkündür. Uzak geçmişte hiçbir zaman döngüsünün olmadığını varsaydığım için, bir zaman yolculuğu "ufku"nun, yani zaman döngüleri içeren bölgeyi onları içermeyen bölgeden ayıran sınırın bulunması gerekir (<a href="../Images/sekil5.8.jpg">Şekil 5.8</a>).</p>

  <p>Zaman yolculuğu ufku, kara delik ufkuna oldukça benzer. Bir kara delik ufku, kara delik içine düşmeyen ışık ışınlarından oluşurken, bir zaman yolculuğu ufku, kendileriyle birleştikleri sınırdaki ışık ışınlarından meydana gelir. Böylece, bir zaman makinesi için kriter olarak, sonlu şekilde oluşan bir ufku - yani, sınırlı bir bölgeden kaynaklanan ışık ışınları tarafından oluşturulan bir ufku - kabul ederim. Başka bir deyişle, bu ışık ışınları sonsuzluktan veya bir tekillikten değil, zaman döngüleri içeren sonlu bir bölgeden - sözü geçen gelişmiş uygarlığın yaratacağını varsaydığımız tipteki bölgeden - kaynaklanır.</p>

  <table style="float: left; margin-left:1em; width:30%">
    <tr>
      <td>
        <div><img alt="sekil5.9" style="float:left; width:100%" src="../Images/sekil5.9.jpg" /></div>
      </td>
    </tr>

    <tr>
      <td><b>Şekil 5.9</b><br />
      Zaman yolculuğu tehlikesi</td>
    </tr>
  </table>

  <p>Bu tanımlamayı bir zaman makinesinin kanıtı olarak benimserken, Roger Penrose ve benim, tekillikler ve kara delikler üzerinde çalışırken geliştirdiğimiz mekanizmayı kullanabiliriz. Einstein'ın eşitliklerini kullanmadan bile, genel olarak, sonlu biçimde oluşturulmuş ufkun kendisiyle birleşen - yani aynı noktaya tekrar tekrar varan - bir ışık ışını içereceğini gösterebilirim. Işık dönerek başladığı yere her varışında, daha da maviye kayacak, bu yüzden görüntüler de gittikçe mavileşecektir. Bir ışık sinyalinin dalga tepeleri gittikçe birbirine yaklaşacak ve ışık, kendi zamanı içerisinde gittikçe daha kısa sürelerde dönüp başladığı yere varacaktır. Bir ışık taneciği, sonlu bir bölgede dönüp dursa ve bir eğrilik tekilliğine çarpmasa bile, kendi zaman ölçüsü ile de tanımlandığı gibi, aslında sadece sonlu bir geçmişe sahip olacaktır. Bu durumda şöyle bir soru sorabiliriz: <i>Gelişmiş bir uygarlık, zaman makinesi yapabilir mi?</i></p>

  <p>Bir taneciğin, geçmişini sonlu bir zamanda tamamlayıp tamamlamadığına aldırmayabilirsiniz. Ancak, sadece sonlu bir süreye sahip, ışık hızından yavaş hareket eden yolların var olacağını da kanıtlayabilirim. Bunlar, ufkun önündeki sonlu bir bölgeye hapis olacak ve sonlu bir süre içinde ışık hızına ulaşıncaya kadar gittikçe hızlanarak dönüp duracak gözlemcilerin geçmişleri olabilir. Bu yüzden, bir uçandairedeki dişi ve güzel bir uzaylı, sizi zaman makinesine davet ederse, dikkatli olun. Sonlu bir süreye sahip, hapsedilmiş, tekrar eden geçmişlerden birine düşebilirsiniz (<a href="../Images/sekil5.9.jpg">Şekil 5.9</a>).</p>

  <p>Bu sonuçlar Einstein'ın eşitliklerine değil, sadece uzay-zamanın sonlu bir bölgede zaman döngüleri oluşturmak üzere bükülme şekline bağlıdır. Bununla birlikte, şimdi de, gelişmiş bir uygarlığın, sonlu boyuta sahip bir zaman makinesi yaparak uzay-zamanı bükmek için ne tür bir madde kullanacağını sorabiliriz. Acaba bu madde, daha önce de açıkladığım kozmik sicim uzay-zamanında da olduğu gibi, her yerde pozitif enerji yoğunluğuna sahip olabilir mi? Kozmik sicim uzay-zamanı, zaman döngülerinin sonlu bir bölgede belirmesi şartımı karşılamıyordu. Bununla birlikte, bunun sebebi olarak kozmik sicimlerin sonsuz uzunlukta olmasını düşünebilirsiniz. Sonlu kozmik sicim ilmekleri kullanan ve her yerde pozitif enerji yoğunluğuna sahip bir zaman makinesinin yapılabileceğini sanabilirsiniz. Tıpkı Kip gibi, geçmişe dönmek isteyen insanlar, ne yazık ki hayal kırıklığına uğrayacak. Çünkü; her yerde pozitif enerji yoğunluğu bulunursa, zaman makinesi yapılamaz. Sonlu bir zaman makinesi yapmak için, negatif enerji gerekeceğini de kanıtlayabilirim.</p>

  <p>Enerji yoğunluğu klasik teoride her zaman pozitiftir. Bu yüzden, sonlu boyuttaki zaman makineleri bu aşamada bir kenara atılmalıdır. Bununla birlikte, yarı-klasik kuramda durum farklıdır, burada maddenin kuantum kuramına göre davrandığı, ancak uzay-zamanın iyi bir şekilde tanımlandığı düşünülür. Kuantum kuramının belirsizlik ilkesi, daha önce de gördüğümüz gibi, alanların, boş görünen uzayda bile titreştiğini ve sonsuz bir enerji yoğunluğuna sahip olduğunu kasteder. Bu yüzden, evrende gözlemlediğimiz sonlu enerji yoğunluğunu elde etmek için, sonsuz bir niceliğin eksiltilmesi gerekir. Bu eksiltme işlemi, enerji yoğunluğunu, en azından yerel olarak, negatif yapabilir. Düz uzayda bile, toplam enerjinin pozitif olmasına rağmen enerji yoğunluğunun yerel biçimde negatif olduğu kuantum durumları bulunabilir. Bu negatif değerlerin, sonlu bir zaman makinesi yapmak için, uzay-zamanın uygun bir şekilde bükülmesine gerçekten de neden olup olmadığını sorgulayabilirsiniz. Ancak öyle görünüyor ki, neden olmalıdırlar. Kuantum titreşimleri, Bölüm 4'te de gördüğümüz gibi, boş görünen uzayın bile aslında, bir noktada beliren, birbirinden uzaklaşan ve birbirini yok eden sanal parçacık çiftleriyle dolu olduğu söylenebilir (<a href="../Images/sekil5.10.jpg">Şekil 5.10</a>). Sanal parçacık çiftinin biri pozitif, diğeri ise negatif enerjiye sahip olacaktır. Bir kara delik var olduğunda, negatif enerjili parçacık kara deliğin içine düşerken, pozitif enerjili parçacık sonsuzluğa doğru uzaklaşabilir; pozitif enerjili parçacık sonsuzlukta pozitif enerjiyi kara delikten uzaklaştıran radyasyon şeklinde görülür. Kara deliğe düşen negatif enerjili parçacıklar, kara deliğin kütle kaybedip yavaşça buharlaşmasına ve ufkunun küçülmesine neden olur (<a href="../Images/sekil5.11.jpg">Şekil 5.11</a>).</p>

  <div style="text-align: center;"><img width="50%" alt="sekil5.10" src="../Images/sekil5.10.jpg" /></div>

  <div style="text-align: center;">
    <p><b>Şekil 5.10</b></p>
  </div>

  <div style="text-align: center;"><img width="70%" alt="sekil5.11" src="../Images/sekil5.11.jpg" /></div>

  <div style="text-align: center;">
    <p><b>Şekil 5.11</b></p>
  </div>

  <p>Pozitif enerji yoğunluğuna sahip sıradan maddeler çekici bir kütle çekim etkisine sahiptir ve - tıpkı Bölüm 2'de bahsettiğimiz kauçuk yaprak üzerindeki kürenin, küçük bilyelerin hiçbir zaman kendinden uzaklaşmayacak, hep ona yakınlaşacak biçimde eğri çizmesine neden olması gibi - ışık ışınları birbirine doğru eğilecek şekilde uzay-zamanı büker.</p>

  <p>Bu durum, bir kara delik ufkunun alanının zaman içinde sadece artabileceğini, hiçbir zaman küçülmeyeceğini ima eder. Bir kara delik ufkunun boyutunun küçülmesi için, ufuktaki enerji yoğunluğu negatif olmalı ve ışık ışınlarını birbirinden uzaklaştıracak şekilde uzay-zamanı bükmelidir. Bunu ilk defa, kızımın doğumundan hemen sonra yatağa girerken fark ettim. Bunun ne kadar zaman önce olduğunu söylemeyeceğim, ama bilin ki artık bir torunum var.</p>

  <div><img style="float: left;" width="30%" alt="resim5.7" src="../Images/resim5.7.jpg" /></div>

  <p>Kara deliklerin buharlaşması, enerji yoğunluğunun kuantum düzeyinde bazen negatif olabileceğini ve uzay-zamanı, bir zaman makinesi yapmak için gereken yönde bükebileceğim gösterir. Bu yüzden; son derece gelişmiş bir uygarlığın, uzay gemisi gibi makroskobik nesneler tarafından kullanılabilecek bir zaman makinesi yapmak için düzenlemeler yapabileceğini düşünebiliriz. Bununla birlikte, ilerlemeye devam eden ışık ışınları tarafından oluşturulan bir kara delik ufku ile başladığı yere sürekli dönen ışık ışınları içeren bir zaman makinesi ufku arasında önemli bir fark vardır. Başladığı yere dönen böyle bir yol üzerinde hareket eden sanal bir parçacığın taban durum enerjisi, tekrar tekrar aynı noktaya gelecektir. Bu nedenle, enerji yoğunluğunun ufuk — yani, geçmişe gidilebilecek bölge olan makinenin sınırı - üzerinde sonsuz olması beklenir. Bu durum, kesin hesaplamalar yapmak için yeterince basit olan birkaç fonda gerçekleştirilen belirgin hesaplamalarla doğrulanmıştır. Yani, zaman makinesine binmek için ufkun öbür tarafına geçmeye çalışan bir kişi veya uzay sondası, bir radyasyon yıldırımı tarafından yok edilecektir (<a href="../Images/sekil5.12.jpg">Şekil 5.12</a>). Bu yüzden, gelecek, zaman yolculuğu için karanlık görünür, yoksa kör edecek kadar aydınlık mı demeliyim?</p>

  <p>Maddenin enerji yoğunluğu, içinde bulunduğu duruma bağlıdır, bu yüzden gelişmiş bir uygarlığın, kapalı bir döngüde sürekli dönen sanal parçacıkları "dondurarak" veya ortadan kaldırarak, zaman makinesinin sınırındaki enerji yoğunluğunu sonlu bir hale getirmesi mümkündür. Bununla birlikte, böyle bir zaman makinesinin kararlı olup olmayacağı belirgin değildir: örneğin zaman makinesine binmek için ufkun öbür tarafına geçen bir kişinin yapacağı en küçük bir karışıklık, dönen sanal parçacıklar salabilir ve bir yıldırıma neden olabilir. Bu, fizikçilerin alay konusu olmadan, rahatça tartışabilmesi gereken bir sorudur. Zaman yolculuğunun olanaksızlığı ortaya çıksa bile, neden böyle olduğunu anlamamız önemlidir.</p>

  <div style="text-align: center;"><img width="95%" alt="sekil5.12" src="../Images/sekil5.12.jpg" /></div>

  <div style="text-align: center;">
    <b>Şekil 5.12</b>
  </div>

  <p><i>Bir kişi, zaman yolculuğu ufkunun öteki tarafına geçerken, bir radyasyon yıldırımı tarafından ortadan kaldırılabilir.</i></p>

  <p>Bu soruya kesin bir cevap vermek için; sadece madde alanlarını değil, uzay-zamanın kuantum titreşimlerini de gözönünde bulundurmamız gerekir. Bunların, ışık ışınlarının yollarında ve zamanın düzeni kavramında kesin bir belirsizliğe neden olacağı beklenebilir. Aslında, uzay-zamanın kuantum titreşimleri ufkun tam olarak tanımlanmadığı anlamına geldiği için, kara deliklerden kaynaklanan radyasyon bir sızıntı şeklinde düşünülebilir. Eksiksiz bir kuantum kütle çekimi kuramına henüz sahip olmadığımızdan, uzay-zaman titreşimlerinin yapacağı etkileri söylemek zordur. Yine de, Bölüm 3'te açıkladığımız Feynman'ın geçmişler toplamından birtakım belirtiler elde etmeyi umabiliriz.</p>

  <div style="text-align: center;"><img width="95%" alt="sekil5.13" src="../Images/sekil5.13.jpg" /></div>

  <div style="text-align: center;">
    <b>Şekil 5.13</b>
  </div>

  <p><i>Feynman'ın geçmişler toplamı, parçacıkların zamanda geriye gittiği geçmişlen, hatta zaman ve uzaydaki kapalı döngüler şeklindeki geçmişleri bile kapsamalıdır.</i></p>

  <p>Her bir geçmiş, içinde madde alanlarının bulunduğu, eğri bir uzay-zaman olacaktır. Sadece bazı eşitliklerle tutarlılık gösterenleri değil, bütün geçmişleri topladığımız için, bu toplam, geçmişe yolculuk için yeterince bükülmüş uzay-zamanları da kapsamalıdır (<a href="../Images/sekil5.13.jpg">Şekil 5.13</a>). Böylece, şu soruyu sorabiliriz: zaman yolculuğu neden her yerde gerçekleşmiyor? Bunun cevabı; zaman yolculuğunun, aslında makroskobik bir ölçekte gerçekleşmesi. Ancak, onu fark etmememizdir. Eğer Feynman'ın geçmişleri toplama fikri bir parçacığa uygulanırsa, bu parçacığın ışıktan hızlı ilerlediği, hatta zamanda geriye doğru gittiği geçmişler de dahil edilmelidir. Özellikle de, bu parçacığın uzay-zamandaki kapalı döngüler üzerinde dönüp durduğu geçmişler bulunacaktır. Bu durum, bir muhabirin tekrar tekrar aynı günü yaşamak zorunda kaldığı Bugün Aslında Dündü (Groundhog Day) filmine benzeyecektir (<a href="../Images/sekil5.14.jpg">Şekil 5.14</a>).</p>

  <div style="text-align: center;"><img width="95%" alt="sekil5.13" src="../Images/sekil5.13.jpg" /></div>

  <div style="text-align: center;">
    <b>Şekil 5.13</b>
  </div>

  <p><i>Feynman'ın geçmişler toplamı, parçacıkların zamanda geriye gittiği geçmişlen, hatta zaman ve uzaydaki kapalı döngüler şeklindeki geçmişleri bile kapsamalıdır.</i></p>

  <p>Başa dönen geçmişlere sahip parçacıklar, belirli bir detektör ile gözlemlenemez. Bununla birlikte, bu parçacıkların dolaylı etkileri, bir dizi deneyde ölçülmüştür. Bu etkilerden biri, kapalı döngülerde hareket eden elektronların neden olduğu, hidrojen atomlarından kaynaklanan ışıktaki, küçük, bir kaymadır. Bir diğeri ise; paralel metal plakalar arasındaki küçük kuvvettir. Buna, dışarıdaki bölgeyle kıyaslandığında, plakaların arasına sığabilen daha az sayıda başa dönen geçmişin bulunması neden olur. Bu durum, Casimir etkisinin başka bir yorumudur. Böylece, başa dönen geçmişlerin varlığı deneysel olarak doğrulanmıştır (<a href="../Images/sekil5.15.jpg">Şekil 5.15</a>).</p>

  <div style="text-align: center;"><img width="95%" alt="sekil5.14" src="../Images/sekil5.14.jpg" /></div>

  <div style="text-align: center;">
    <b>Şekil 5.14</b>
  </div>

  <div style="text-align: center;"><img width="55%" alt="sekil5.15" src="../Images/sekil5.15.jpg" /></div>

  <div style="text-align: center;">
    <b>Şekil 5.15</b>
  </div>

  <p>Başa dönen tanecik geçmişlerinin, uzay-zamanın bükülmesi ile bir ilintisinin olup olmadığı tartışılabilir. Çünkü, onlarla, düz uzay gibi sabit fonlarda bile karşılaşılır. Ancak son yıllarda, fizikteki olguların ikili, eşit derecede geçerli açıklamalarının olduğunu keşfettik. Bir parçacığın, sabit bir fondaki kapalı bir döngüde hareket ettiği veya parçacığın sabit durup uzay ve zamanın onun etrafında titreştiği eşit bir şekilde söylenebilir. Bu sadece, önce parçacık yolları sonra da eğri uzay zamanlarını, veya önce eğri uzay zamanları sonra da parçacık yollarını toplamanıza bağlıdır.</p>

  <table style="float: left; margin-right:1em; width:30%">
    <tr>
      <td><img style="width:100%; float: right;" alt="sekil5.16" src="../Images/sekil5.16.jpg" /></td>
    </tr>

    <tr>
      <td><b>Şekil 5.16</b><br />
      <i>Einstein evreni; bir silindire benzer, uzay içinde sonlu ve zaman içinde sabittir. Sonlu boyutu nedeniyle, her yerde ışık hızından düşük bir hızda dönebilir.</i></td>
    </tr>
  </table>

  <p>Bu nedenle, kuantum kuramı, zaman yolculuğuna mikroskobik ölçekte olanak tanıyormuş gibi görünür. Bununla birlikte; bu durum, geri gidip büyükbabanızı öldürmek gibi bilimkurgusal amaçlar için pek faydalı değildir. Bu yüzden de; şu soruyu sorabiliriz, geçmişlerin toplamındaki olasılık dağılımı, makroskobik zaman döngülerine sahip uzay-zamanlar etrafında bir tepe noktası yapabilir mi?</p>

  <p>Bu soru, zaman döngülerine gittikçe daha fazla olanak tanıyan bir dizi uzay-zaman fonundaki madde alanlarının geçmişler toplamı incelenerek çözülmeye çalışılabilir. Zaman döngüleri ilk ortaya çıktığında, önemli bir şeyin gerçekleşmesi beklenecektir, üstelik bu durum, öğrencim Michael Cassidy ile birlikte, üzerinde çalıştığım bir örnekle doğrulanmıştır.</p>

  <p>Üzerinde çalıştığımız dizideki uzay-zaman fonları, Einstein evreniyle, yani Einstein'ın, evrenin durağan olduğuna ve zamanla değişmediğine, ne genişlediğine ne de büzüldüğüne inandığı dönemde öne sürdüğü uzay-zaman ile yakından ilişkiliydi (bakınız Bölüm 1). Einstein evrenindeki zaman, sonsuz geçmişten sonsuz geleceğe doğru akar. Bununla birlikte, uzay doğrultuları sonludur ve tıpkı Dünya'nın yüzeyi gibi kendi üstlerine kapanır. Ancak, fazladan bir boyuta sahiptir. Bu uzay-zamanı, uzun ekseninin zamanı, kesitinin de üç uzay doğrultusunu gösterdiği bir silindir şeklinde canlandırabiliriz. (<a href="../Images/sekil5.16.jpg">Şekil 5.16</a>).</p>

  <p>Einstein evreni, içinde yaşadığımız evreni temsil etmez; çünkü, genişlemez. Bu, yine de, zaman yolculuğunu ele alırken kullanmak üzere elverişli bir fondur. Çünkü, geçmişlerin toplanabileceği kadar basittir. Bir an için zaman yolculuğunu unutun ve bir eksen etrafında dönen Einstein evrenindeki maddeyi gözünüzün önünde canlandırın. Eğer bu eksen üzerinde durursanız, tıpkı bir atlıkarıncanın merkezinde dikilmeniz gibi, uzayın aynı noktasında kalabilirsiniz. Ancak eksenin üzerinde değilseniz, eksen etrafında dönerken uzayda hareket edersiniz. Eksenden ne kadar uzakta olursanız, o kadar hızlı hareket edersiniz (<a href="../Images/sekil5.17.jpg">Şekil 5.17</a>). Yani, evren uzay içinde sonsuz olsaydı, eksenden yeterince uzaktaki noktalar ışık hızından daha büyük bir hızda dönecekti. Bununla birlikte, Einstein evreni uzay doğrultularında sonlu olduğu için, evrenin hiçbir kısmının ışık hızından daha büyük bir hızda dönmediği kritik bir dönüş hızı vardır.</p>

  <div style="text-align: center;"><img width="95%" alt="sekil5.17" src="../Images/sekil5.17.jpg" /></div>

  <div style="text-align: center;">
    <b>Şekil 5.17</b>
  </div>

  <p><i>Düz uzay-zamandaki sabit bir dönüşün hızı, eksenden uzakta, ışık hızından yüksek olacaktır.</i></p>

  <p>Şimdi de, dönen bir Einstein evrenindeki toplam tanecik geçmişlerini düşünün. Dönüş yavaş olduğunda, bir taneciğin belirli bir enerji miktarını kullanarak izleyebileceği birçok yol vardır. Bu yüzden, bu fondaki bütün taneciklerin geçmişlerinin toplamı büyük bir genliktedir. Yani, bu fonun bütün eğri uzay-zaman geçmişler toplamındaki olasılığı yüksek olacaktır; başka bir deyişle, bu fon, daha olası geçmişler arasındadır. Bununla birlikte, Einstein evreninin dönüş hızı, dış kenarları ışık hızına yaklaşacak bir hızda hareket edecek kadar kritik değere yaklaştığında, bu kenarda olanak tanınan tek bir tanecik yolu vardır, o da ışık hızında hareket edendir. Başka bir deyişle, taneciklerin toplam geçmişi küçük olacaktır. Bu yüzden bu fonların bütün eğri uzay-zaman geçmişler toplamındaki olasılığı düşük olacaktır. Yani bunlar en az olasılığa sahiptir.</p>

  <div style="text-align: center;"><img width="75%" alt="sekil5.18" src="../Images/sekil5.18.jpg" /></div>

  <p style="text-align: center;"><b>Şekil 5.18</b></p>

  <p style="text-align: center;"><i>Zaman-benzeri kapalı eğrilere sahip fon</i></p>

  <div><img width="35%" style="float: left;" alt="resim5.8" src="../Images/resim5.8.jpg" /></div>

  <p>Peki; dönen Einstein evrenlerinin, zaman yolculuğu ve zaman döngüleriyle ne ilişkisi var? Bunun cevabı, onların, zaman döngüsüne olanak tanıyan diğer fonlarla matematiksel açıdan denk olmasıdır. Söz konusu diğer fonlar, iki uzay doğrultusunda genişleyen evrenlerdir. Bu evrenler, periyodik olan üçüncü doğrultuda genişlemez. Yani, bu doğrultuda belirli bir yol alırsanız, başladığınız yere geri dönersiniz. Bununla birlikte, bu üçüncü uzay doğrultusunun çevrimini her tamamlayışınızda, birinci veya ikinci doğrultudaki hızınız artar (<a href="../Images/sekil5.18.jpg">Şekil 5.18</a>).</p>

  <p>Eğer artış küçükse, zaman döngüleri oluşmaz. Bununla birlikte, hızları artan bir dizi fon düşünün. Belirli, kritik bir artışta, zamanın başa döndüğü yollar belirecektir. Bu kritik artışın, Einstein evrenlerinin kritik dönüş hızına karşılık gelmesi hiç de şaşırtıcı değildir. Fondaki geçmişlerin toplamı ile ilgili hesaplar, matematiksel açıdan denk olduğu için, bu fonlar zaman döngülerinin belirmesi için gereken bükülmeye yaklaştıkça, fonların olasılığının sıfıra ulaştığı sonucuna varılabilir. Başka bir deyişle, bir zaman makinesi için yeterli bükülmenin bulunma olasılığı sıfırdır. Bu durum, Kronolojinin Korunma Tahmini'ni (Chronology Protection Conjecture) destekler; fizik kanunları, makroskobik nesneler tarafından gerçekleştirilecek zaman yolculuğunu engellemek için birleşmektedir.</p>

  <p>Her ne kadar geçmişlerin toplamı, zaman döngülerine olanak tanısa bile, olasılığı son derece düşüktür. Daha önce de söz ettiğim ikililik düşüncesini temel alarak, Kip Thorne'un geriye dönüp büyük babasını öldürme olasılığının on ve ardından bir trilyon trilyon trilyon trilyon trilyon sıfırda birden az olduğunu tahmin ediyorum.</p>

  <div style="text-align: center;"><img width="75%" alt="resim5.9" src="../Images/resim5.9.jpg" /></div>

  <p><i>Kip'in geriye dönüp büyükbabasını öldürme olasılığı 1/(10<sup>10<sup>60</sup></sup>)'tır. Başka bir deyişle, on ve ardından bir trilyon trilyon trilyon trilyon trilyon sıfırda birden düşüktür.</i></p>

  <p>Bu oldukça küçük bir olasılık, ancak Kip'in resmine yakından bakarsanız, kenarların etrafında ufak bir bulanıklık görebilirsiniz. Bu durum, şu zayıf olasılığa karşılık gelir; gelecekten, herifin biri, geri dönüp Kipin büyükbabasını öldürmüştür, bu yüzden de Kip gerçekte orada değildir. Kumarbaz insanlar olarak, buna benzer olasılıklar üzerine bahse girerdik. Problem şu ki, birbirimize karşı bahse giremeyiz, çünkü artık aynı taraftayız. Buna karşın, ben başka kimseyle de bahse tutuşmazdım. Çünkü; gelecekten gelmiş ve zamanda yolculuğun gerçekleşeceğini biliyor olabilirdi!..</p>

  <p>Bu bölümün, hükümetin zaman yolculuğu hakkındaki örtbaslarından biri olup olmadığını merak edebilir ve üstelik haklı da olabilirsiniz!!!</p>
</body>
</html>
