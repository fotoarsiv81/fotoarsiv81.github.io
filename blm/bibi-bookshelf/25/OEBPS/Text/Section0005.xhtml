<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1 style="text-align: center;">Bölüm 2</h1>

  <p style="text-indent: 35px; text-align: center; font-size: 20px;"><b>Zamanın Şekli</b></p>

  <p style="text-indent: 35px; text-align: center;"><i>Einstein'ın Genel göreliliği zamana bir şekil verir.</i></p>

  <p style="text-align: center;"><i style="text-indent: 35px;">Genel Görelilik Kuramının Kuantum Kuramıyla bağdaştırılması</i></p>

  <p style="text-align: center;"><img alt="resim18" src="../Images/resim18.jpg" width="20%" /><i style="text-indent: 35px;"><br /></i></p>

  <p style="text-align: center;"><img alt="sekil2.1" src="../Images/sekil2.1.jpg" width="95%" /><br /></p>

  <p style="text-align: center;"></p>

  <p><b>Şekil 2.1 Zamanın Bir Demiryolu Şeklindeki Modeli</b></p>

  <p style="text-align: justify;"><i>Zaman sadece bir yönde – geleceğe doğru – işleyen ana bir hat mı? Yoksa daha önceki bir kavşakta ana hatla yeniden birleşmek üzere geri bağlanabilir mi?</i></p>

  <p style="text-align: justify;"></p>

  <p>Nedir ZAMAN? Eski bir ilahideki gibi, sürekli akan bir dere midir, bütün rüyalarımızı taşıyan? Yoksa bir demiryolu mu? Belki de başa döndüğü yerler ve kolları vardır, böylece ileri gitmeye devam ettiğiniz halde, hat üzerinde, önceki bir istasyona geri dönersiniz (<a href="../Images/sekil2.1.jpg">Şekil 2.1</a>).</p>

  <p>On dokuzuncu Yüzyıl yazarı Charles Lamb şöyle demiştir: "Hiçbir şey, zaman ve uzay kadar aklımı kurcalamaz. Aynı zamanda hiçbir şey, beni zaman ve uzaydan daha az endişelendirmez. Çünkü, onları, hiçbir zaman düşünmem.'' Çoğumuz, çoğu zaman - bu, her ne ise - zaman ve uzay hakkında endişelenmeyiz, ancak hepimiz zamanın ne olduğunu, nasıl başladığını ve bizi nereye götürdüğünü bazen merak ederiz.</p>

  <p>İster zamanla, ister başka bir kavramla ilgili olsun, sağlam, bağımsız, herhangi bir kuram, kanımca, üzerinde en fazla çalışılabilecek bilim felsefesine dayandırılmalıdır. Karl Popper ve diğerleri tarafından ileri sürülen pozitivist yaklaşıma. Bu düşünce şekline göre, bilimsel bir kuram, yaptığımız gözlemleri tanımlayan ve düzenleyen, matematiksel bir modeldir. İyi bir kuram, geniş bir olgu yelpazesini, basit birkaç kabulü esas alarak tanımlayacak ve sınanabilir, kesin tahminlerde bulunacaktır. Eğer tahminler gözlemlerle uyum gösterirse, doğruluğu kanıtlanamasa bile, kuram bu sınavı geçer. Buna karşın, gözlemler tahminlerle uyum göstermezse, kuram bir kenara atılmalı veya değiştirilmelidir. (Bu, en azından olması gereken şeydir. İnsanlar uygulamada gözlemlerin kesinliğini ve gözlemleri yapan kişilerin güvenilirliği ve ahlaki karakterini çoğunlukla sorgular.) Eğer bir kişi, benim de yaptığım gibi, pozitivist bir tavır alırsa, zamanın gerçekte ne olduğunu söyleyemez. Tek yapabileceği, zaman için bulunan, uygun, matematiksel modeli tanımlamak ve bu modelin yaptığı öngörüleri dile getirmektir.</p>

  <p style="text-align: center;"><img alt="sekil2.2" src="../Images/sekil2.2.jpg" width="95%" /><br /></p>

  <p style="text-align: center;"><b>Şekil 2.2</b></p>

  <p style="text-align: center;"></p>

  <p><i>Newton'a göne zaman, her iki yönde de sonsuza uzanan bir demiryolu gibi, uzaydan bağımsızdı.</i></p>

  <div>
    <img alt="resim19" src="../Images/resim19.png" style="float:left;" width="30%" />Isaac Newton 1687’de yayınlanan Principia Mathematica adlı kitabında, zaman ve uzay için ilk matematiksel modeli ortaya attı. Newton, Cambridge'deki şu an bulunduğum Lucasian sandalyesindeydi. Ancak bu sandalye, onun zamanında elektrikle işlemiyordu (burada, İngilizce chair kelimesi aslında sandalye değil, kürsü anlamına geliyor, yazar kelime oyunu yapıyor, Ç.N.). Newtonun modelindeki zaman ve uzay, olayların gerçekleştiği ancak olaylar tarafından etkilenmeyen bir fondu. Zaman, uzaydan ayrıydı ve her iki yönde de sonsuza giden tek bir doğru, veya bir demiryolu olduğu düşünülüyordu (<a href="../Images/sekil2.2.jpg">Şekil 2.2</a>). Zaman, hep var olduğu ve var olacağından yola çıkılarak, ebedi görülüyordu. Buna karşın, çoğu insan fiziksel evrenin sadece birkaç bin yıl önce, yaklaşık şu anki haliyle yaratıldığı inanandaydı. Bu durum, Alman düşünür Emmanuel Kant gibi filozofları meraklandırıyordu. Eğer, evren gerçekten yaratılmışsa, yaratılıştan önce neden sonsuz bir bekleyiş vardı? Bununla birlikte, evren her zaman var olduysa, gerçekleşecek her şey neden önceden gerçekleşmemiş, yani tarih bitmemişti? Özellikle de, her şey aynı sıcaklıkta olacak şekilde, evren ısıl dengeye neden ulaşmamıştı?
  </div>

  <div>
    <img alt="sekil2.3" src="../Images/sekil2.3.jpg" width="95%" /><br />
  </div>

  <p><img alt="sekil2.3.1" src="../Images/sekil2.3.1.jpg" style="float:left" width="20%" /></p>

  <div style="text-align: center;">
    <b>Şekil 2.3</b>
  </div>

  <div>
    Zamanın Şekli ve Yönü Einstein'ın çok sayıda deneyle uyum gösteren görelilik kuramı, zaman ve uzayın birbiriyle ayrılmaz biçimde bağlı olduğunu kanıtlar.&nbsp;Bu nedenle zamanın bir şekli vardır. Bununla birlikte, şekildeki lokomotiflerde &nbsp;gösterildiği gibi, tek yönlüymüş gibi de &nbsp;gözükür. Uzay, zaman olmaksızın bükülemez.
  </div>

  <div>
    <img alt="sekil2.4" src="../Images/sekil2.4.jpg" width="95%" /><br />
  </div>

  <div style="text-align: center;">
    <b>Şekil 2.4</b>
  </div>

  <div style="text-align: justify;">
    <div style="text-align: center;">
      <b>Kauçuk Yaprak Örneksemesi</b>
    </div>

    <div>
      <i>Ortadaki büyük top, yıldız gibi, büyük bir kütleyi simgeler.&nbsp;</i>
    </div>

    <div>
      <i>Topun ağırlığı, yakınındaki yaprağı büker. Yaprak üzerinde yuvarlanan bilyeler bu eğim tarafından saptırılır ve tıpkı, bir yıldızın kütle çekim alanındaki gezegenlerin, onun yörüngesinde dolaşması gibi, büyük topun çevresinde döner.</i>
    </div>

    <div>
      <i><br /></i>
    </div>

    <div>
      Kant bu problemi "saf aklın çelişkisi" ("antimony of pure reason") olarak adlandırdı, çünkü, mantıksal bir yadsımaydı, bir çözümü yoktu! Ancak bu, sadece, zamanın sonsuz bir doğru ve evrende olup bitenlerden bağımsız olduğu Newton'un matematiksel modelinin kapsamı içerisindeki yadsımaydı. Bununla birlikte,&nbsp;<a href="../Text/Section0004.xhtml">Bölüm 1</a>'de de gördüğümüz gibi, Einstein 1915'te tamamen yeni bir matematiksel model ortaya attı: genel görelilik kuramı. Einstein'ın makalesinden bu yana geçen yıllar boyunca, bu modele birkaç şey ekledik. Ancak, zaman ve uzayla ilgili modelimiz, hâlâ, Einstein'ın önermelerine dayanıyor. Bu ve ilerleyen bölümlerde Einstein'ın devrimci makalesinden bu yana geçen yıllarda düşüncelerimizin gelişimini anlatacağız. Bu çok sayıda kişinin çalışmasıyla erişilmiş bir başarının hikayesidir, dahası, ben de küçük bir katkıda bulunmuş olmaktan gurur duyuyorum.<br />
    </div>

    <div><img alt="resim20" src="../Images/resim20.jpg" style="float:right" width="30%" /></div>

    <div>
      <div>
        Genel görelilik, uzay-zamanı oluşturmak üzere, zaman boyutunu uzayın üç boyutuyla birleştirir (<a href="../Images/sekil2.3.jpg">Şekil 2.3</a>). Bu kuram, uzaydaki madde ve enerji dağılımının, uzay-zamanı büktüğü ve bozundurduğunu, bu yüzden de uzay-zamanın düz olmadığını söyleyerek kütle çekim etkisini kapsar. Söz konusu uzay-zaman içindeki nesneler, düz doğrularda hareket etmeye çalışır, ancak, uzay-zaman eğri olduğu için, izledikleri yollar bükülmüş olarak görünür. Bir yerçekimi alanından etkileniyorlarmış gibi hareket ederler.<br />
      </div>

      <div>
        Düz anlamıyla algılanmaması gereken, yaklaşık bir örnekleme olarak, bir kauçuk yaprağını düşünün. Yaprak üzerine, Güneş'i temsil edecek, büyük bir top yerleştirelim. Topun ağırlığı yaprağa baskı uygulayacak ve yaprağın Güneş çevresinde bükülmesine neden olacaktır. Eğer, o anda, yaprak üzerinde küçük bilyeler yuvarlanırsa, bilyeler diğer tarafa doğru dümdüz yuvarlanmayacak, bunun yerine Güneş çevresindeki yörüngede dönen gezegenler gibi, yükün etrafında dönecektir (<a href="../Images/sekil2.4.jpg">Şekil 2.4</a>).
      </div>

      <div>
        Örnekseme, Newton'un kuramında da olduğu gibi, uzayın sadece iki boyutlu bir bölümünün (kauçuk yaprağın yüzeyinin) bükülmesi ve zamanın bozulmadan kalması nedeniyle bütünsel değildir. Oysa, birçok deneyle uyum gösteren görelilik kuramındaki uzay ve zaman, ayrılmaz bir bütündür. Uzay, zaman olmaksızın bükülemez. Bu nedenle, zamanın bir şekli vardır. Genel görelilik, uzay ve zamanı bükerek, onları olayların gerçekleştiği durağan olayların etkin, dinamik katılımcılarına dönüştürür. Zamanın her şeyden bağımsız bir şekilde var olduğu Newton kuramında şu soru sorulabilir: Tanrı evreni yaratmadan önce ne yapıyordu? Aziz Augustine'in de söylediği gibi, bu konu hakkında, "İşine fazla karışanlar için Cehennem'i hazırlıyordu," diyerek şakaya kaçılınamaz. Bu, insanların yüzyıllardır üzerinde düşünüp durduğu, ciddi bir sorudur. Aziz Augustine'e göre, Tanrı her şeyi yaratmadan önce, hiçbir şey yapmadı. Aslında, bu modern düşüncelere çok daha yakındır.<br />
      </div>

      <div>
        Bununla birlikte, genel görelilikteki zaman ve uzay, evrenden veya birbiriden bağımsız olarak var olamaz. Bunlar, bir saatteki kuartz kristalinin titreşim sayısı veya bir cetvelin uzunluğu gibi, evren içerisindeki ölçülerle tanımlanır. Evren içerisinde, bu şekilde tanımlanan zamanın minimum veya maksimum bir değerinin - başka bir deyişle, bir başlangıcının veya bir sonunun - bulunması akla oldukça yatkındır. Başlangıçtan önce veya sonun ardından neyin gerçekleştiğini sormak anlamsız olur. Çünkü, böyle zamanlar tanımsızdır.
      </div>

      <div>
        <img alt="sekil2.5" src="../Images/sekil2.5.jpg" style="float:right" width="30%" /><br />
      </div>

      <div>
        Açıktır ki genel göreliliğin matematiksel modelinin, evrenin ve zamanın kendisinin bir başlangıcı veya sonu olduğunu öngörüp öngörmediğine karar vermek önemliydi. Einstein da dahil olmak üzere kuramsal fizikçiler arasındaki genel önyargı zamanın, her iki yönde de sonsuz olduğu şeklindeydi. Aksi taktirde, evrenin yaratılışı hakkında bilim dışı sorular beliriyordu. Einstein eşitliklerinin, zamanın bir başlangıcının veya sonunun olduğu çözümleri biliniyordu, ancak, büyük bir simetrileri vardı ve hepsi çok özeldi. Kendi kütle çekimi altında çöken gerçek bir kütlede, basınç veya yanal hızların, yoğunluğun sonsuz olacağı noktada maddenin toplanmasına olanak tanımayacağı düşünülüyordu. Benzer biçimde, evrenin genişlemesi, zamanda geriye doğru izlenirse, evrendeki maddelerin hepsinin sonsuz yoğunluktaki bir noktadan ortaya çıkmadığı sonucuna varılacaktı. Sonsuz yoğunlukta böyle bir nokta, tekillik (singularity) diye adlandırılıyordu ve zamanın bir başlangıcı veya sonu olacaktı.
      </div>

      <div>
        Evgenii Lifshitz ve Isaac Khalatnikov adlı Rus iki bilim adamı 1963'te madde ve hızların özel bir düzenlemesinin bulunduğu bir tekillik ile Einstein eşitliklerinin çözümlerini kanıtladıklarını iddia ettiler. Evreni simgeleyen çözümün bu özel düzenlemeye sahip olma olasılığı, uygulamada sıfırdı. Evreni simgeleyen neredeyse bütün çözümler, sonsuz yoğunlukta bir tekillik bulundurmaktan uzak duracaktı: Evrenin genişlediği çağdan önce, maddenin bir araya toplandığı, ancak çarpışmadığı ve şu anki genişleme safhasında birbirinden uzaklaştığı bir büzülme dönemi olmalıydı. Eğer durum böyle ise zaman, sonsuz geçmişten sosuz geleceğe doğru hep devam edecekti.
      </div>

      <div>
        Lifshitz ve Khalatnikov'un savları, herkesi ikna edememişti. Roger Penrose ve ben bunun yerine, sadece çözümler üzerine ayrıntılı bir çalışmaya değil, aynı zamanda, uzay-zamanın küresel yapısına da dayanan, farklı bir yaklaşım geliştirdik. Uzay-zaman genel görelilikte sadece içindeki büyük kütleli nesneler tarafından değil, eş zamanda içindeki enerji tarafından da bükülür. Enerji, her zaman pozitiftir. Bu yüzden, uzay-zaman, ışık ışınlarının yollarını birbirine doğru büken bir eğrilik verir.
      </div>

      <div>
        <br />
      </div>

      <div>
        <br />
      </div>

      <div>
        <img alt="sekil2.6.0" src="../Images/sekil2.6.0.jpg" width="95%" /><br />
      </div>

      <div>
        <img alt="sekil2.6" src="../Images/sekil2.6.jpg" width="95%" /><br />
      </div>

      <div>
        <div style="text-align: center;">
          <b>Şekil 2.6 Mikrodalga Fon Tayfının Ölçümü</b>
        </div>

        <div>
          <i>Kozmik altyapı radyasyonunun tayfı - yoğunluğun frekans ile dağılımı - sıcak bir kütleden kaynaklanan radyasyonun karakteristiğidir. Radyasyonun ısıl dengede bulunması için, maddenin onu birçok defa yaymış olması gerekir. Bu durum, geçmiş ışık konimizin içeriye doğru eğilmesi için, içerisinde yeterli madde bulunması gerektiğini belirtir.</i>
        </div>
      </div>

      <div>
        Şimdi, geçmiş ışık konimizi (<a href="../Images/sekil2.5.jpg">Şekil 2.5</a>), yani uzak galaksilerden gelen ışık ışınlarının şu anda bize ulaşan, uzay-zamandan geçen yolları düşünün. Zamanın yukarı, uzayın ise yanlara doğru belirtildiği böyle bir şemada tepe noktası, bizim bulunduğumuz yerde bir konidir. Geçmişe, tepe noktasından koninin aşağısına doğru gittiğimizde, galaksileri çok daha önceki zamanlarda görürüz. Evren genişlediği ve her şey eskiden birbirine daha yakın olduğu için, daha geriye baktığımızda aslında maddenin daha yüksek yoğunlukta bulunduğu bölgelere bakmış oluruz. Evrenin şimdikinden çok daha yoğun ve sıcak olduğu, çok daha önceki bir zamandan, geçmiş ışık konimiz boyunca bize doğru yayılan, hafif bir mikrodalga radyasyon fonu gözlemleriz. Alıcıları, farklı mikrodalga frekanslarına ayarlayarak, bu radyasyonun tayfını (frekans ile düzenlenen gücün dağılımını) ölçebiliriz. Mutlak sıfırın üzerinde, 2.7 derece sıcaklıktaki bir kütleden yayılan radyasyonun karakteristiği niteliğinde bir tayf buluruz. Bu mikrodalga radyasyonu, donmuş pizzanın buzlarını çözmek için yeterli değildir. Ancak tayfın, 2.7 derecedeki bir kütlenin yaydığı radyasyonunkiyle bu kadar kesin şekilde uyuşması, radyasyonun mikrodalga geçirmeyen bölgelerden gelmiş olması gerektiğini gösterir.
      </div>

      <div>
        <img alt="sekil2.7" src="../Images/sekil2.7.jpg" width="95%" /><br />
      </div>

      <div>
        <div>
          <div style="text-align: center;">
            <b>Şekil 2.7 Uzay-Zamanın Bükülmesi</b>
          </div>

          <div>
            <i>Kütle çekimi çekici olduğu için madde ışık ışınlan birbirine doğru eğilecek şekilde uzay-zamanı her zaman büker.</i>
          </div>
        </div>

        <div>
          Böylece, geriye doğru izlendiğinde, geçmiş ışık konimizin belli bir miktar maddeden geçmesi gerektiği sonucuna varabiliriz. Bu madde miktarı, uzay-zamanı bükmek için yeterlidir, bu şekilde geçmiş ışık konimizdeki ışık ışınları birbirine doğru eğilir (<a href="../Images/sekil2.7.jpg">Şekil 2.7</a>).
        </div>

        <div>
          <div>
            Zamanda geriye doğru gidildiğinde, geçmiş ışık konimizin kesitleri maksimum boyutlara ulaşır ve yeniden küçülmeye haşlar. Geçmişimiz armut şeklindedir (<a href="../Images/sekil2.8.jpg">Şekil 2.8</a>).
          </div>

          <div>
            <img alt="sekil2.8" src="../Images/sekil2.8.jpg" width="95%" /><br />
          </div>

          <div>
            <div style="text-align: center;">
              <b>Şekil 2.8 Zaman Armut Biçimindedir</b>
            </div>

            <div>
              <i>Eğer geçmiş ışık konimiz zamanda geriye doğru izlenirse; evrenin erken zamanlarındaki madde tarafından içeri doğru eğilecektir. Gözlemlediğimiz evrenin tamamı, sınırı büyük patlamada sıfıra doğru küçülen bir bölgenin içindedir. Bu bir tekillik yani maddenin yoğunluğunun sonsuz olduğu ve klasik genel göreliliğin çökeceği bir yer olacaktır.</i>
            </div>
          </div>

          <div>
            <br />
          </div>

          <div>
            Geçmiş ışık konimizden daha da gerilere gidildiğinde, (...) maddenin pozitif enerji yoğunluğu, ışık ışınlarının birbirine daha güçlü şekilde eğilmesine yol açar. Işık konisinin kesiti, sonlu bir zamanda sıfıra doğru küçülecektir. Bu, geçmiş ışık konimizdeki bütün maddelerin, sınırları sıfıra doğru küçülen bir bölgede sıkışacağı anlamına gelir. Penrose ve benim, genel göreliliğin matematiksel modelinde, zamanın büyük patlama adlı bir başlangıcı olduğunu kanıtlayabileceğimiz de bu yüzden çok şaşırtıcı olmamalıdır. Benzer düşünceler, yıldızlar veya galaksilerin kara delikler oluşturmak üzere, kendi kütle çekimleri altında çöktüğünde, zamanın bir sonu olacağını gösteriyor. Kant'ın, zamanın evrenden bağımsız bir anlamının bulunduğu hakkındaki üstü kapalı varsayımına kapılmaktan kaçındık. Saf aklın çelişkisinden kaçındık. Zamanın bir başlangıcının var olduğunu kanıtlayan makalemiz, 1968'de Gravity Research Foundation'ın sponsorluğunu üstlendiği yarışmada ikincilik ödülünü kazandı ve Roger ile ben 300 dolarlık görkemli ödülü paylaştık. O yılki diğer ödüllerin pek önemli bir değere sahip olduklarını sanmıyorum.<br />
          </div>

          <div>
            Çalışmamıza çeşitli tepkiler geldi. Çalışmamız birçok fizikçinin neşesini kaçırdı. Buna karşılık, bilimsel bir kanıt ortaya çıktığı için, yaradılışa inanan dini liderleri memnun etti. Lifshitz ve Khalatnikov bu sırada kötü bir konumdaydı. Kanıtladığımız matematiksel önermelere karşı açıklamadılar, ancak Sovyet sistemi altında yanıldıklarını ve Batı biliminin haklı olduğunu da itiraf edemediler. Bununla birlikte, önceki çözümleri gibi özel olmayan, bir tekillik içeren, daha genel bir çözüm ailesi bularak durumu kurtardılar. Bu tekilliklere ve zamanın başlangıç veya sonuna bir Sovyet buluşu olarak, sahip çıkmalarına olanak tanıdı.
          </div>
        </div>
      </div>

      <div style="font-weight: bold;">
        <img alt="sekil2.8.2" src="../Images/sekil2.8.2.jpg" width="95%" /><br />
      </div>

      <div>
        <div>
          <i>Kuantum kuramının bulunuşundaki önemli bir adım. Max Planck’ın 1900'deki, ışığın her zaman parçacık (quanta) adını verdiği küçük paketler halinde geldiği önermesidir. Planck’ın kuantum hipotezi, sıcak kütlelerden kaynaklanan radyasyon çeşitlerinin gözlemlenmesini açıklıyordu. Ancak imaları, 1920’lerin ortalarında Alman fizikçi Wemer Heisenberg ünlü belirsizlik ilkesini foımülleştirinceye kadar, tam olarak anlaşılmadı. Heisenberg, Planck’ın hipotezinin, bir parçacığın konumu ne kadar kesin biçimde ölçülmeye çalışılırsa, vektörel hızının o kadar az kesinlikte ölçülebileceğini ve vektörel hızı ne kadar kesin biçimde ölçülmeye çalışılırsa, konumunun o kadar az kesinlikte ölçülebileceğini ima ettiğini belirtti (vektörel hız terimini bundan sonra kısaca hız olarak ifade edeceğiz, Ç.N.)</i>
        </div>

        <div>
          <i>Daha kesin olarak; bir parçacığın konumundaki belirsizliğin, momentumundaki belirsizlikle çarpımının, bir ışık kuantumundaki enerji içeriği ile yakından ilişkili bir nicelik olan Planck sabitinden her zaman büyük olması gerektiğini gösterdi.</i>
        </div>

        <div style="font-weight: bold;">
          <img alt="sekil2.8.3" src="../Images/sekil2.8.3.jpg" width="95%" /><br />
        </div>

        <table border="3" style="float:right; background-color:pink; margin-left:10px;" width="30%">
          <tr>
            <th>
              <div style="text-align: background-color:#b0c4de;left; font-size: 14px; color: rgb(85, 85, 85);">
                Maxwell Alanı
              </div>

              <div style="font-size:16px; color:#555555;">
                <span style="font-weight: normal;">&nbsp;İngiliz fizikçi James Clerk Maxwell 1865’te elektrik ve manyetizmanın bilinen bütün kanunlarını birleştirdi. Maxwell‘ın kuramı, eylemleri bir yerden diğerine ileten "alanlar"ın varlığına dayanır. O elektriksel ve manyetik karışıklıkları ileten alanların dinamik varlıklar olduğunu fark etmiştir. Bunlar salınım yapabiliyor ve boşlukta hareket edebiliyorlardı. Maxwell’in elektromanyetizma sentezi bu alanların dinamiklerini belirleyen iki eşitlikte toplanabilir. Kendisi de büyük ilk sonucu bu alanlardan çıkarmıştır her frekanstaki elektromanyetik dalgalar boşlukta aynı sabit hızda -ışık hızında - ilerler.</span>
              </div>
            </th>
          </tr>
        </table>

        <div>
          <div>
            Çoğu fizikçi zamanın bir başlangıcı veya sonu olduğu fikrini içgüdüsel olarak hâlâ kabullenemiyordu. Bu nedenle, matematiksel modelin bir tekillik yakınındaki uzay-zamanın iyi bir tanımı olmasının beklenemeyebileceğini savundular. Bunun sebebi, kütle çekim kuvvetini tanımlayan genel göreliliğin (<a href="../Text/Section0004.xhtml">Bölüm 1</a>'de de belirttiğimiz gibi), klasik bir kuram olması ve bildiğimiz diğer tüm kuvvetleri etkileyen kuantum kuramının belirsizliğini kapsamamasıydı. Bu tutarsızlık, çoğu zaman, evrenin çoğunda önemli değildir. Çünkü uzay-zamanın büküldüğü ölçek çok büyüktür ve kuantum etkilerinin önemli olduğu ölçek ise çok küçüktür. Ancak bir tekillik yakınında bu iki ölçek kıyaslanabilecek ve kuantum etkileri önemli olacaktır. Penrose ve benim tekillik önermelerimizin ortaya koyduğu olgu, klasik uzay-zamanımızın kuantum kütle çekiminin önemli olduğu bölgeler vasıtasıyla geçmişe ve olasılıkla da geleceğe bağlı olmasıdır. Evrenin başlangıcı ve kaderini anlamak için, kütle çekim ile ilgili bir kuantum kuramına ihtiyacımız vardır. Üstelik bu, kitabın ağırlıklı konusu olacaktır.
          </div>

          <div>
            Sonlu sayıda parçacığa sahip, atom gibi sistemlerle ilgili kuantum kuramları, 1920'lerde Heisenberg, Schrödinger ve Dirac tarafından formülleştirildi. (Dirac Cambridge’deki sandalyemin önceki bir başka sahibiydi, ancak bu sandalye henüz motorlu değildi.) Bununla birlikte, kuantum fikirleri elektrik, manyetizma ve ışığı tanımlayan Maxwell alanına genişletildiğinde zorluklarla karşılaşıldı.<br />
          </div>

          <div>
            <img alt="sekil2.9" src="../Images/sekil2.9.jpg" width="95%" /><br />
          </div>

          <div style="text-align: center;">
            <b>Şekil 2.9 İlerleyen İle Salınan Sarkacın İlişkisi</b><br />
          </div>

          <div style="text-align: center;">
            <b><br /></b>
          </div>

          <div style="text-align: justify;">
            <i>Elektromanyetik radyasyon, elektriksel ve manyetik alanları dalganın hareket yönüne dik yönlerde bir sarkaç gibi salınım yaparak, boşlukta bir dalga biçiminde ilerler. Bu ışınım farklı dalga boylarındaki alanlardan meydana gelebilir.</i><br />
          </div>

          <div style="text-align: justify;">
            <div>
              Maxwell alanının farklı dalga boylarından (bir dalga tepesi ile diğeri arasındaki mesafeden) meydana geldiği düşünülebilir. Alan, bir dalgada bir sarkaç gibi bir değerden diğerine salınır (<a href="../Images/sekil2.9.jpg">Şekil 2.9</a>).
            </div>

            <div>
              Kuantum kuramına göre, bir sarkacın en alt konumu (ground State) veya en düşük enerji durumu, sadece en düşük enerji noktasında durarak doğrudan yeri işaret etmez. Bunun hem belirli bir konumu hem de sıfır değerinde belirli bir hızı olacaktır. Bu durum, hem konumun hem de hızın aynı anda ölçülmesini yasaklayan belirsizlik ilkesinin çiğnenmesidir. Konumdaki belirsizliğin, momentumdaki belirsizlikle çarpımı, Planck sabiti olarak bilinen, belirli bir nicelikten büyük olmalıdır, ki bu sayının yazılması çok uzun sürdüğü için, onun yerine h simgesini kullanırız.
            </div>

            <div>
              <img alt="sekil2.10" src="../Images/sekil2.10.jpg" width="95%" /><br />
            </div>

            <div>
              <div>
                <b>Şekil 2.10 Olasılık Dağılımı İle Sarkacın İlişkisi</b>
              </div>

              <div>
                <i>Heisenberg ilkesine göre; bir sarkacın sıfır hızla, mutlak şekilde doğrudan yeri işaret etmesi olanaksızdır. Kuantum kuramı, sarkacın, en düşük enerji konumunda bile, minimum miktarda titreşmesi gerektiğini öngörür.</i>
              </div>

              <div>
                <i>Yani, sarkacın konumu, bir olasılık dağılımı ile belirlenecektir. Taban halinde, en büyük olasılığa sahip konum, aşağı doğru yönlenir. Ancak düşeyle küçük bir açı yapma olasılığı da vardır.</i>
              </div>
            </div>

            <div>
              <div>
                Yani bir sarkacın en alt konumu veya en düşük enerjili durumunun, sanıldığı gibi, sıfır enerjisi yoktur. Bir sarkacın veya salınım yapan herhangi bir sistemin en alt konumunda bile, minimum miktarda, belirli bir sıfır noktası titreşimleri olmalıdır. Bunlar, sarkacın doğrudan yeri göstermek zorunda olmadığı, ayrıca düşeye yakın küçük bir açı da yapabileceği anlamına gelir (<a href="../Images/sekil2.10.jpg">Şekil 2.10</a>). Maxwell alanındaki dalgalar, boşlukta veya en düşük enerji durumunda bile, benzer biçimde, tam olarak sıfırlanmaz ve küçük boyutlara sahip olabilir. Sarkacın veya dalganın frekansı (dakikadaki salınımı) ne kadar yüksek olursa, taban durumunun enerjisi de o kadar yüksek olur.
              </div>

              <div>
                Maxwell ve elektron alanlarındaki taban durum titreşimlerinde yapılan hesaplamalar, elektronun kütle ve yükünün sonsuz olduğunu ortaya çıkarmıştır, ancak gözlemler bunu göstermez. Bununla birlikte, Richard Feynman, Julian Schwinger ve Schinichiro Tomanaga gibi fizikçiler, 1940'larda bu sonsuzlukların ortadan kaldırılması veya ''çıkarılması" ve kütle ile yükün sadece gözlenen sonlu değerleri ile uğraşmak için tutarlı bir yol geliştirdiler. Yine de, taban durum titreşimleri, hâlâ ölçülebilen ve yapılan deneyle uyuşan küçük etkilere neden oluyordu. Sonsuzlukların ortadan kaldırılması için benzer çıkarma tasarıları Chen Ning Yang ve Robert Mills tarafından ileri sürülen kuramdaki Yang-Mills alanında işe yarıyordu. Yang-Mills kuramı, Maxwell kuramının, zayıf ve güçlü nükleer kuvvetler adı verilen diğer iki kuvveti tanımlayan bir uzantısıdır. Bununla birlikte, taban durum titreşimlerinin kütle çekimi ile ilgili bir kuantum kuramında çok daha ciddi bir etkisi vardır. Her bir dalga boyunun yine bir taban durum enerjisi olacaktır. Maxwell alanının dalga boylarının kısalığı hakkında bir kısıtlama olmadığı için, uzay-zamanın herhangi bir bölgesinde sonsuz sayıda dalga boyu ve sonsuz miktarda taban durum enerjisi vardır. Enerji yoğunluğu, madde gibi bir kütle çekim kaynağı olduğu için, bu sonsuz enerji yoğunluğu, evrende uzay-zamanı tek bir noktaya bükmek için yeterli kütle çekimi bulunduğu anlamına gelmelidir, ki bu açıkça gerçekleşmemiştir.
              </div>

              <div>
                Taban durum titreşimlerinin, bir kütle çekim etkisinin bulunmadığı söylenerek, gözlem ve kuram arasındaki çelişki gibi görünen sorunun çözülmesi umulabilir. Ancak, bu işe yaramaz. Taban durum titreşimlerinin enerjisi, Casimir etkisiyle belirlenebilir. Eğer bir çift metal plakayı birbirine yakın paralellikte tutarsanız, plakalar arasındaki dalga boyu sayısının, dış taraftakilere göre biraz azalması gibi bir etki oluşur. Yani, plakalar arasındaki taban durum titreşimlerinin enerji yoğunluğu, hâlâ sonsuz olsa da, dış tarafta bulunan enerji yoğunluğundan sonlu bir değer kadar daha azdır (<a href="../Images/sekil2.11.jpg">Şekil 2.11</a>). Enerji yoğunluğundaki bu fark, plakaları birbirine çeken bir kuvveti ortaya çıkarır ve bu kuvvet deneysel olarak da gözlemlenmiştir. Kuvvetler tıpkı madde gibi, genel görelilikteki bir kütle çekim kaynağıdır, bu yüzden, bu enerji farkının kütle çekim etkisini yok saymak tutarlı olmayacaktır.
              </div>
            </div>

            <div>
              <img alt="sekil2.11" src="../Images/sekil2.11.jpg" width="95%" /><br />
            </div>

            <div>
              <div style="text-align: center;">
                <b>Şekil 2.11 Casimir Etkisi</b>
              </div>

              <div>
                <i>Taban durum titreşimlerinin varlığı, paralel metal plakalar arasındaki küçük bir kuvvet olan Casimir etkisi ile, deneysel olarak doğrulanmıştır.</i>
              </div>
            </div>

            <div>
              <img alt="sekil2.12" src="../Images/sekil2.12.jpg" width="95%" /><i><br /></i>
            </div>

            <div>
              <div style="text-align: center;">
                <b>Şekil 2.12 Dönme</b>
              </div>

              <table border="3">
                <tr>
                  <td>
                    <div>
                      Bütün parçacıkların, farklı yönlerden görünüşü ile ilgili, dönme (spin) adı verilen bir özelliği vardır. Buna, bir paket oyun kağıdı ile örnek verebiliriz. Önce maça asını düşünün. Bu, sadece tam bir tur veya 360 derece döndürürseniz aynı görünür. Bu nedenle bir spinli olduğu söylenir.
                    </div>

                    <div>
                      Buna karşın, kupa kızının iki başı vardır. Bu nedenle sadece yarım tur. yani 180 derece döndürülürse aynı olur.
                    </div>

                    <div>
                      Bu, iki spinlidir denir. Benzer şekilde, daha küçük dönüş kesirlerinde aynı görünecek üç veya daha fazla spinli nesneler düşünülebilir.
                    </div>

                    <div>
                      Spin ne kadar yüksek olursa, parçacığın aynı görünmesi için gereken tam bir turun kesri de o kadar küçük olur. Ancak dikkate değer bir gerçek sadece tam iki tur döndürdüğünüzde aynı görünen parçacıkların bulunmasıdır. Böyle parçacıklar 1/2 spine sahiptir.
                    </div>
                  </td>
                </tr>
              </table><br />
            </div>
          </div>
        </div>
      </div>
    </div>
  </div>

  <p><img alt="sekil2.12.2" src="../Images/sekil2.12.2.jpg" width="95%" /></p>

  <div>
    <br />

    <table border="3" style="float:right; margin-left:10px;" width="40%">
      <tr>
        <td>
          <div>
            <b>SIRADAN SAYILAR</b>
          </div>

          <div>
            <b>AXB=BXA</b>
          </div>

          <div>
            <b><br /></b>
          </div>

          <div>
            <b>GRASSMAN SAYILARI</b>
          </div>

          <div>
            <b>AXB=-BXA</b>
          </div>
        </td>
      </tr>
    </table>Bu problemin olası başka bir çözümü de; Einstein'ın, evrenin durağan bir modelini elde etmek amacıyla ortaya koyduğu gibi, kozmolojik bir sabitin bulunduğu varsayımına dayanır. Eğer bu sabitin sonsuz, negatif bir değeri olsaydı, serbest uzaydaki taban durum enerjilerinin sonsuz pozitif değerlerini etkisiz kılabilirdi. Ancak bu evrensel sabit, duruma özel gibi görünür, üstelik sıra dışı bir kesinliğe ayarlanması gereklidir.
  </div>

  <div>
    <div>
      Neyse ki 1970'te, taban durum titreşimlerinden kaynaklanan sonsuzlukları etkisiz kılmak için, doğal, fiziksel bir mekanizma sağlayan, tamamen yeni bir tür simetri bulundu. Süper simetri, modern matematiksel modellerimizin çeşitli yollarla tanımlanabilecek bir özelliğidir. Bu yollardan biri, uzay zamanın, gördüğümüz boyutların yanında, ek boyutlara da sahip olduğunu söylemektir. Bunlar sıradan gerçek sayılar yerine, Grassmann değişkenleri olarak adlandırılan sayılarla ölçüldüklerinden Grassmann boyutları olarak adlandırılırlar. Sıradan sayılar yer değiştirir, yani, bunları çarpma sıranız far etmez: 6 kere 4, 4 kere 6 ile özdeştir. Ancak Grassmann değişkenleri, biri zıt işaret almak üzere yer değiştirir: x kere y, -y kere x ile aynıdır.
    </div>

    <div>
      Süper simetri ilk defa bir uzay-zamandaki hem sıradan sayı boyutlarının hem de Grassmann boyutlarının eğri değil, düz olduğu madde alanları ve Yang-Mills alanlarındaki sonsuzlukların ortadan kaldırılması için düşünüldü. Ancak bunun eğri olan sıradan sayılara ve Grassmann boyutlarına genişletilmesi doğaldı. Bu durum, farklı miktarlarda süper simetriye sahip, süper kütle çekimi adı verilen kuramları ortaya çıkardı. Süper simetrinin sonuçlarından biri ise, her alan veya parçacığın kendisininkinden 1/2 büyük veya 1/2 küçük bir spine sahip bir "süper eş"inin bulunmasının gerekmesidir.
    </div>

    <div>
      <img alt="sekil2.13" src="../Images/sekil2.13.jpg" width="95%" /><br />
    </div>

    <div>
      <div style="text-align: center;">
        <b>Şekil 2.13</b>
      </div>

      <div>
        Evrendeki bilinen bütün parçacıklar, iki gruptan birine fermiyonlara (fermion) veya bozonlara (boson) aittir. Fermiyonlar (1/2 spin gibi) tam sayının yarısı değerinde spine sahiptir ve sıradan maddeyi meydana getirir. Taban durum enerjileri negatiftir.
      </div>

      <div>
        Bozonlar (0, 1, 2 gibi) tam sayı değerinde spine sahip parçacıklardır ve bunlar fermiyonlar arasındaki, kütle çekim kuvveti ve ışık gibi kuvvetleri ortaya çıkarır. Taban durum enerjileri pozitiftir. Süper kütle çekimi kuramı, her bir fermiyon ve her bir bozonun kendisininkinden 1/2 büyük veya 1/2 küçük spine sahip bir süper eşin olduğunu varsayar. Örnek olarak bir foton (ki bu bir bozondur) "bir" değerinde bir spine sahiptir. Fotonun süper eşi fotino (photino) 1/2 değerinde spine sahiptir ve bu durum onu bir fermiyon yapar. Bu nedenle, taban durum enerjisi negatiftir.
      </div>

      <div>
        Bu süper kütle çekimi düzeninde, eşit sayıda bozon ve fermiyon bulunduğu sonucuna varırız. Bozonların taban durum enerjilerinin pozitif tarafta ağırlıklı olması ve fermiyonların negatif tarafta olması ile, en alt durum enerjileri birbirini etkisiz kılarak en büyük sonsuzluktarı ortadan kaldırır.
      </div>

      <div>
        <img alt="resim21" src="../Images/resim21.jpg" width="95%" /><br />
      </div>

      <div>
        <img alt="resim21" src="../Images/sekil2.14.jpg" width="95%" /><br />
      </div>

      <div style="text-align: justify;">
        <div>
          Spini tam sayı olan (0, 1, 2, vb.) bozonların taban durum enerjileri pozitiftir. Buna karşılık, yarım sayılı (1/2, 3/2, vb.) spine sahip fermiyonların taban durum enerjileri negatiftir. Eşit sayıda bozon ve fermiyon bulunduğu için, en büyük sonsuzluklar süper kütle çekim kuramlarında ortadan kalkar (<a href="../Images/sekil2.13.jpg">Şekil 2.13</a>).
        </div>

        <div>
          Geriye, daha küçük, ama hâlâ sonsuz niceliklerin bırakılmış olabileceği olasılığı kalıyordu. Kimsenin, bu teorilerin, gerçekten de tam olarak sonlu olup olmadığını hesaplayacak sabrı yoktu. İyi bir öğrencinin bunu hesaplamasının iki yüz yıl süreceği tahmin ediliyordu. Üstelik daha ikinci sayfada bir hata yapmadığını nereden bilecektiniz ki? 1965'e kadar, çoğu kişi, hızla süper simetrik süper kütle alanlarında sonsuzluk olamayacağı inancındaydı.
        </div>

        <div>
          Bu inanç, ansızın değişiverdi. İnsanlar, süper kütle çekim kuramlarında sonsuzluğun olmaması için hiçbir sebep bulunmadığını kavradı. Dahası bu, onların kuram olarak, ölümcül hatalar taşıdığı anlamına geliyordu. Süper simetrik sicim kuramının, kütle çekim ile kuantum kuramını birleştirmenin tek yolu olduğu söyleniyordu. Sicimler, tıpkı gündelik deneyimlerdeki adaşları gibi, tek boyutta uzanan nesnelerdir. Sadece uzunlukları vardır. Sicim teorisindeki sicimler, fondaki bir uzay zamanda hareket ederler. Sicimlerdeki dalgalanmalar parçacıklar olarak yorumlanır (<a href="../Images/sekil2.14.jpg">Şekil 2.14</a>).
        </div>

        <div>
          <img alt="sekil2.14" src="../Images/sekil2.14.jpg" width="95%" /><br />
        </div>

        <div style="text-align: center;">
          <b>Şekil 2.14 Sicim Salınımları</b>
        </div>

        <div style="text-align: center;">
          <div style="text-align: justify;">
            <i>Sicim teorisindeki temel nesneler, boşlukta tek bir nokta kaplayan parçacıklar değil, tek boyutlu sicimlerdir. Bu sicimlerin uçları olabilir veya kapalı ilmiklerle kendileri ile birleşebilirler.</i>
          </div>

          <div style="text-align: justify;">
            <i>Sicim kuramındaki sicimler, tıpkı bir keman teli gibi, dalga boyları iki uca tam olarak denk gelen, belirli titreşim desenlerini veya rezonans frekanslarını destekler.</i>
          </div>

          <div style="text-align: justify;">
            <i>Ancak keman tellerinin farklı rezonans frekanstarı farklı notalar çıkarırken, bir sicimin farklı salınımları temel parçacıklar olarak yorumlanan farklı kütlelere ve kuvvet yüklerine neden olur. Kabaca, sicimdeki salınımın dalga boyu ne kadar kısa olursa, parçacığın kütlesi de o kadar büyük olur.</i>
          </div>
        </div>

        <div>
          Eğer sicimlerin sıradan sayı boyutları olduğu kadar Grassmann boyutları da varsa, dalgalanmalar bozonlara ve fermiyonlara karşılık gelir. Pozitif ve negatif taban durum enerjileri bu durumda birbirini o kadar etkisiz kılacaktır ki, küçük bile olsa, hiçbir sonsuzluk bulunmayacaktır. Sicimlerin, Her Şeyin Kuramı (Theory of Everything) - TOE olduğu iddia ediliyordu.
        </div>

        <div>
          Gelecekteki bilim tarihçileri, kuramsal fizikçiler arasındaki görüş değişikliklerini incelemeyi ilginç bulacaktır. Sicimler birkaç yıl boyunca üstünlük kazandı ve süper kütle çekimi, düşük enerjide geçerli yaklaşık bir kuram olarak bir kenara atıldı. Her ne kadar düşük enerjiler bu kapsamda bir TNT patlamasındaki parçacıkların sahip olduğundan milyar kere milyar daha az enerjiye sahip parçacıklar anlamına gelse de, "düşük enerji" nitelemesinin özellikle aleyhte olduğu düşünülüyordu. Eğer, süper kütle çekim, sadece bir düşük enerji yaklaşımı idiyse, evrenin temel kuramı olduğu iddia edilemezdi. Onun yerine, temelini oluşturan kuramın, olası beş süper sicim kuramlarından biri olduğu varsayıldı. Ancak bu beş adet sicim kuramından hangisi evrenimizi tanımlıyordu? Üstelik sicim kuramı, sicimlerin fondaki düz bir uzay-zamanda hareket eden, bir uzay boyutuna ve bir zaman boyutuna sahip yüzeyler şeklinde tasvir edildiği yaklaşımın ötesinde nasıl formülleştirilebilirdi? Sicimler fondaki uzay zamanı bükmez miydi?
        </div>
      </div>

      <div style="text-align: justify;">
        <div>
          Sicim kuramının her şeyi açıkça ortaya çıkarmadığı, 1985'ten sonraki yıllarda belirginleşti. Bir başlangıç noktası olarak, sicimlerin birden fazla boyutta uzatılabilen nesnelerden meydana gelen, geniş çaplı bir sınıfın sadece bir elemanı olduğu anlaşıldı. Benim gibi, Cambridge'in Uygulamalı Matematik ve Kuramsal Fizik Bölümü'nün bir üyesi olan ve bu nesneler üzerindeki temel çalışmaların çoğunu gerçekleştiren Paul Townsend onlara "p-zar" (p-brane, İngilizce membrane kelimesinden, Ç.N.) adını verdi. Bir p-zarın, p boyutta uzunluğu vardır. Buna göre: p= 1 olan bir zar, bir sicimdir, p=2 olan bir zar bir yüzey veya membrandır, vb. (<a href="../Images/sekil2.15.jpg">Şekil 2.15</a>). p= 1 sicim durumunu, diğer p değerlerine göre kayırmanın hiçbir nedeni yokmuş gibi görünür. Bunun yerine, p-zar demokrasisini kabul etmemiz gerekir: bütün p-zarlar eşit yaratılmıştır.
        </div>

        <div>
          <img alt="sekil2.15" src="../Images/sekil2.15.jpg" width="95%" /><br />
        </div>

        <div style="text-align: center;">
          <b>Şekil 2.15</b>
        </div>

        <div>
          Bütün p-zarlar, 10 veya 11 boyuttaki süper kütle çekim kuramı eşitliklerinin çözümleri olarak bulunabilir. 10 veya 11 boyut, bize, gördüğümüz uzay zaman gibi gelmez. Ancak temel fikir, diğer 6 veya 7 boyutun kıvrılarak çok küçülmesi nedeniyle, onları fark etmememizden kaynaklanır. Çünkü bizler, sadece geriye kalan büyük ve düze yakın 4 boyutun farkındaydık.
        </div>

        <div>
          Kişisel olarak şunu belirtmeliyim ki ben ek boyutlara inanma konusunda isteksiz davranmışımdır. Ancak bir pozitivist olduğum için, "Ek boyutlar gerçekten var mı?" sorusunun hiçbir anlamı yoktur Sorulabilecek tek şey, ek boyutları olan matematiksel modellerin, Evrenin iyi bir tanımını sağlayıp sağlamadığıdır. Bugüne kadar bunların açıklanması için ek boyutlar gerektiren hiçbir gözlemimiz olmadı Bununla birlikte, onları Cenevre’deki Büyük Hadron Çarpıştırıcısı'nda (Large Hadron Collider) gözlemleme olasılığımız vardır. Ancak, ben de dahil olmak üzere, birçok, kişiyi ek boyutlara sahip modelleri ciddiye alma konusunda ikna eden olgu modeller arasında ikilikler adı verilen, umulmadık bir ilişki ağı bulunmasıydı. Bu ikilikler, modellerin özellikle denk olduğunu gösterir, yani, modeller M kuramı olarak adlandırılan, temel aynı kuramın sadece farklı yönleridir. Bu ikilik ağını doğru yolda olduğumuzun bir işareti olarak görmemek, biraz da, Tanrı'nın, Darwini hayatın evrimi konusunda yanlış yola sevk etmek için, kayalara fosiller yerleştirdiğine inanmaya benzer.
        </div>

        <div>
          <br />
        </div>
      </div>
    </div>

    <div>
      <img alt="resim22" src="../Images/resim22.jpg" width="95%" /><br />
    </div>

    <div>
      <img alt="sekil2.16" src="../Images/sekil2.16.jpg" width="95%" /><br />
    </div>

    <div style="text-align: center;">
      <b>Şekil 2.16 Birleşik Bir İskelet</b>
    </div>

    <div style="text-align: justify;">
      Bu ikilikler, süper sicim kuramlarının, beşinin de, aynı fiziği tanımladığını ve süper kütle çekimine de fiziksel olarak denk olduğunu gösterir (<a href="../Images/sekil2.16.jpg">Şekil 2.16</a>). Süper sicimlerin, süper kütle çekiminden daha önemli olduğu veya süper kütle çekiminin süper sicimden daha önemli olduğu söylenemez. Onlar daha çok, temeldeki aynı kuramın farklı ifadeleridir ve her biri, farklı tipteki durumlardaki hesaplamalarda faydalıdır. Sicim kuramlarının sonsuzlukları olmadığı için, yüksek enerjili birkaç parçacık çarpışıp birbirini yok ettiğinde gerçekleşecekleri hesaplamak için yararlıdır. Bununla birlikte, çok sayıda parçacığın enerjisinin evreni nasıl büktüğünün veya kara delik gibi bir uç durumu nasıl meydana getirdiğinin anlaşılmasında pek işe yaramaz. Bu durumlar için süper kütle çekimi gereklidir, bu, temel olarak Einstein'ın eğri uzay-zaman kuramıdır, ancak ek birtakım madde türleri içerir. İlerleyen sayfalarda esas olarak bu fikri kullanacağım.<b><br /></b>
    </div>

    <div style="text-align: justify;">
      <img alt="sekil2.17" src="../Images/sekil2.17.jpg" width="95%" /><b><br /></b>
    </div>

    <div style="text-align: center;">
      <b>Şekil 2.17</b>
    </div>

    <div style="text-align: justify;">
      <div>
        İçinde, bilinen gerçek zamana dik açıda hayali bir zaman doğrultusu olan matematiksel bir model meydana getirilebilir. Model, gerçek zamandaki terimleri cinsinden hayali zamandaki geçmişi belirleyecek kurallara sahiptir ve bu işlemin tersi de söz konusudur.
      </div>

      <div style="text-align:center; font-weight: bold;">
        <img alt="sekil2.18" src="../Images/sekil2.18.jpg" width="40%" /><br />
      </div>

      <div style="text-align:center; font-weight: bold;">
        Şekil 2.18
      </div>

      <div style="text-align: justify;">
        <div>
          <i>Hayali sayılar, matematiksel bir yapıdır. Elinize, hayali sayıları olan bir kredi kartı faturası geçemez.</i>
        </div>

        <div>
          <div>
            Kuantum kuramının zaman ve uzaya şekil verme biçimini tanımlamak için, hayali zaman fikrini ortaya çıkarmak yararlıdır. Hayali zaman, size, bilimkurgudan çıkmış gibi gelebilir. Ancak, iyi tanımlanmış, matematiksel bir kavramdır: zaman hayali (imajiner) sayılarla ölçülür. 1, 2, -3, 5 gibi sıradan normal sayıların, soldan sağa sıralanarak bir doğru üzerindeki konumlara karşılık geldiği düşünülebilir. Sıfır ortada, pozitif gerçek sayılar sağ tarafta ve negatif gerçek sayılar sol taraftadır (<a href="../Images/sekil2.17.jpg">Şekil 2.17</a>).
          </div>

          <div>
            Daha sonra, hayali sayılar, düşey bir doğrudaki konumlara karşılık gelecek şekilde gösterilebilir. Sıfır yine ortadadır. Pozitif hayali sayılar yukarı, negatif hayali sayılar ise aşağı yöndedir. Bu şekilde, hayali sayılar, sıradan gerçek sayılarla dik açı yapan, yeni bir sayı türü olarak düşünülebilir. Matematiksel bir yapı oldukları için, fiziksel bir algılama gerektirmezler, hayali sayıda portakal veya hayali bir kredi kartı faturası olamaz (<a href="../Images/sekil2.18.jpg">Şekil 2.18</a>).
          </div>

          <div>
            Bunun, hayali sayıların gerçek dünyayla bir alakası bulunmayan, sadece matematiksel bir oyun anlamına geldiğini düşünebilirsiniz. Bununla birlikte, pozitivist açıdan bakıldığında, bir kişi neyin gerçek olduğunu belirleyemez. Yapabileceği tek şey, içinde yaşadığımız evreni tanımlayan matematiksel modeli bulmaktır. Hayali zamanı kapsayan matematiksel bir model, sadece önceden gözlemlediğimiz etkileri değil, ölçemediğimiz ancak başka nedenlerle inandığımız etkileri de bildirir. Öyleyse gerçek nedir, hayal nedir? Yoksa, aradaki fark sadece beynimizde midir?
          </div>

          <div>
            <img alt="sekil2.19" src="../Images/sekil2.19.jpg" width="95%" /><br />
          </div>

          <div>
            <div style="text-align: center;">
              <b>Şekil 2.19</b>
            </div>

            <div>
              <i>Klasik genel göreliliğin gerçek zamanlı uzay-zamanında, zaman uzay doğrultularından ayrılmıştır. Çünkü; bir gözlemcinin geçmişi boyunca artabilen veya azabilen uzay doğrultularının aksine, zaman sadece bu geçmiş boyunca artar. Buna karşın, kuantum kuramının hayali zaman doğrultusu, başka bir uzay doğrultusu gibidir. Bu yüzden artabilir veya azalabilir.</i>
            </div>
          </div>

          <div>
            <div>
              Einstein'ın klasik (yani kuantum dışı) genel görelilik kuramı, gerçek zaman ile uzayın üç boyutunu, dört boyutlu bir uzay zamanda birleştirdi. Ancak gerçek zaman, uzaysal üç doğrultudan ayrılmıştı. Bir gözlemcinin dünya çizgisi veya geçmişi, hep gerçek zaman yönünde artıyordu (yani, zaman hep geçmişten geleceğe ilerliyordu), ancak bu uzaysal üç doğrultunun herhangi birinde artabilir veya azalabilirdi. Başka bir deyişle, uzaydaki doğrultu değiştirilebilirdi, ama zamandaki değiştirilemezdi (<a href="../Images/sekil2.19.jpg">Şekil 2.19</a>).
            </div>

            <div>
              Buna karşın, hayali zaman, gerçek zamanla dik açılar yaptığı için, dördüncü bir uzaysal doğrultu gibi davranır. Bu nedenle, hayali zaman, sadece bir başlangıç veya sona sahip olabilen ya da daireler çizebilen normal gerçek zamanlı, demiryolundan daha geniş bir olasılık yelpazesine sahip olacaktır. Zamanın bir şekle sahip olmasının nedeni, bu hayali anlayıştır.
            </div>
          </div>

          <div>
            <img alt="sekil2.20-21" src="../Images/sekil2.20-21.jpg" width="95%" /><br />
          </div>

          <div>
            <img alt="resim23" src="../Images/resim23.jpg" width="95%" /><br />
          </div>

          <div>
            <img alt="resim24" src="../Images/resim24.jpg" style="float:right; margin-left:20px;" width="35%" />

            <div>
              Olasılıkların bazılarını görmek için, Dünya'nın yüzeyi gibi, küre şeklindeki bir hayali zaman uzay-zamanını düşünün. Hayali zamanın, boylam dereceleri olduğunu varsayın (<a href="../Images/sekil2.20-21.jpg">Şekil 2.20</a>). Böylece evrenin hayali zamandaki tarihi Güney Kutbu'nda başlayacaktır. "Başlangıçtan önce ne oldu?" diye sormanın hiçbir anlamı olmayacaktır. Bu tür zamanlar, Güney Kutbu'nun güneyindeki noktalar kadar tanımsızdır. Güney Kutbu, Dünyanın yüzeyindeki mükemmel ve düzgün bir noktadır ve aynı kanunlar, başka noktalarda olduğu gibi, orada da geçerlidir. Bu olgu, evrenin, hayali zamandaki başlangıcının, uzay-zamanın muntazam bir noktası olabileceğine ve aynı kanunların, evrenin geri kalanında olduğu gibi, başlangıçta da geçerlilik kazanabileceğine işaret eder (evrenin kuantum başlangıcı ve evrimini bir sonraki bölümde ele alacağız).
            </div>

            <div>
              Olası diğer bir davranış ise, hayali zamanın, Dünya üzerindeki enlem dereceleri olduğu varsayılarak tanımlanabilir. Bütün boylam çizgileri Kuzey ve Güney Kutbu'nda birleşir (<a href="../Images/sekil2.20-21.jpg">Şekil 2.21</a>). Böylece zaman, hayali zamandaki veya boylam derecelerindeki bir artışın bir kişiyi aynı noktada tutması gibi, orada da sabit kalır. Bu durum normal zamanın, bir kara deliğin ufkunda durmasına çok benzer. Şunu anladık ki, (her ikisi de duran veya ikisi de durmayan) gerçek ve hayali zamanın durması, kara delikler için de keşfettiğim gibi, uzay-zamanın bir sıcaklığa sahip olduğu anlamına gelir. Bir kara delik, sadece bir sıcaklığa sahip olmakla kalmaz, aynı zamanda, entropi ile adlandırılan bir niceliği varmış gibi de davranır. Entropi, kara deliğin sadece kütle, spin ve yükünü gözlemleyebilen bir gözlemciye farklı görünmeden sahip olabileceği dahili durum (iç kısmındaki yapılandırılma şekli) sayısının bir ölçüsüdür. Bu kara delik entropisi 1974'te keşfettiğim çok basit bir formülle belirlenir. Kara delik, ufkunun alanına eşittir: ufuk alanının temel her bir birimi için, kara deliğin içsel durumu hakkında bir miktar bilgi vardır. Bu durum, kuantum kütle çekimi ile (entropinin incelenmesini de kapsayan) termodinamik, yani ısıbilim arasında sıkı bir bağlantı olduğunu gösterir. Ayrıca, kuantum kütle çekiminin holografi de gösterebileceğini belirtir (<a href="../Images/sekil2.22.2.jpg">Şekil 2.22</a>).
            </div>

            <div>
              <img alt="sekil2.22.1" src="../Images/sekil2.22.1.jpg" width="90%" /><br />
            </div>

            <table border="3" style="background:pink; float:left; margin-right:20px; margin-left:34px;" width="40%">
              <tr>
                <td><b>HOLOGRAFİK İLKE</b><br />
                Bir kara deliği çevreleyen ufkun yüzey alanının, kara deliğin entropisinin ölçüsü olduğunun anlaşılması insanları, uzayın kapalı herhangi bir bölgesinin entropisinin, bölgeyi çevreleyen yüzey alanının dörtte birini hiçbir zaman aşamayacağını savunmaya yöneltmiştir. Entropinin sadece, bir sistemin içerdiği toplam bilginin bir ölçüsü olması, üç boyutlu dünyadaki bütün olgularla ilgili bilgilerin, holografik bir görüntü gibi, iki boyutlu sınırında depolanacağını gösterir. Dünya, kesin anlamda, iki boyutlu olacaktır.</td>
              </tr>
            </table>

            <div>
              Uzay-zamanın bir bölgesindeki kuantum durumları hakkındaki bilgiler, bölgenin iki boyutu eksik sınırında, bir şekilde kodlanmış olabilir. Kuantum kütle çekiminin holografik ilkeyi kapsaması, kara deliklerin içindekileri izleyebileceğimiz anlamına gelebilir. Bu durumun önem kazanması, kara deliklerden yayılan radyasyonu öngörebilmemize bağlıdır. Eğer bunu yapamazsak, geleceği istediğimi: mutlaklıkla öngöremeyiz. Bu konuyu Bölüm 4’te, holografiyi ise, Bölüm 7'de ele alacağız. Öyle görünüyor ki, belki de bir 3-zar - geri kalan boyutların kıvrılarak çok küçüldüğü, beş boyutlu bir bölgenin sınırı olan dört boyutlu - üç uzay ve bir de zaman boyutuna sahip bir yüzey - üzerinde yaşıyoruz. Dünyanın bir zar üzerindeki durumu, beş boyutlu bölgede gerçekleşenleri kodluyor.
            </div>

            <div>
              <img alt="sekil2.22.2" src="../Images/sekil2.22.2.jpg" width="95%" /><br />
            </div>

            <div>
              <div style="text-align: center;">
                <b>Şekil 2.22</b>
              </div>

              <div>
                Holografi, esasen, dalga desenlerinin girişimi ile ilgili bir olgudur. Tek bir lazerden gelen ışık ayrı iki (a) ve (b) demetine ayrıldığında, hologramlar meydana getirilir. Biri (b) nesneden, (c) ışığa duyarlı bir plaka (d) üzerine yansır. Diğeri (a) ise, bir mercekten (e) geçer ve yansıtılan (b) ışıkla çarpışarak plaka üzerinde bir girişim deseni yaratır.
              </div>

              <div>
                Banyo edilmiş plakadan bir lazer geçirildiğinde, orijinal nesnenin üç boyutlu, tam bir görüntüsü belirir. Bir gözlemci. bu holografik görüntünün çevresinde hareket ederek normal bir fotoğrafın gösteremeyeceği, bütün gizlenen yüzleri görebilir.
              </div>

              <div>
                Sol taraftaki plakanın iki boyutlu yüzeyindeki, küçük herhangi bir parça, normal bir fotoğrafın aksine, görüntünün tamamını yeniden yapılandırmak için gereken bütün bilgileri içerir.
              </div>
            </div>
          </div>
        </div>
      </div>
    </div>
  </div>
</body>
</html>
