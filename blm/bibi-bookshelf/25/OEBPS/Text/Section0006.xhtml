<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h1 style="text-align: center;">Bölüm 3&nbsp;</h1>

  <div style="text-align: center; font-size:25px;">
    Ceviz Kabuğundaki Evren
  </div>

  <div style="text-align: center; font-size:25px;">
    <br />
  </div>

  <div style="text-align: center; font-size:17px;">
    Evrenin birden fazla belirlenen, birden fazla geçmişi vardır.
  </div>

  <div style="text-align: center; font-size:17px;">
    <br />
  </div>

  <div style="text-align: center; font-size:17px;">
    <br />
  </div>

  <div style="text-align: center;">
    <img alt="resim3.1" src="../Images/resim3.1.png" width="20%" /><br />
  </div>

  <div style="text-align: center;">
    <br />
  </div>

  <div style="text-align: center;">
    <br />
  </div>

  <div style="text-align: center;">
    <img alt="resim3.2" src="../Images/resim3.2.jpg" width="95%" /><br />
  </div>

  <div style="text-align: justify;">
    <i>Bir uzay mekiği misyonu tarafından yükseltilen Hubble uzay teleskopu mercek ve aynaları. Aşağıda Avustralya görülebilir.</i><br />
  </div>

  <div style="text-align: center;">
    <br />
  </div>

  <div style="text-align: center;">
    <br />
  </div>

  <div style="text-align: center;">
    <div>
      Bir ceviz kabuğunda hapsolabilir ve kendimi
    </div>

    <div>
      <br />
    </div>

    <div>
      sonsuz uzayın bir kralı sayabilirdim
    </div>

    <div>
      <br />
    </div>

    <div>
      - Shakespeare,<br />
    </div>

    <div>
      <br />
    </div>

    <div>
      Hamlel, 2. Perde, Sahne 2
    </div>

    <div>
      <br />
    </div>

    <div>
      <br />
    </div>

    <div>
      <br />
    </div>

    <table style="float:right;" width="30%">
      <tr>
        <td><img alt="resim3.3" src="../Images/resim3.3.jpg" style="float:right;" width="100%" /></td>
      </tr>

      <tr>
        <td>
          <div style="text-align: right;">
            <b>Yukarıda: Prometheus.</b>
          </div>

          <div style="text-align: right;">
            <div style="text-align: left; display: inline !important;">
              <b style="text-align: center;">İ.Ö. 6. yüzyıl</b>
            </div>
          </div>

          <div style="text-align: right;">
            <div style="text-align: left; display: inline !important;">
              <b style="text-align: center;">Etrüsk vazo resmi.</b>
            </div>
          </div>
        </td>
      </tr>

      <tr>
        <td></td>
      </tr>
    </table>

    <div style="text-align: justify;">
      <div>
        Kimbilir, belki de Hamlet, biz insanlar fiziksel olarak ne kadar kısıtlanmış olsak bile, beyinlerimizin evrenin tamamını keşfetmek ve Uzay Yolun'un bile gitmeye korktuğu - sadece karabasanların izin verdiği - yerlere cesurca gitmekte özgür olduğunu anlatmak istiyordur...
      </div>

      <div>
        Evren, gerçekte sonsuz mu yoksasadece çok mu büyük? Ayrıca ölümsüz mü yoksa sadece uzun ömürlü mü? Sonlu beyinlerimiz, sonsuz bir uzayı nasıl kavrayabilir? Buna çaba göstermemiz bile bizim için küstahlık olmaz mı? Klasik mitolojide insanların kullanması için, ateşi Zeus'tan çalan ve cüretinin bedeli olarak bir kayaya zincirlenerek bir kartalın, ciğerinden parçalar koparmasıyla cezalandırılan prometheus'un kaderini göze mi alıyoruz?
      </div>

      <div>
        Ders verici bu hikayeye rağmen, evreni anlamaya çalışmamız gerektiğine inanıyorum. Kozmosu anlama konusunda, özellikle de son birkaç yılda önemli bir ilerleme kaydettik. Henüz elimizde evrenin tam bir tanımı yoktur, ancak bunun da gerçekleşmesi pek uzak olmayabilir.
      </div>

      <div>
        <img alt="sekil3.1" src="../Images/sekil3.1.jpg" width="95%" /><br />
      </div>

      <div style="text-align: center;">
        <b>Şekil 3.1</b>
      </div>

      <div>
        <i>Evrenin derinliklerine baktığımızda, milyar ve milyarlarca galaksi görürüz. Galaksiler türlü şekil ve boyutlarda olabilir elips veya Samanyolu'muz gibi spiral olabilirler.</i>
      </div>

      <div>
        <div>
          Uzay hakkındaki en belirgin şey, sürekli uzanıp gittiğidir. Bu, uzayın derinliklerini araştırmamıza olanak tanıyan Hubble teleskopu gibi modern araçlarla kanıtlandı. Gördüğümüz şey, çeşitli şekil ve boyutlarda milyarlarca, milyarlarca galaksidir (<a href="../Images/sekil3.1.jpg">Şekil 3.1</a>). Her bir galaksi sayısız yıldız içeriyor, birçoğunun etrafında da gezegenler bulunuyor. Biz ise Samanyolu spiral galaksisinin dış tarafındaki kollardan birinde bulunan bir yıldızın yörüngesinde dönen bir gezegende yaşıyoruz. Spiral kollarındaki toz, evreni galaksi düzleminde görmemizi engeller, gene de düzlemin her iki tarafında, koni şeklinde, net bir görüş alanımız var. Üstelik, uzak galaksilerin yerlerini de belirleyebiliyoruz (<a href="../Images/sekil3.2.jpg">Şekil 3.2</a>).
        </div>

        <div>
          <img alt="sekil3.2" src="../Images/sekil3.2.jpg" width="95%" /><br />
        </div>

        <div style="text-align: center;">
          <b>Şekil 3.2</b>
        </div>
      </div>

      <div>
        <i>Gezegenimiz dünya (E), Samanyolu spiral galaksisinin dış bölgesindeki Güneş'in çevresinde döner. Spiral kollarındaki yıldız tozları, galaksi düzlemindeki görüşümüzü engeller, ancak bu düzlemin her iki tarafında da net bir görüş alanımız mevcuttur.</i>

        <div>
          Galaksilerin evren boyunca, yerel bazı yoğunlaşmalar ve boşluklar ile, yaklaşık olarak eşit biçimde dağıldığını görüyoruz. Galaksilerin yoğunluğu, çok uzak mesafelerde düşükmüş gibi görünüyor. Ancak, bunun sebebi, onların, bizim ayırt edemeyeceğimiz kadar uzakta ve silik olmalarıdır. Evren, gördüğümüz kadarıyla, uzayda sonsuza dek uzanmaktadır (<a href="../Images/sekil3.3.jpg">Şekil 3.3</a>).
        </div>

        <div>
          <img alt="sekil3.3" src="../Images/sekil3.3.jpg" width="95%" /><br />
        </div>

        <div>
          <div style="text-align: center;">
            <b>Şekil 3.3</b>
          </div>

          <div>
            <i>Galaksilerin, bazı yerel yoğunlaşmalar dışında, evren boyunca yaklaşık olarak eşit biçimde dağıldığını görüyoruz.</i>
          </div>
        </div>

        <div>
          <br />
        </div>

        <div>
          Her ne kadar evren, uzaydaki her konumda oldukça aynı görünse de, zaman geçtikçe kesinlikle değişiyor. Yirminci yüzyılın ilk yıllarına kadar, bu durumun farkına varılmadı. Bu zamana kadar, temel olarak evrenin zaman içerisinde sabit olduğu düşünülüyordu. Evren, sonsuz bir zamandır var olabilirdi. Ne var ki, bundan sadece anlamsız sonuçlar çıkardı. Eğer yıldızlar sonsuz bir süre boyunca radyasyon yaysaydı, evreni kendi sıcaklıklarına kadar ısıtmış olmazlar mıydı Gökyüzünün tamamı, geceleri bile gün kadar parlak olurdu, çünkü görüş alanındaki her bir hat bir yıldıza veya yıldızlar kadar sıcak oluncaya kadar ısıtılmış bir toz bulutuna ulaşacaktı (<a href="../Images/sekil3.4.jpg">Şekil 3.4</a>).
        </div>

        <div>
          <img alt="sekil3.4" src="../Images/sekil3.4.jpg" width="95%" /><br />
        </div>

        <div>
          <div style="text-align: center;">
            <b>Şekil 3.4</b>
          </div>

          <div>
            <i>Eğer evren, durağan ve her yönde sonsuz olsaydı, görüş alanındaki her hat bir yıldıza ulaşırdı, bu ise gökyüzünü geceleri güneş kadar parlak yapardı.</i>
          </div>
        </div>

        <div>
          <i><br /></i>
        </div>

        <div>
          Gökyüzünün geceleri karanlık olması konusunda hepimizin yaptığı gözlem çok önemlidir. Bu durum, evrenin bugün gördüğümüz halde hep var olmadığını ima eder. Sonlu bir süre önce yıldızların ışık saçmaya başlaması için bir şeylerin olması gerekir. Yanı çok uzaktaki yıldızların ışığı, henüz bize ulaşacak zamanı bulamamıştır. Bu durum, gökyüzünün geceleri her yönde parlamamasının nedenini açıklar.
        </div>

        <div>
          <div>
            Eğer yıldızlar hep orada bulunduysa, neden birkaç milyar yıl önce birden ışık saçmaya başladılar? Onlara parlama zamanının geldiğini bildiren saat neydi? Bu konu Emmanuel Kant gibi, evrenin hep varolduğuna inanan filozofların aklını kurcaladı. Ancak bu durum, çoğu insan için, evrenin sadece birkaç bin yıl önce, şu anki haline benzer biçimde yaratıldığı fikri ile tutarlılık gösteriyordu.
          </div>

          <div>
            Bununla birlikte, Vesto Slipher ve Edwin Hubble tarafından yirminci yüzyılın ikinci on yılında gerçekleştirilen gözlemlerle bu fikirde ayrılıklar belirmeye başladı. Hubble, 1923'te, nebula adı verilen silik ışık parçalarının, aslında, başka galaksiler, yani güneşimiz gibi yıldızlardan meydana gelen, ancak çok uzaklardaki topluluklar olduğunu keşfetti. Bu kadar küçük ve silik görünmeleri için, uzaklıklar o kadar büyük olmalıydı ki, onlardan yayılan ışığın bize ulaşması milyonlarca, hatta milyarlarca yıl sürüyordu. Bu, evrenin başlangıcının sadece birkaç bin yıl öncesinde olamayacağını kanıtladı.
          </div>

          <div>
            <img alt="sekil3.5" src="../Images/sekil3.5.jpg" width="90%" /><br />
          </div>

          <table border="1" style=" text-align: justify; background-color:pink;" width="90%">
            <tr>
              <td><b>DOPLER ETKİSİ</b><br />
              Hız ve dalga boyu arasındaki Doppler etkisi ilişkisi; her gün karşılaşılan bir deneyimdir. Başınızın üstünden geçen bir uçağı dinleyin; motorunun sesi daha yüksek bir perdede işitilir ve geçip kaybolduğunda da işitilme perdesi düşüş gösterir. Ses perdesinin daha yüksek olması, dalga boyu (bir dalga tepesi ile bir sonraki arasındaki mesafe) daha kısa olan ve daha yüksek bir frekanstaki (saniyedeki dalga sayısı) ses dalgalarına karşılık gelir. Bunun sebebi; uçak size doğru hareket ederken, bir sonraki dalga tepesini yayınladığında, size daha yakın olması ve dalga tepeleri arasındaki mesafeyi azaltmasıdır. Benzer şekilde, uçak uzaklaştıkça dalga boyları artar ve algıladığınız ses perdesi düşer.</td>
            </tr>
          </table>

          <div>
            <img alt="sekil3.5.1" src="../Images/sekil3.5.1.jpg" width="90%" /><br />
          </div>

          <div>
            <div style="text-align: center;">
              <b>Şekil3.5</b>
            </div>

            <div>
              <i>Doppler etkisi ışık dalgaları için de geçerlidir. Eğer bir galaksi Dünya'ya sabit bir uzaklıkta kalsaydı, tayftaki karakteristik çizgiler normal veya standart bir konumda görünecekti. Bununla birlikte, galaksi bizden uzaklaşıyorsa, dalgalar uzamış görünecek ve karakteristik çizgiler kırmızıya kayacaktır (sağda). Eğer galaksi bize yaklaşıyorsa, dalgalar sıkışmış gibi görünecek ve çizgiler maviye kayacaktır.</i>
            </div>
          </div>

          <div>
            <i><br /></i>
          </div>

          <div>
            Ancak, Hubble'ın keşfettiği ikinci olgu daha da dikkat çekiciydi. Astronomlar, diğer galaksilerden gelen ışığı analiz ederek yakınlaştıklarını mı yoksa uzaklaştıklarını mı ölçmenin mümkün olduğunu öğrenmişlerdi (<a href="../Images/sekil3.5.1.jpg">Şekil 3.5</a>). Dahası, şaşırtıcı biçimde, neredeyse bütün galaksilerin uzaklaştığını bulmuşlardı. Bunun da ötesinde, ne kadar uzakta olurlarsa, o kadar hızlı uzaklaşıyorlardı. Bu keşfin önemli imalarını kavrayan Hubble oldu: Her galaksi, bir diğerinden büyük ölçüde uzaklaşıyor, evren genişliyordu (<a href="../Images/sekil3.6.jpg">Şekil 3.6</a>).
          </div>
        </div>

        <div>
          <br />

          <table border="1" style="float:left; text-align:left;" width="30%">
            <tbody>
              <tr>
                <td style="font-size: 12px;">Hubble ve Slipher tarafından ölçümü yapılan (galaktik komşumuz Andromeda.<br />
                Slipher ve Hubble tarafından 1910 ile 1930 arasında yapılan keşiflerin Kronolojisi<br />
                <br />
                1912 —Slipher dört nebuladan gelen ışığı ölçerek üçünün kırmızıya kaydığını ancak Andromeda'nın maviye kaydığını buldu. Bunu, diğer nebulalar bizden uzaklaşırken Anromeda’nın bize yaklaşması şeklinde yorumladı.<br />
                1912-1914 —Slipher 12 tane nebulada daha ölçüm yaptı.<br />
                Biri dışında diğerleri kırmızıya kayıyordu.<br />
                1914 -Slipher buluşlarını Amerikan Astronomi Topluluğu’na sundu. Hubble bu sunumu duydu.<br />
                1918 —Hubble nebulaları incelemeye başladı.<br />
                1923 —Hubble (Andromeda da dahil olmak üzere) spiral nebulaların başka galaksiler olduğuna işaret etti.<br />
                1914-1925 Slipher ve diğerleri Doppler kaymalarını ölçmeye devam etti. 1925'teki skor 43 kırmızıya kaymaya 2 maviye kayma idi.<br />
                1929 —Hubble ve Milton -Doppler kaymalarını ölçmeye devam ettikten ve her galaksinin bir diğerinden büyük ölçüde uzaklaştığını bulduktan sonra - evrenin genişlediğini keşfettiklerini ilan etti.<br /></td>
              </tr>
            </tbody>
          </table>
        </div>

        <div>
          <img alt="sekil3.6.0" src="../Images/sekil3.6.0.jpg" width="60%" /><br />
        </div>

        <div>
          <div>
            Evrenin genişlediğinin keşfedilmesi, yirminci yüzyılın büyük mantıksal devrimlerinden biriydi. Bu, tam bir sürpriz oldu ve evrenin başlangıcı konusundaki tartışmanın akışını tamamen değiştirdi Eğer galaksiler birbirinden uzaklaşıyorsa, geçmişte birbirine daha yakın olmalıydı. Şu anki genişleme hızından, aslında on ila on beş milyar yıl önce birbirine çok daha yakın olduklarını tahmin edebiliyoruz. Roger Penrose ve ben, bir önceki bölümde de açıkladığımız gibi, Einstein'ın genel görelilik kuramının, evren ve zamanın büyük bir patlama ile başladığını ima ettiğini gösterdik. Geceleyin gökyüzünün karanlık olmasının sebebi şuydu: hiçbir yıldız on ila on beş milyar yıldan uzun zamandır, yani; büyük patlamadan bu yana geçen süreden beri parlayamazdı.
          </div>
        </div>

        <div>
          <br />
        </div>
      </div>
    </div>
  </div>

  <table border="1" style="float:left; text-valign:top;">
    <tbody>
      <tr>
        <td style="width:35%"><img alt="sekil3.6" src="../Images/sekil3.6.jpg" width="80%" /></td>

        <td><b>Şekil 3.6 Hubble Kanunu</b><br />
        1920'lerde Edwin Hubble; diğer galaksilerden gelen ışığı analiz ederek, neredeyse bütün galaksilerin Dünyaya olan mesafeleri R ile orantılı, bir V hızı ile bizden uzaklaştığını, yani V = H x R eşitliğini keşfetti. Hubble Kanunu olarak bilinen ve H (Hubble sabiti)'nin genişleme hızını belirlediği bu önemli gözlem. evrenin genişlediğini ortaya koydu. Aşağıdaki grafikte, Hubble Kanunu'nu bizden oldukça uzak noktalar için de doğrulayan, galaksilerin kırmızıya kayması ile ilgili yakın zamanda yapılan gözlemleri görebilirsiniz. Grafikte, büyük uzaklıklardaki yukarı doğru hafif eğim, genişlemenin hızlandığını belirtir, buna vakum enerjisi neden olabilir.</td>
      </tr>
    </tbody>
  </table>

  <div><img alt="sekil3.6.1" src="../Images/sekil3.6.1.jpg" width="95%" /></div>

  <div>
    <img alt="resim3.4" src="../Images/resim3.4.jpg" width="95%" /><br />
  </div>

  <table border="1" style="background:pink" width="95%">
    <tbody>
      <tr>
        <td>
          <div style="text-align: center;">
            <b>Büyük Sıcak Patlama</b>
          </div>Genel görelilik doğru olsaydı, evrenin başlangıcı büyük patlama tekilliğinde sonsuz bir sıcaklık ve yoğunluk ile gerçekleşirdi. Evren genişlerken, radyasyonun sıcaklığı azaldı. Büyük patlamadan saniyenin yaklaşık yüzde biri kadar süre sonra, sıcaklık 100 milyar derece olacak ve evren bazı protonlar ve nötronlarla birlikte; çoğunlukla fotonlar, elektronlar ve nötrinolar (son derece hafif parçacıklar) ile bunların karşı parçacıklarını içerecekti. Sonraki üç dakika boyunca, evren bir milyar dereceye soğurken: protonlar ile nötronlar helyum, hidrojen ve hafif başka elementlerin çekirdeklerini oluşturmak üzere birleşmeye başlayacaktı. Yüzbinlerce yıl sonra, sıcaklık birkaç bin dereceye düştüğünde; elektronlar, atomları oluşturmak üzere hafif çekirdekler tarafından yakalanabileceği bir noktaya kadar yavaşlayacaktı. Bununla birlikte; karbon ve oksijen gibi yapımızı oluşturan daha ağır elementler, yıldızların merkezindeki helyumun yanışından milyarlarca yıl sonraya kadar ortaya çıkmayacaktı. Evrenin yoğun, sıcak, erken bir aşamasının bu tablosu, 1948'de, bilim adamı Gorge Gamow tarafından, Ralph Alpher ile birlikte yazdıkları bir makalede çizildi. Bu makale. bu çok sıcak, erken aşamadan kaynaklanan radyasyonun. günümüzde hâlâ çevremizde olması gereğini öngörmekteydi, 1965'te, Amo Penzias ve Robert Wilson adlı fizikçiler kozmik mikrodalga fon radyasyonunu gözlemlediğinde, bu öngörüler doğrulanmış oldu.
        </td>
      </tr>
    </tbody>
  </table>

  <p><img alt="resim3.5" src="../Images/resim3.5.jpg" width="95%" /><br /></p>

  <p>Olayların daha önceki olaylardan, onların ise daha da önceki olaylardan kaynaklandığı fikrine alışkınız. Geçmişe doğru uzanan bir nedensellik zinciri var. Ancak, bu zincirin de bir başlangıcının olduğunu varsayın. Bir ilk olayın bulunduğunu varsayın. Buna ne sebep oldu? Bu, birçok bilim adamının yönelmek istediği bir soru değildi. Ruslar gibi, evrenin bir başlangıcının olmadığını iddia ederek, veya evrenin başlangıcının bilim alanına girmediğini, metafiziğe veya dine ait olduğunu savunarak bu sorudan kaçmaya çalıştılar. Bence bu, gerçek bir bilimadamının takınacağı bir tavır değildir. Eğer, bilim kanunları, evrenin başlangıcında askıdaysa, başka zamanlarda da yanlış olamazlar mı? Bir kanun, sadece bazen geçerli olursa, kanun değildir. Evrenin başlangıcını, bilimi temel alarak kavramaya çalışmalıyız. Bu, bizim güçlerimizin ötesinde bir görev olabilir, ancak, en azından gereken çabayı göstermeliyiz.</p>

  <p>Penrose ve benim kanıtladığımız kuramlar, evrenin bir başlangıcı olması gerektiğini gösterse de; bu başlangıcın doğası hakkında pek bilgi sağlamıyordu. Evrenin, büyük bir patlamada, yani bütün evrenin ve içindeki her şeyin sonsuz yoğunluktaki tek bir noktada toplandığı bir yerde başladığını belirtmekle yetiniyorlardı. Einstein'ın genel görelilik kuramı bu noktada çökecekti, bu yüzden evrenin başlangıç şeklini öngörmek için kullanılamazdı. Geriye, evrenin başlangıcının, görünüşte, bilimin kapsamı dışında kaldığı bir kuram kalır.</p>

  <p style="text-align: center;"><img alt="sekil3.7" src="../Images/sekil3.7.jpg" width="50%" /><br /></p>

  <p style="text-align: center;"><b>Şekil 3.7</b></p>

  <p><i style="text-align: justify; font-size:15px;">Eğer bir kumarbaz çok sayıda zar atışı için kırmızı üzerine bahse girerse, kazancı oldukça kesin bir şekilde öngörülebilir, çünkü atılan zarların sonuçları ortalanır.Buna karşın, belirli bir bahsin sonucunu öngörmek olanaksızdır.</i></p>

  <p>Bu, bilimadamlarını sevindirecek bir sonuç değildi. Genel göreliliğin, büyük patlama yakınında çökmesinin sebebi,&nbsp;<a href="../Text/Section0004.xhtml">Bölüm 1</a>&nbsp;ve&nbsp;<a href="../Text/Section0005.xhtml">2</a>'de de belirttiğimiz gibi, belirsizlik ilkesini, yani Einstein'ın, "Tanrı zar atmaz," diyerek reddettiği, kuantum kuramının rastsal öğesini kapsamamasıdır. Bununla birlikte, bütün kanıtlar, Tanrı'nın bir hayli kumarbaz olduğunu gösterir. Evreni, her olayda zarların atıldığı veya çarkların döndürüldüğü büyük bir kumarhane olarak gözünüzün önünde canlandırabilirsiniz (<a href="../Images/sekil3.7.jpg">Şekil 3.7)</a>. Kumarhane işletmenin, çok riskli bir iş olduğunu düşünebilirsiniz. Çünkü, her zar atılışında veya çarkın her çevrilişinde para kaybetme riskine girersiniz. Ancak, çok sayıda bahis sözkonusu olduğunda, belirli bir bahsin sonucu öngörülemese de, kazançlar ve kayıplar öngörülebilir bir sonuçta ortalanır (<a href="../Images/sekil3.8.jpg">Şekil 3.8</a>). Kumarhane işletenler, bahis oranlarının kendi lehlerinde ortalanmasını güvence altına alır. Kumarhanecilerin bu kadar zengin olmalarının sırrı da budur zaten. .. Onlara karşı kazanabilmek için tek şansınız, tüm paranızı birkaç zar atışına veya çark dönüşüne yatırmanızdır.</p>

  <p><img alt="sekil3.8" src="../Images/sekil3.8.jpg" width="95%" /><br /></p>

  <p>Evren için de aynısı geçerlidir. Evren, günümüzdeki gibi büyükse, çok sayıda zar atışı sözkonusu olur ve sonuçlar öngörülebilecek bir değerde ortalanır. Bu yüzden klasik kanunlar büyük sistemlerde geçerlidir. Ancak evren, büyük patlamaya yakın bir zamandaki gibi küçükse, zar atışlarının sayısı azalır ve belirsizlik ilkesi büyük bir önem kazanır.</p>

  <p>Evren, sandığınız gibi, sadece tek bir geçmişe sahip değildir. Çünkü bir dahaki sefere olacakları belirlemek için zar atmaya devam eder. Evren, her birinin kendi olasılığı bulunan, olası bir geçmişe sahip olmalıdır. Evrenin, olasılığı çok düşük olsa da, Belize'ın Olimpiyat Oyunları'nda bütün altın madalyaları topladığı bir geçmişi bulunmalıdır.</p>

  <p>Evrenin birden fazla geçmişinin bulunması fikri, insana bilimkurgu gibi gelebilir. Ancak, artık bilimsel bir gerçek olarak kabul ediliyor. Bu fikir, hem büyük bir fizikçi, hem de oldukça şakacı bir kişi olan Richard Feynman tarafından formülleştirildi.</p>

  <p>Şimdi, Einstein'ın genel görelilik kuramı ile Feynman'ın birden fazla geçmiş fikrini, evrende gerçekleşen her şeyi tanımlayacak, tamamen birleşik bir kuramda bir araya getirmeye çalışıyoruz. Eğer geçmişlerin nasıl başladığını bilirsek, sözkonusu birleşik kuram, evrenin nasıl gelişeceğini hesaplamamızı sağlayacak. Ancak, birleşik kuram, evrenin nasıl başladığını veya ilk durumunun ne olduğunu bize kendi içinde söylemeyecek. Bunun için, sınır koşullarına, yani uzayın ve zamanın kenarları olan evrenin sınırlarında gerçekleşenleri gösteren kurallara ihtiyacımız var.</p>

  <p>Eğer evrenin sınırı, uzay ve zamanın normal bir noktasında bulunsaydı, onun ilerisine gidip ötesindeki bölgenin evrenin bir parçası olduğunu iddia edebilirdik. Buna karşın, evrenin sınırı, uzay ile zamanın büzüldüğü ve sonsuz yoğunlukta, tırtıklı bir kenar olsaydı! ,anlamlı sınır koşulları tanımlamak çok güçleşecekti.</p>

  <p><img alt="resim3.6" src="../Images/resim3.6.jpg" width="95%" /><br /></p>

  <p><i>Eğer, evrenin sınırı, uzay-zamanın sadece bir noktası olsaydı &nbsp;sınırları genişletmeye devam edebilirdik.</i><br /></p>

  <p>Durum böyleyken, Jim Hartle adlı bir meslektaşım ve beni üçüncü bir olasılığın bulunduğunu fark ettik. Evrenin uzay ve zamanda belki de hiç sınırı yoktur. Bu, ilk bakışta evrenin bir başlangıcının, zamanda bir sınırının olması gerektiğini gösteren, Penrose ve benim bulduğumuz kuramların inkarı gibi görünür. Bununla birlikte,&nbsp;<a href="../Text/Section0005.xhtml">Bölüm 2</a>'de de açıkladığımız gibi, sürdüğünü hissettiğimiz gerçek zamanla dik açı yapan, hayali zaman adı verilen ikinci bir zaman bulunmaktadır. Evrenin gerçek zamandaki geçmişi, hayali zamandaki geçmişleri ve gerçek zamandaki geçmişi de, hayali zamandaki geçmişleri belirler, ancak bu iki geçmiş türü çok farklı olabilir. Evrenin, hayali zamanda, özellikle bir başlangıcı veya sonu olması gerekmez. Hayali zaman, tıpkı uzaydaki başka bir yön gibi davranır. Bu şekilde, evrenin hayali zamandaki tarihleri bir top, düzlem veya semer şeklinde,- ancak iki yerine dört boyuta sahip, eğri yüzeyler olarak düşünülebilir (<a href="../Images/sekil3.9.jpg">Şekil 3.9</a>).</p>

  <p><img alt="sekil3.9" src="../Images/sekil3.9.jpg" width="95%" /><br /></p>

  <p style="text-align: center;"><b>Şekil 3.9 Evrenin geçmişleri</b></p>

  <p style="text-align: center;"></p>

  <p><i>Evrenin geçmişleri, sonsuzluğa bir semer şeklinde uzansaydı, sonsuzluktaki sınır koşullarının belirlenmesi problemi ortaya çıkacaktı. Eğer evrenin hayali zamandaki bütün geçmişleri, Dünya'nınki gibi kapalı yüzeyler olursa, gerek kalmaz.</i></p>

  <table border="1" style="width:95%; align:center; background:pink">
    <tbody>
      <tr>
        <td><b>EVRİM KANUNLARI VE İLK KOŞULLAR</b><br />
        Fizik kanunları, bir ilk durumun zaman içindeki değişme şeklini belirler, örneğin; yerçekimi kanunları, havaya attığımız bir taşın sonraki hareketini tam olarak belirleyecektir. Ancak, taşın düşeceği yeri, sadece bu kanunlardan öngöremeyiz. Bunun için, elimizden çıkışı sırasındaki hızı ve yönünü de bilmemiz gerekir. Başka bir deyişle, taşın hareketinin ilk koşullarını - sınır koşullarını - bilmemiz gerekir. Kozmoloji, bu fizik kanunlarını kullanarak, evrenin tamamının evrimini tanımlamaya çalışır. Bu yüzden, bu kanunları uygulamamız gereken, evrenin ilk koşullarını araştırmalıyız. İlk durum, evrenin temel özelliklerini, hatta belki de biyolojik yaşamın gelişimi için önemli, temel parçacıktan bile derinden etkilemiş olabilir. Bir öneri; sınırsızlık koşuludur. Bu önerideki zaman ve uzay, tıpkı Dünya yüzeyinin boyut açısından sonsuz, ancak bir sınıra sahip olmaması gibi; sonludur ve sınırsız, kapalı bir yüzey meydana getirir. Sınırsızlık önerisi, Feynman'ın birden fazla geçmiş fikrine dayanır, ancak Feynman'ın toplamındaki bir parçacığın geçmişinin yerini artık, evrenin tamamının geçmişini temsil eden bütün bir uzay-zaman almıştır. Sınırın bulunmadığı koşul, tam olarak. evrenin olası geçmişlerinin, hayali zamanda sınırı bulunmayan uzay-zamanlarla kısıtlanmasıdır. Başka bir deyişle evrenin sınır koşulu sınıra sahip olmamasıdır. Kozmologlar günümüzde, belki de zayıf antropik tezlerle de birlikte sınırsızlık önerisi tarafından desteklenen ilk yapılandırmaların, gözlemlediğimize benzer bir evrene doğru gelişim gösterme olasılığının bulunup bulunmadığını araştırmaktadırlar.</td>
      </tr>
    </tbody>
  </table>

  <p>Evrenin geçmişleri, sonsuzluğa bir semer veya düzlem şeklinde uzansaydı, sonsuzluktaki sınır koşullarının belirlenmesi problemi ortaya çıkacaktı. Ancak evrenin hayali zamandaki bütün geçmişleri Dünya'nın yüzeyi gibi kapalı yüzeyler olursa, sınır koşullarının belirlenmesi zorunluluğundan kaçınılabilir. Dünyanın yüzeyi hiçbir sınır veya kenara sahip değildir. Aşağı düşen insanlarla ilgili güvenilir hiçbir rapor yoktur.</p>

  <p><img alt="resim3.7" src="../Images/resim3.7.jpg" width="95%" /><br /></p>

  <table border="0">
    <tbody>
      <tr>
        <td style="width:30%"><i>Feynman'ın 1988'deki ölümü döneminde Caltech'teki karatahta.</i></td>

        <td style="width:10%"><i>Richard Feynman.</i></td>
      </tr>
    </tbody>
  </table>

  <table border="1">
    <tbody>
      <tr>
        <td style="background:pink;"><b>FEYNMAN ÖYKÜLERİ</b><br />
        New York'un Brooklyn bölgesinde, 1918'de doğan Richard Feynman, doktorasını 1942'de Princeton Üniversitesinde, John Wheeler'in danışmanlığı altında tamamladı. Hemen ardından da Manhattan Projesine katıldı. Burada, canlı kişiliği ve şakaları ile - Los Alamos laboratuarlarındayken, çok gizli belgelerin saklandığı kasaların şifresini çözmekten zevk alırdı ve sıradışı bir fizikçi olarak tanındı: atom bombası kuramına katılım yapan vazgeçilmez kişilerden biri haline geldi. Feynman'ın dünya hakkındaki sınırsız merakı onun varlık nedeniydi. Bu, sadece bilimsel başarısını tetiklemekle kalmadı, aynı zamanda onu, Maya hiyerogliflerini çözmek gibi, şaşırtıcı başarılara da götürdü.<br />
        Feynman. II. Dünya Savaşını izleyen yıllarda, kuantum mekaniği hakkında etkili, yeni bir düşünce biçimi buldu. Bunun sayesinde 1965'te Nobel Ödülü aldı. Her bir parçacığın belirli, tek bir tarihi olması varsayımına karşı çıktı. Bunun yerine, parçacıkların uzay-zamanda olası her yol boyunca, bir konumdan diğerine ilerlediği önerisini getirdi. Feynman, her bir yörünge ile, biri dalganın boyutu - genliği - ve biri de fazı - çukurda veya tepede bulunması olmak üzere, iki sayıyı ilişkilendirdi. A’dan B'ye giden bir parçacığın ihtimali, A ve B’den geçen olası her yolla ilgili dalgaların toplanmasıyla bulunuyordu.<br />
        Yine de nesneler gündelik dünyada başlangıçtan ile sonuçsal hedefleri arasında tek bir yol izliyormuş gibi görünür. Bu durum Feynman’ın birden fazla geçmiş (veya geçmişlerin toplamı sum-over-histories) fikri ile uyum gösterir. Çünkü, her bir yola sayılar atama kuralı, büyük nesneler için yolların katılımları birleştirildiğinde, biri dışında bütün yolların birbirini etkisizleştirmesini garanti eder. Sonsuz yollardan sadece biri, makroskobik nesnelerin hareketi göz önüne alındığı sürece, önemlidir ve bu yörünge de Newton'un klasik hareket kanunlarından ortaya çıkandır.</td>
      </tr>
    </tbody>
  </table>

  <p><br /></p>

  <div style="text-align: center;">
    <img alt="resim3.8" src="../Images/resim3.8.jpg" width="35%" /><br />
  </div>

  <div style="text-align: center;">
    <p style=" margin-top:0px; margin-bottom:0px; margin-left:0px; margin-right:0px; -qt-block-indent:0; text-indent:0px; -qt-user-state:1;"><!--StartFragment--><i>Bir parçacık Feynman'ın yol toplamındaki olası her yolu izler.</i><!--EndFragment--></p><img alt="resim3.10.1" src="../Images/resim3.10.1.jpg" style="float:right" width="50%" />

    <div style="text-align: justify;">
      Eğer evrenin hayali zamandaki geçmişleri; Hartle ve benim önerdiğimiz gibi, aslında kapalı yüzeylerse, bunun felsefe ve geldiğimiz yerin tanımı için önemli imaları var demektir. Çünkü, bu durumda evren, tamamen bağımsız olacaktır! Dışarıdan hiçbir şeyin saat düzeneğini kurmasına ve çalıştırmasına gerek duymayacaktır. Bunun yerine, evrendeki her şey bilim kanunları ve evren içerisindeki zar atışları ile belirlenecektir. Bu, size küstahça gelebilir, ancak ben ve diğer birçok bilim adamı buna inanıyoruz.
    </div><img alt="resim3.10.2" src="../Images/resim3.10.2.jpg" style="margin-left:25px" width="30%" />

    <div style="text-align: justify;">
      Her ne kadar evrenin sınır koşulu, sınırının bulunmaması olsa da; sadece tek bir geçmişi olmayacaktır. Feynman'ın da öne sürdüğü gibi, evren, birden fazla geçmişe sahip olacaktır. Hayali zamanda olası, kapalı her yüzeye karşılık gelen bir geçmiş bulunacak ve; hayali zamandaki her geçmiş, gerçek zamandaki bir geçmişi belirleyecektir. Böylece, evren için birçok olasılık elde ederiz. Olası tüm evrenler arasından, içinde yaşadığımız özel evreni seçen nedir? Gözümüze çarpan bir olgu; evrenin olası geçmişlerinden çoğunun gelişimimiz için şart olan, galaksilerin ve yıldızların meydana gelme zincirinden geçmeyeceğidir. Akıllı varlıklar, galaksiler ve yıldızlar olmadan evrim geçirebilse de, bu pek olası değildir.<br />
    </div><img alt="resim3.10.3" src="../Images/resim3.10.3.jpg" style="float:left" width="35%" />

    <div style="text-align: justify;">
      &nbsp;Böylece, “Evren niye bu şekilde?” sorusunu sorabilen varlıklar olarak varlığımız, içinde yaşadığımız geçmişin bir kısıtlamasıdır. Bu, onun galaksilere ve yıldızlara sahip, çok az geçmişten biri olduğunu sezindirir. Bu durum, antropik ilkenin bir örneğidir. Antropik ilke, evrenin aşağı yukarı, gördüğümüz gibi olması gerektiğini söyler, çünkü başka türlü olsaydı, burada onu gözlemleyecek kimse bulunmayacaktı (<a href="../Images/sekil3.10.jpg">Şekil 3.10</a>). Birçok bilimadamı antropik ilkeyi sevmez. Çünkü, bu ilke, belirsiz ve öngörme yetisine pek sahip değilmiş gibi görünür. Ancak antropik ilke için kesin bir formülasyon sağlanabilir, üstelik bu, evrenin başlangıcı üzerinde çalışılırken, oldukça önemlidir. Bölüm 2'de açıkladığımız M kuramı, evren için çok sayıda olası geçmişe olanak tanır. Bu geçmişlerin çoğu zeki bir yaşamın gelişimi için uygun değildir, ya boştur, fazlasıyla kısa bir ömürleri vardır, fazlasıyla bükülmüştür, ya da başka bir açıdan yanlıştır. Yine de, bir yaşam içermeyen bu geçmişlerin, Richard Feynman'ın birden fazla geçmiş fikrine göre, oldukça yüksek bir gerçeklik olasılığı olduğu düşünülebilir.
    </div>

    <div style="text-align: justify;">
      <img alt="resim3.11" src="../Images/resim3.11.jpg" width="95%" /><br />
    </div>

    <div style="text-align: justify;">
      <div style="text-align: center;">
        <b>Şekil 3.10</b>
      </div>

      <div>
        Şeklin en solunda kendi üzerlerine çökerek kapanan evrenler (a); en sağda ise, sonsuza dek genişlemeye devam edecek açık evrenler (b) görülüyor.
      </div>

      <div>
        Kendi üzerlerine çökmek ile (c1) gibi veya (c2)’nin çift şişkinliği gibi, genişlemeye devam etmek arasında dengelenen söz konusu kritik evrenler, düşünsel yaşam biçimlerine el verebilir. Bizim evrenimiz (d) ise, şimdilik genişlemeye devam ediyor.
      </div>
    </div>

    <div style="text-align: justify;">
      <table border="1" style="width:95%; align=center; background:pink">
        <tbody>
          <tr>
            <td>Antropik İlke Antropik ilke, aşağı yukarı şunu demeye getirir Evreni, varlığımızdan dolayı, en azından kısmen, olduğu gibi görürüz. Bu bakış açısı, doğa kanunlarının tam olduğu ve tersinin olanaksızlığı nedeniyle dünyanın bu şekilde bulunduğu, tümüyle öngörülebilen, birleşik bir kuram düşüne tamamen karşı çıkar. Antropik ilkenin; önemsiz olacak kadar zayıflardan, saçma olacak kadar güçlülerine kadar değişen çeşitli yorumları vardır. Her ne kadar bilimadamlarının çoğu, antropik ilkenin güçlü bir yorumunu benimsemek konusunda gönülsüz olsa da, çok az kişi antropik bazı zayıf önerilerin faydasına karşı çıkacaktır. Zayıf antropik ilke; evrenin, içinde yaşamış olabileceğimiz, olası, çeşitli çağları veya kısımlarının bir açıklamasına karşılık gelir. Örneğin; büyük patlama on milyar yıl önce meydana gelmiştir, çünkü evren öylesine yaşlı olmalıdır ki, bazı yıldızlar bizi oluşturan karbon ve oksijen gibi elementleri üretmek üzere evrimlerini tamamlayabilsin. Üstelik öyle genç olmalıdır ki, bazı yıldızlar yaşama güç vermek için hâlâ enerji sağlayabilsin. Sınırsızlık önerisinin yapısı içerisinde, evrenin gerçekleşmesi olası özelliklerini bulmak için, Feynman'ın, evrenin her bir geçmişine sayılar atanması kuralı kullanılabilir. Antropik ilke, bu kapsamda geçmişlerin zeki yaşam içermesini zorunlu kılar. Evren için farklı ilk yapılanmalardan birkaçının, gözlemlediğimiz gibi bir evren meydana getirmek üzere gelişebildiğini gösterebilirsek, antropik ilke bizi memnun eder. Yani, evrenin içinde yaşadığımız kısmının ilk halinin, büyük bir özenle seçilmiş olması gerekmez.</td>
          </tr>
        </tbody>
      </table>
    </div>

    <div style="text-align: justify;">
      <img alt="sekil3.10" src="../Images/sekil3.10.jpg" width="95%" /><br />
    </div><img alt="resim3.12" src="../Images/resim3.12.jpg" style="float:right;" width="30%" /><br />

    <div style="text-align: justify;">
      Düşünsel varlıklar içeren geçmişlerin sayısı, aslında, gerçekten de fark etmez. Biz sadece içinde düşünsel yaşamın geliştiği geçmiş altkümeleri ile ilgileniyoruz. Bu yaşamın insana özgü olması gerekmez. Küçük yeşil uzaylılar da işimizi görür. Aslında daha da iyi olabilirler. Çünkü, insan soyunun zekice davranış açısından çok iyi bir sicili olduğunu söylemek pek de akıllıca sayılamaz!
    </div>

    <div style="text-align: justify;">
      Antropik ilkenin etkisine bir örnek olarak, uzaydaki yönlerin sayısını düşünün. Üç boyutlu bir evrende yaşadığımızı deneyimlerimizden biliyoruz. Yani, uzaydaki bir noktanın konumunu üç sayıyla, örnek olarak enlem, boylam ve deniz seviyesinden yükseklikle gösterebiliriz. Peki ama, uzay niye üç boyutlu?
    </div>

    <div style="text-align: justify;">
      <img alt="resim3.13" src="../Images/resim3.13.jpg" width="95%" /><br />
    </div>

    <table border="0" style="width:35%; float:left; margin-left:10px;margin-bottom:10px">
      <tr>
        <td><img alt="resim3.14" src="../Images/resim3.14.jpg" style="float:left; width:100%" /><br /></td>
      </tr>

      <tr>
        <td></td>
      </tr>

      <tr>
        <td><b>Şekil 3.11<br /></b>&nbsp;Bir pipet, belli bir uzaklıktan, tek boyutlu bir çizgi gibi görünür.</td>
      </tr>
    </table>
  </div>

  <div>
    <a href="../Images/sekil3.12.jpg"></a> Neden bilimkurguda olduğu gibi iki, dört veya başka sayıda boyuta sahip değil? Uzay, M kuramında, dokuz veya on boyuta sahiptir. Ancak, altı veya yedi yönün kıvrılıp küçülerek, geriye büyük ve yaklaşık düz olan üç boyut bıraktığı varsayılır. Neden boyutlarının sekizinin kıvrılıp küçülerek, geriye sadece fark ettiğimiz iki boyutu bıraktığı bir geçmişte yaşamıyoruz? İki boyutlu bir hayvan, yemini sindirirken, oldukça zorlanacaktı. içinden geçen bir bağırsağı olsaydı, hayvanı ikiye bölecek ve zavallı yaratık parçalarına ayrılacaktı. Bu yüzden, düz iki yön, düşünsel bir yaşam biçimi kadar karmaşık bir şey için yetersizdir. Buna karşın,- yaklaşık düz dört yön olsaydı, iki kitle arasındaki kütle çekim kuvveti, iki kitle birbirine yaklaştıkça, daha hızlı artacaktı. Yani, gezegenlerin, güneşlerin çevresinde kararlı bir yörüngeleri olmayacaktı. Ya güneşin üzerine düşecek (<a href="../Images/sekil3.12.jpg">Şekil 3.12A</a>), ya da dıştaki karanlık ve soğuğa kaçacaklardı (<a href="../Images/sekil3.12.jpg">Şekil 3.12B</a>)<br />
  </div>

  <div>
    <img alt="sekil3.12" src="../Images/sekil3.12.jpg" width="95%" /><br />
  </div>

  <div style="text-align: center;">
    <b>Şekil 3.12</b>
  </div>

  <div style="text-align: justify;">
    <img alt="sekil3.13" src="../Images/sekil3.13.jpg" width="95%" /><b><br /></b>
  </div>

  <div style="text-align: justify;">
    <div style="text-align: center;">
      <b>Şekil 3.13</b>
    </div>

    <div>
      <i>Sınırı olmayan en basit hayali zaman geçmişi bir küredir.</i>
    </div>

    <div>
      <i>Bu, gerçek zamanda şişkinlik yaparak genişleyen bir geçmiş belirler.</i>
    </div>

    <div>
      <div>
        Benzer şekilde, atomlardaki elektronların yörüngeleri de kararlı olmayacak, böylece, bizim bildiğimiz madde de var olmayacaktı Böylece, her ne kadar birden fazla geçmiş fikri, yaklaşık olarak düz, her sayıda yöne imkan tanısa da, sadece üç tane düz yöne sahip geçmişler zeki varlıklar içerecektir. Sadece böyle geçmişlerde "Neden uzayın üç boyutu var?" sorusu sorulacaktır.
      </div>

      <div>
        Evrenin hayali zamandaki en basit geçmişi, Dünya'nın yüzeyi gibi olan, ancak iki boyuta daha sahip, yuvarlak bir küredir (<a href="../Images/sekil3.13.jpg">Şekil 3.13</a>). Bu, gördüğümüz evrenin gerçek zamandaki geçmişini belirler, evren bu geçmişte uzayın her noktasında aynıdır ve zamanla genişler. Bu yönden, içinde yaşadığımız evrene benzer. Ancak genişleme hızı çok yüksektir ve hızlanmayı da sürdürür. Bu şekilde ivmelenen genişlemeye enflasyon (şişme - inflation) denir, çünkü fiyatların sürekli yükselen bir hızda artmasına benzer.
      </div>
    </div>

    <div>
      <img alt="sekil3.14" src="../Images/sekil3.14.jpg" width="95%" /><br />
    </div>

    <div style="text-align: center;">
      <b>Şekil 3.14</b>
    </div>

    <div style="text-align: justify;">
      <div>
        Fiyatlardaki enflasyona genellikle kötü gözle bakılır. Ancak, evren söz konusu olduğunda, enflasyon faydalıdır. Büyük enflasyon miktarları, evrenin erken zamanlarında bulunabilecek şişkinlik ve çıkıntıları düzleştirir. Evren genişledikçe, daha fazla madde yaratmak için, kütle çekim alanından enerji ödünç alır. Pozitif madde enerjisi, negatif kütle çekim enerjisi tarafından tamamen dengelenir, böylece toplam enerji sıfır olur. Evrenin boyutu iki katına çıktığında, hem madde, hem de kütle çekim enerjisi iki katına çıkar, böylece sıfırın iki katı yine sıfır olur. Keşke bankacılık da bu kadar basit olsaydı (<a href="../Images/sekil3.14.jpg">Şekil 3.14</a>).
      </div>

      <div>
        Eğer evrenin hayali zamandaki geçmişi, kusursuz yuvarlak bir küre olsaydı, gerçek zamanda ona karşılık gelen geçmiş, sonsuza dek enflasyonlu bir şekilde genişleyen bir evren olurdu. Evren enflasyonist olarak büyürken, madde galaksileri ve yıldızları oluşturmak üzere birleşemezdi ve bırakın bizimkisi gibi bir yaşam biçimini, yaşam gelişemezdi bile. Böylece, her ne kadar evrenin hayali zamandaki kusursuz yuvarlaklıktaki küreler olan geçmişlerine birden fazla geçmiş fikri ile imkan verilse de, pek ilgi alanımıza girmez. Bununla birlikte, hayali zamandaki, kürelerin güney kutbunda hafifçe düz olduğu geçmişler çok daha belirgindir (<a href="../Images/sekil3.15.jpg">Şekil 3.15</a>).
      </div>

      <div>
        <br />
      </div>

      <div>
        <img alt="sekil3.15" src="../Images/sekil3.15.jpg" width="95%" /><br />
      </div>

      <div style="text-align: center;">
        <b>Şekil 3.15 Enflasyonist Evren</b><br />
      </div>

      <div style="text-align: justify;">
        <table border="1" style="width:95%; background:pink">
          <tbody>
            <tr>
              <td>Büyük patlama modelinde, evrenin erken zamanların, ısının bir bölgeden diğerine akması için yeterli süre yoktu. Yine de, hangi yöne bakarsak bakalım, mikrodalga fon radyasyonu sıcaklığının aynı olduğunu gözlemleriz. Bu, evrenin ilk durumunun, her yerde aynı sıcaklığa sahip olması gerektiği anlamına gelir. Farklı birçok ilk yapının, şu anki evrene benzer biçimde evrim geçirebileceği bir model bulmak için, evrenin ilk zamanlarının çok hızlı bir genişlemeden geçmiş olabileceği öne sürüldü. Bu genişlemenin enflasyonist olduğu; yanı, günümüzde gözlemlediğimiz, azalan genişleme hızı yerine, sürekli artan bir hızda gerçekleştiği söylendi. Böyle enflasyonist bir aşama, evrenin her yönden aynı görünmesinin sebebini açıklayabilir. Çünkü, evrenin ilk zamanlarında ışığın bir bölgeden diğerine ilerlemesi için yeterli süre bulunacaktır. Bir evrenin, hep enflasyonist bir şekilde genişleyen, hayali zamandaki geçmişine, kusursuz yuvarlak bir küre karşılık gelir. Ancak kendi evrenimizdeki enflasyonist genişleme. saniyenin bir kesrinden sonra yavaşladı ve galaksiler meydana gelebildi. Yani, evrenimizin hayali zamandaki geçmişi, hafifçe düz bir Güney Kutbuna sahip bir küredir.</td>
            </tr>
          </tbody>
        </table>Gerçek zamanda karşılık gelen geçmiş bu durumda ilk başta ivmeli, enflasyonist bir şekilde genişleyecektir. Ancak genişleme daha sonra yavaşlamaya başlayacak ve galaksiler meydana gelebilecektir. Düşünsel yaşam biçiminin gelişebilmesi için, Güney Kutbu'ndaki düzlüğün çok hafif olması gerekir. Yani, evren, ilk olarak büyük bir miktarda genişleyecektir. Parasal enflasyonun rekor düzeyi Almanya'da iki dünya savaşı arasında, fiyatlar milyar kere milyar defa arttığında gerçekleşti, ancak evrende gerçekleşmiş olması gereken enflasyon bunun en azından milyar kere milyar kere milyar katıdır (<a href="../Images/sekil3.16.jpg">Şekil 3.16</a>).<br />
      </div>

      <div style="text-align: justify;">
        <img alt="sekil3.16" src="../Images/sekil3.16.jpg" width="95%" /><br />
      </div>

      <div style="text-align: justify;">
        <br />
      </div>

      <div style="text-align: justify;">
        <div style="text-align: center;">
          <b>Şekil 3.16 Enflasyon Bir Doğa Kanunu Olabilir</b>
        </div>

        <div>
          <i>Almanya'daki enflasyon (I. Dünya Savaşı’nı bitiren) barıştan sonra yükseldi. Fiyat seviyesi, Şubat 1920'ye kadar 1918’dekinin beş katına fırladı. Haziran 1922’den sonra hiperenflasyon dönemi başladı. Paraya duyulan tüm güven kayboldu ve fiyat endeksi daha da hızlı yükselerek paranın değer kaybedişi kadar hızlı para üretemeyen matbaaların gücünü bastırdı. 1923'ün sonlarına doğru, 300 kağıt fabrikası son hızda çalışıyordu ve 150 basımevinin gece gündüz çalışarak tedavüle para çıkaran 2000 matbaası vardı.</i>
        </div>

        <div>
          <img alt="sekil3.17" src="../Images/sekil3.17.jpg" width="95%" /><i><br /></i>
        </div>

        <div>
          <div style="text-align: center;">
            <b>Şekil 3.17 Olası ve Olanaksız Geçmişler</b>
          </div>

          <div>
            <i>(a) benzeri düzgün geçmişler en olasıdır, ancak sayıları azdır.</i>
          </div>

          <div>
            <i>Her ne kadar hafifçe çarpık (b) ve (c) geçmişlerinin her biri daha az olası olsa da: o kadar çok sayıdadır ki, evrenin olası geçmişleri düzgünlükten küçük sapmalar yapacaktır.</i>
          </div>
        </div>

        <div>
          <i><br /></i>
        </div>

        <div>
          <div>
            Belirsizlik ilkesi nedeniyle, evrenin düşünsel yaşam içeren sadece bir geçmişi olmayacaktır. Bunun yerine, hayali zamandaki geçmişler, hafifçe bozulmuş bir küre ailesi olacaktır. Bu kürelerin her biri, evrenin uzun bir süre, ancak belirsiz olmayan bir şekilde şişkinlik yaptığı, gerçek zamandaki bir geçmişe karşılık gelir. Bu durumda imkan tanınan bu geçmişlerin hangisinin en olası olduğunu sorabiliriz. En olası geçmişlerin tamamen düz olmadığı ve küçük girintileri ile çıkıntılarının bulunduğu ortaya çıkar (<a href="../Images/sekil3.17.jpg">Şekil 3.17</a>). En olası geçmişler üzerindeki dalgalanmalar gerçekten de çok küçüktür. Düzlükten sapmalar, yüz bin parçanın birinde görülür. Yine de, son derece küçük olsalar da, onları uzayda farklı yönlerden gelen mikrodalgalardaki ufak değişiklikler şeklinde gözlemlemeyi başardık Cosmic Background Explorer (Kozmik Fon Kaşifi) uydusu 1989'da fırlatıldı ve gökyüzünün mikrodalga haritası çıkartıldı.
          </div>

          <div>
            <img alt="resim3.15" src="../Images/resim3.15.jpg" width="95%" /><br />
          </div>

          <div>
            <i>COBE uydusu DMR aracı ile yapılan gökyüzünün tam haritası zamandaki kırışıklıklar için bir kanıt sunuyor.</i><br />
          </div>

          <div>
            <br />
          </div>

          <div>
            Farklı renkler farklı sıcaklıkları belirtir, ancak kırmızı ile mavi arasındaki bütün fark, sadece bir derecenin yaklaşık binde biridir. Bu yine de, daha yoğun bölgelerdeki fazladan kütle çekim, bölgelerin sonuçta genişlemesini engellemesi ve galaksi ile yıldızları meydana getirmek üzere, kendi kütle çekimlerinin altında tekrar çökmelerini sağlaması için, evrenin erken zamanlarının farklı bölgeleri arasında yeterli çeşitlilik oluşturur. Böylece COBE haritası, en azından ilkesel olarak, evrendeki bütün yapıların planıdır.
          </div>

          <div>
            Evrenin, düşünsel varlıkların belirmesi için uygun, en olası geçmişlerinin gelecekteki davranışı nasıl olacaktır? Evrendeki madde miktarına bağlı olan çeşitli olasılıklar varmış gibi görünür. Eğer belirli, kritik bir miktardan fazlası var ise, galaksiler arasındaki kütle çekim, onları yavaşlatacak ve sonunda, birbirlerinden uzaklaşıp gitmelerini engelleyecektir. Bunun ardından, birbirlerine doğru düşmeye başlayacak ve evrenin gerçek zamandaki sonu olacak, büyük bir çöküş ile bir yerde toplanacaklardır (Şekil 3.18).
          </div>

          <div>
            <img alt="sekil3.18" src="../Images/sekil3.18.jpg" width="95%" /><br />
          </div>

          <div>
            <div style="text-align: center;">
              <b>Şekil 3.18</b>
            </div>

            <div>
              <i>Evrenin olası sonlarından biri; bütün maddelerin engin, yıkıcı bir kütle çekim kuyusuna emileceği büyük çöküştür.</i>
            </div>
          </div>

          <div>
            Eğer evrenin yoğunluğu kritik değerin altındaysa, kütle çekim, galaksilerin birbirinden uzaklaşıp gitmesini sonsuza dek engellemek için fazla zayıf olur. Bütün yıldızlar sönecek, evren artan bir biçimde boşalacak ve soğuyacak. Böylece her şeyin sonu yine gelecek; ama daha az dramatik bir şekilde. Evren, her iki şekilde de, birkaç milyar yıl daha varlığını sürdürecek (<a href="../Images/sekil2.19.jpg">Şekil 3.19</a>).
          </div>

          <div>
            <img alt="sekil3.19" src="../Images/sekil3.19.jpg" width="95%" /><br />
          </div>

          <div>
            <br />
          </div>

          <table border="1" style="float:right; margin-left:10px; font-size:20px; text-align:center; width:25%; background:pink">
            <tr>
              <td><b>KOZMOLOJİK<br />
              <br />
              &nbsp;SABİT<br />
              <br />
              benim<br />
              <br />
              EN BÜYÜK<br />
              <br />
              &nbsp;HATAMDI?<br />
              <br />
              Albert Einstein</b></td>
            </tr>
          </table>

          <div>
            Evren madde içerdiği gibi "boşluk enerjisi", yani boş görünen bir uzayda bile var olan enerjiyi de içerebilir. Einstein'ın ünlü E =mc<sup>2</sup> formülüne göre, bu boşluk enerjisinin kütlesi vardır. Ancak boşluk enerjisinin etkisi, açık bir şekilde, maddeninkinin tersidir. Madde, genişlemeyi yavaşlatır ve nihayet onu durdurabilir veya tersine çevirebilir. Buna karşın, boşluk enerjisi, şişkinlikte olduğu gibi, genişlemenin ivme kazanmasına neden olur. Boşluk enerjisi aslında Einstein'ın durağan bir evreni temsil eden bir çözüm vermediklerini fark ettiğinde, 1917'de orijinal eşitliklerine eklediği,&nbsp;<a href="../Text/Section0004.xhtml">Bölüm 1</a>'de bahsettiğimiz kozmolojik sabit gibi davranır. Hubble'ın evrenin genişlediğini keşfetmesinin ardından, sözkonusu eşitliklere bir terim ekleme güdüsü ortadan kalktı ve Einstein da kozmolojik sabiti, bir hata olarak, reddetti.
          </div>

          <div>
            Bununla birlikte, bu sabit hiç de hata olmayabilirdi. Bölüm 2'de de açıkladığımız gibi, kuantum kuramının, uzay-zamanın kuantum titreşimleri ile dolu olduğunu ima ettiğini fark ediyoruz. Bu taban durum titreşimlerinin sonsuz, pozitif ve negatif enerjileri, süper simetrik bir kuramda, farklı spinlere sahip parçacıklar arasında birbirini etkisizleştirir. Ancak pozitif ve negatif enerjilerin küçük, sonlu miktarda bir boşluk enerjisi kalmayacak kadar etkisizleşmesini beklemeyiz, çünkü evren süper simetrik bir durumda değildir. İnsanı hayrete düşüren tek şey, boşluk enerjisinin kısa bir süre önce fark edilmeyecek kadar sıfıra yakın olmasıdır. Bu, antropik ilkenin belki de başka bir örneğidir. Daha büyük bir boşluk enerjisine sahip bir geçmiş, galaksiler meydana getirmeyecek, böylece Boşluk enerjisi neden gözlemlediğimiz değerde?" sorusunu sorabilecek varlıklar içermeyecektir.
          </div>

          <div>
            <img alt="sekil3.20" src="../Images/sekil3.20.jpg" width="95%" /><br />
          </div>

          <div style="text-align:center">
            <b>Şekil 3.20</b>
          </div>

          <div style="text-align: justify;">
            <i>Evrendeki boşluk enerjisi ve madde yoğunluğu, uzak süpernovalardan, kozmik mikrodalga fon radyasyonundan ve maddenin evrendeki dağılımından elde edilen gözlemlerle, oldukça iyi bir şekilde tahmin edilebilir.</i>
          </div>

          <div style="text-align:center">
            <b><br /></b>
          </div>

          <div>
            Evrendeki madde ve boşluk enerjisi miktarlarını çeşitli gözlemlerle belirlemeye çalışabiliriz. Sonuçları, madde yoğunluğunun düşey yönde ve boşluk enerjisinin yatay yönde bulunduğu bir şemada gösterelim. Noktalı çizgi zeki yaşamın gelişebileceği bölgenin sınırını gösterir (<a href="../Images/sekil3.20.jpg">Şekil 3.20</a>).
          </div>

          <div>
            <br />
          </div>

          <div>
            <div style="text-align: center;">
              <i>"Bir ceviz kabuğuna hapis olabilirdim ve</i>
            </div>

            <div style="text-align: center;">
              <i>kendimi sonsuz uzayın bir kralı sayabilirdim."</i>
            </div>

            <div style="text-align: center;">
              —Shakespeare,
            </div>

            <div>
              <br />
            </div>

            <div style="text-align: center;">
              Hamlet, 2. Perde, Sahne 2
            </div>
          </div>

          <div style="text-align:center">
            <br />
          </div>

          <div style="text-align:center">
            <img alt="resim3.16" src="../Images/resim3.16.jpg" width="70%" /><br />
          </div>

          <div>
            <br />
          </div>

          <div>
            <div>
              <div>
                Süpernovalar, kümelenmeler ve mikrodalga fonda yapılan gözlemlerin her biri, bu şemadaki bölgeleri belirler. Neyse ki, üç bölgenin de ortak bir kesişme noktası vardır. Madde yoğunluğunun ve boşluk enerjisinin bu kesişimde kalması, evrenin genişlemesinin uzun bir yavaşlama periyodunun ardından, tekrar hızlanmaya başladığı anlamına gelir. Enflasyon bir doğa kanunu olabilir.
              </div>

              <div>
                <br />
              </div>

              <div>
                Bu bölümde engin evrenin davranışının hayali zamandaki küçük, hafifçe düzleşmiş bir küre olan geçmişi cinsinden nasıl anlaşılabileceğini gördük. Bu küre Hamlet'in ceviz kabuğuna benzer, ama bu ceviz gerçek zamanda gerçekleşen her şeyi kodlar. Demek ki Hamlet oldukça haklıydı. Bir ceviz kabuğuna hapis olabilir ve hâlâ kendimizi sonsuz uzayın kralı sayabilirdik.
              </div>

              <div>
                <br />
              </div>
            </div>

            <div>
              <br />
            </div>
          </div>

          <div>
            <br />
          </div>
        </div>

        <div>
          <br />
        </div>
      </div>
    </div>
  </div>
</body>
</html>
