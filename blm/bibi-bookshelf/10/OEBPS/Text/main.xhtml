<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div><img alt="" src="../Images/main-1.jpg" style="width:378pt;height:600pt;" /></div>

  <div><img alt="" src="../Images/main-2.jpg" style="width:388pt;height:598pt;" /></div>

  <p><span style="font-weight:bold;font-style:italic;">Biyoloji Budur - Canlı Dünyanın Bilimi This is Biology - ne Science of the Living World</span></p>

  <p>Ernst Mayr</p>

  <p>Çeviri: Afife Izbırak</p>

  <p>© Ernst Mayr, 1997 © Türkiye Bilimsel ve Teknolojik Araştırma Kurumu, 2000</p>

  <p>Bu yapıtın bütün hakları saklıdır. Yazılar ve görsel malzemeler, izin alınmadan tümüyle veya kısmen yayımlanamaz.</p>

  <p><span style="font-style:italic;">TÜBİTAK Popüler Bilim Kitaplan’nın seçimi ve değerlendirilmesi TÜBİTAK Popüler Bilim Kitapları Yayın Kurulu tarafından yapılmaktadır.</span></p>

  <p>ISBN 978 - 975 - 403 - 480 - 6</p>

  <p>1. Basım Kasım 2008 (5000 adet)</p>

  <p>Yayın Yönetmeni: Çiğdem Atakuman Yayıma Hazırlayan: Adem Uludağ Grafik Tasarım: Cemal Töngür Kapak Tasarımı: Aytaç Kaya Sayfa Düzeni: İnci Yaldız Basım İzleme: Yılmaz Özben Mali Koordinatör: Tuba Akoğlu</p>

  <p>TÜBİTAK Popüler Bilim Kitapları Atatürk Bulvarı No: 221 Kavaklıdere 06100 Ankara Tel: (312) 467 72 11 Faks: (312) 427 09 84 e-posta: <a href="mailto:kitap@tubitak.gov.tr">kitap@tubitak.gov.tr</a> İnternet; kitap.tubitak.gov.tr</p>

  <p>Aydoğdu Ofset Matbaacılık San. ve Tic. Ltd. Şti. Ivedik Organize Sanayi Ağaç İşleri Sanayi Sitesi 21. Cad. 598. Sok. No: 20 Yenimahalle 06370 Ankara Tel: f312) 395 81 44 Faks: C312^ 395 81 45</p>

  <p><a id="bookmark0"></a>Biyoloji Budur</p>

  <p>canlı dünyanın bilimi</p>

  <p><a id="bookmark1"></a>Ernst Mayr</p>

  <p>Çeviri Afife İzbırak</p>

  <p>TÜBİTAK DADİİICD DİI İM V İT A Dİ ADI</p>

  <p><span style="font-style:italic;">Çok şey borçlu olduğum, annem Helene Pusinelli Mayr in anısına</span></p>

  <p><a id="bookmark2"></a>İçindekiler</p>

  <p><a id="bookmark3"></a>Önsöz</p>

  <p>Birkaç yıl önce Fransa’nın eski Cumhurbaşkanı Valery Gis-card d’Estaing yirminci yüzyılı “biyoloji asrı” ilan etti. Bu tanım, yirminci yüzyılın tümü için geçerli olmasa bile, ikinci yansı için kesinlikle doğrudur. Bugün biyoloji, güçlenerek büyüyen bir inceleme alanıdır. Evrimsel biyoloji, fiziksel antropoloji ve ekolojideki muhteşem gelişmelerin yanı sıra, genetik, hücre biyolojisi ve nörolojide eşi görülmemiş ilerlemelere tanık olduk. Molekü-ler biyolojideki araştırmalardan topyekün bir endüstri doğdu ve birkaçını saymak gerekirse, tıp, ziraat, hayvan ıslahı ve insan beslenmesi gibi farklı alanlarda sonuçlar hemen ortaya çıktı.</p>

  <p>Biyolojinin geleceği her zaman böyle parlak görülmemiştir. On yedinci yüzyıldaki Bilimsel Devrim'den II. Dünya Sava-şı'nın sonuna kadar insanların çoğu için bilim, fizik, kimya, mekanik, astronomi gibi ağırlıklı olarak matematiğe dayanan ve evrensel yasaların rolünü öne çıkaran “kesin” bilimler anlamını taşıyordu. Bu dönemde fizik, örnek bilim olarak düşünülüyordu ve fizik çalışmalarına kıyasla canlı dünyanın araştırılması daha aşağı düzeyde bir çaba sayılıyordu. Pek çokları, bugün yaşam bilimlerini doğru anlamada çok derin yanılgıları sürdürmektedir. Örneğin, konu ister evrim öğretimi, ister zekânın ölçülmesi, ister dünya dışı yaşamın saptanması olasılığı, ister türlerin soyunun tükenmesi ya da sigara içmenin riskleri olsun, biyolojinin kavranılmamış olduğu sıklıkla açığa çıkmaktadır.</p>

  <p>Daha üzücü olan şey ise, bizzat çok sayıda biyologun modası geçmiş bir yaşam bilimleri düşüncesine sahip olmasıdır. Modern biyologlar, aşırı derecede uzmanlaşma eğilimindedirler. Belirli kuş türleri, cinsiyet hormonları, ebeveyn davranışı, sinir anatomisi ya da genlerin moleküler yapısı hakkındaki her şeyi bilebilirler. Bununla birlikte, kendi uzmanlık alanları dışındaki gelişmelerle ilgili çoğunlukla bilgi sahibi değildirler. Biyologların, uzmanlık alanlarındaki gelişmelerden kendilerini alarak yaşam bilimlerine bir bütün olarak bakmak için çoğunlukla zamanları olmaz. Genetikçiler, embriyologlar, taksonomistler ve ekologların tümü kendilerini biyolog olarak kabul etmekle birlikte, farklı uzmanlık alanlarının ortak yanlarının neler olduğu ve bunların fiziki bilimlerden temelde nasıl farklılaştığı üzerinde çok az düşünmektedirler. Bu konulara ışık tutmak, bu kitabın temel amacıdır.</p>

  <p>Ben, neredeyse yürümeyi öğrendiğimden beri bir doğacıyım. Bitki ve hayvanlara duyduğum sevgi, beni canlılar dünyasına bütünsellik içinde yaklaşmaya yöneltti. Neyse ki, 1920’li yıllarda öğrenim görmeye başladığım Alman lisesindeki biyoloji eğitimi tüm organizma üzerinde yoğunlaşıyor ve organizmanın canlı ve cansız çevresiyle olan etkileşimleri üzerinde duruyordu. Şimdi geriye bakınca, bu odaklanmanın, yaşam seyri, davranış ve ekoloji üzerinde olduğunu söyleyebiliriz. Her ikisini de aynı zamanda lisede ders olarak aldığım fizik ve kimya tümüyle farklı şeylerdi ve canlı bitki ve hayvanlarla pek de ilişkili değildiler.</p>

  <p>Tıp öğrencisi olduğum yıllarda, tıp konusunda çok heyecanlıydım ve “Biyoloji nedir? "yada “ Biyolojiyi bilim yapan nedir?” gibi temel sorulara dikkatimi veremeyecek kadar meşguldüm. Aslında o dönemde en azından Alman üniversitelerinde “biyoloji” adı verilen herhangi bir ders öğretilmiyordu. Bugün bizim biyoloji adını verdiğimiz konular zooloji ve botanik bölümlerinde öğretiliyor ve bunların her ikisi de ağırlıklı olarak, yapısal tiplerle bu tiplerin soyoluşu (filogeni) üzerinde duruyordu. Elbette fizyoloji, genetik ve az çok deneysel diğer disiplinlere ait dersler de veriliyordu. Ancak bu konular arasında çok az bağlantı vardı ve deneyselcilerin kavramsal çerçevesi, çalışmaları doğa tarihine dayanan zoolog ve botanikçilerin yaklaşımlarıyla çok az uyuşuyordu.</p>

  <p>Klinik öncesi sınavlarımı tamamlayıp, çalışmalarımı tıp alanından zoolojiye (özellikle kuşlara) kaydırdıktan sonra Berlin Üniversitesi nde felsefe dersleri aldım ama bu da hayal kırıklığıyla sonuçlandı; çünkü bu dersler de biyoloji bilimlerinin konulan ile felsefeninkiler arasında köprüler kurmuyordu. Bununla birlikte o sıralarda, yani 1920’li ve 1930’lu yıllarda, sonunda “bilim felsefesi” olarak adlandırılacak bir disiplin gelişiyordu. 1950’lerde, bu alanda öğretilenlerle ilgili bilgim olduğunda yeniden ve daha şiddetli bir hayal kırıklığı yaşadım. Öğretilen şey bilim felsefesi değil, mantık, matematik ve fiziki bilimler felsefesiydi. Bu şeyin biyologların ilgi alanlarıyla neredeyse hiçbir bağlantısı yoktu. O sıralar oturdum, kitap ve bu kez birkaçına bizzat katkıda bulunmuş olduğum, yayımlanmış makalelerde ifade edilen evrimsel biyolojinin genel ilkelerinin listesini çıkardım ve bunların bir tanesine bile felsefi literatürde yeterince değinilmediğini, hatta çoğunun amlmadığını gördüm.</p>

  <p>Bu noktada yine de, burada bilim tarihi ve bilim felsefesine katkıda bulunmayı planlamadığımı belirtmeliyim. Bu konularla ilgili yazdığım çeşitli makaleler, beni evrim kuramı ve sistematiği üzerine araştırmalarımı geçici olarak kenara koymaya iten konferans ve sempozyumların sonucudur. Yegâne amacım, biyolojinin belirli açılardan fizikten ne kadar da farklı olduğuna işaret etmekti. Örneğin 1960’ta Massachusetts Teknoloji Ensti-tüsü’nden Daniel Lerner tarafından, neden ve etki üzerine bir dizi konferans vermeye davet edildim. Biyolojik nedensellik sorunuyla, 1926’da Serin ispinozu, 1930’da ise kuş göçünün kaynağı üzerine yazdığım makalelerden beri ilgileniyordum. Dolayısıyla, bana bu konudaki düşüncelerim arasında sınıflama yapabilme fırsatı vereceği için bu daveti memnuniyetle karşıladım. Uzun bir zamandan beri, cansız ve canlı dünyalar arasındaki kesin bir farklılığın ayırdma varmış bulunuyordum. Her iki dünya da fiziki bilimlerin bulup incelediği evrensel yasalara uyar, ancak canlı organizmaların tâbi olduğu ikinci bir nedenler kümesi daha vardır ki bunlar, genetik program tarafından belirlenen talimatlardır, ikinci tipteki bu nedensellik cansız dünyada bulunmaz. Kuşkusuz, organizmalardaki nedensellik ikiliğini ilk bulan biyolog ben değildim; fakat derslerimden yola çıkarak 1961 de yayımladığım makale, konunun ayrıntılı bir incelemesini ilk kez sunuyordu.</p>

  <p>Gerçekten benim yaşam bilimleri ile fiziki bilimler arasındaki farklılıklar konusunda yazdığım çeşitli makaleler, felsefeci ve fizikçilerden çok, yazılarında görüldüğü üzere birçok fizikselci kavramı farkında olmadan benimseyen biyolog arkadaşlarıma hitap ediyordu. Örneğin, karmaşık canlı sistemlerin her özelliğinin, en alt düzeydeki bileşenler (moleküller, genler ya da başka her ne ise) üzerine yapılacak çalışmalar aracılığıyla açıklanabileceği savı, bana çok anlamsız geliyordu. Canlı organizmalar moleküller, hücreler ve dokulardan, organizmalar, popülasyon-lar ve türlere doğru yükselen, benzersiz derecede karmaşık hiyerarşik sistemler oluştururlar. Bir üstteki her sistemde, bileşenler konusunda bilinenlerden yola çıkılarak tahmin edilmesi mümkün olmayan özellikler ortaya çıkar.</p>

  <p>Başlangıçta, şimdi artık ortaya çıkma olarak adlandırılan bu olgunun yalnızca canlılar dünyasıyla sınırlı olduğunu düşünüyordum ve doğrusu, 1950’lerin başında Kopenhag'da verdiğim bir konferansta, ortaya çıkmanın organik dünyanın tanısal özelliklerinden biri olduğu iddiasını öne sürdüm. O dönemde, ortaya çıkma kavramı daha çok fizikötesine ait bir kavram olarak düşünülüyordu. Dinleyiciler arasında bulunan fizikçi Niels Bohr tartışma bölümünde konuşmak üzere ayağa kalktığında, bir kökten çürütme girişimi için tamamen hazırlıklıydım. Ancak beklediğimin aksine Bohr, ortaya çıkma kavramına hiçbir surette karşı çıkmadı. İtiraz ettiği tek nokta, bunun fiziki bilimler ve biyoloji bilimleri arasına sınır çekmeye zemin hazırladığına da-</p>

  <p>ir fikrimdi. Bohr su örneğini vererek, suyun “sıvı” olma özelliğinin, bunun bileşenleri olan oksijen ve hidrojenin özelliklerine bakarak tahmin edilemeyeceğini ve ortaya çıkmanın cansız dünyada yaygın olduğunu söyledi.</p>

  <p>Benim için, indirgemeciliğe ek olarak, özellikle itiraz edilebilir can sıkıcı başka bir şeyse daha sonra düşünür Kari Popper’ın "özcülük” olarak adlandırdığı tipolojik düşünceydi. Bu düşünce doğadaki çeşitliliği değişken olmayan ve benzer diğer tiplerden kesin sınırlarla ayrılmış sabit tipler (sınıflar) halinde sınıflandırmayı kapsıyordu. Kökleri Platon ve Pythagoras geometrisine kadar inen bu kavram, tuhaf bir şekilde, sınıfların değil, biricik bireylerin toplamının, yani popülasyonların söz konusu olduğu evrimsel biyoloji ve popülasyon biyolojisine uygun değildi. Canlı doğadaki değişken olguları popülasyon düşüncesi olarak adlandırılan popülasyonlar temelinde açıklamak, fizikselci düşünceye alışmış olanlara zor gelebilir. Bu problemi, biyologların ne düşündüğünü en çok merak edenlerden biri olan, fizikçi Wolfgang Pauli ile defalarca tartıştım. Kendisine, yön ve hareket hızları birbirinden farklı salt 100 adet molekül içeren bir gaz düşünmesini önerdiğimde sonunda anlatmak istediğim şeyi kavradı. O, buna bir “bireysel gaz” dedi.</p>

  <p>Biyoloji, bir bilim tarihi kurma girişiminde bulunan pek çoklarınca da yanlış anlaşılmıştır. Thomas Kuhn’un, <span style="font-style:italic;">Structure of Scientific Revolutions (Bilimsel Devrimlerin Yapısı**)</span> adlı eseri 1962’de yayınlandığında, bu eserin neden böylesine bir gürültü kopardığını anlamakta zorlandım. Şüphesiz Kuhn, geleneksel bilim felsefesinin gerçekçi olmayan pek çok savım çürütmüş ve tarihsel etmenlerin önemine dikkat çekmek istemişti. Ancak, kendisinin söz konusu savların yerine önerdiği savlar da bana aynı ölçüde gerçek dışı göründü. Kuhn'un kuramında varsayılan, biyoloji tarihindeki şiddetli, ani ve büyük değişimler getiren devrimler ve normal bilimin uzun dönemleri neredeydi? Biyoloji tarihiyle ilgili bildiklerimden çıkardığım kadarıyla, bunlar</p>

  <p><sup>0</sup> Çev. Nilüfer Kuyaş, Alan Yayıncılık, 1995. (ç.n.) mevcut değildi. 1859 da yayımlanan Darwin’in <span style="font-style:italic;">On the Origin of Species</span> ( <span style="font-style:italic;">Türlerin Kökeni**)</span> adlı eseri kuşkusuz devrimsel nitelikteydi, fakat bunun öncesinde, evrim konusundaki fikirler bir yüzyıldır tartışılıyordu. Bundan başka, Darwin’in doğal seçilim kuramı -evrimsel uyumdaki anahtar mekanizma- eser yayımlandıktan neredeyse bir yüzyıl sonrasına kadar tümüyle kabul görmemişti. Bu dönem boyunca küçük devrimler oldu ama “normal” bilim dönemi denilen bir dönem hiç olmadı. Kuhn’un bu savı fiziki bilimler için bir değer taşısın ya da taşımasın, biyolojiye uygun değildi. Fizik alanından gelen tarihçiler canlı organizmaların araştırılmasında üç yüzyıl boyunca neler olup bittiğini kavramış görünmüyorlardı.</p>

  <p>Gittikçe daha net bir biçimde biyolojinin fiziki bilimlerden bütün bütün farklı bir bilim olduğunu görmeye başladım. Biyoloji, konusu, tarihi, yöntemleri ve felsefesi bakımından fiziki bilimlerden temelde farklılık gösteriyordu. Tüm biyolojik süreçler fizik ve kimya yasalarıyla uygunluk içinde olsalar da, canlı organizmalar fizikokimyasal yasalara indirgenemez ve fiziki bilimler doğanın canlı dünyaya özgü pek çok yönüne hitap edemez. Klasik bilim felsefesinin temel aldığı klasik fiziki bilimler, organizmaların araştırılmasına uygun olmayan birtakım görüşlerin etkisi altındadır. Özcülük, belirlenimcilik, evrenselcilik ve indirgemecilik bunlar arasındadır. Biyoloji ise ancak popülasyon düşüncesi, olasılık, rastlantı, çoğulculuk, ortaya çıkma ve tarihsel anlatıları içerdiği düşünüldüğünde gerçekten anlaşılmış olur. Gereksinim duyulan şey, fizik ve biyoloji dahil tüm bilimlerin yaklaşımlarını içerecek, yeni bir bilim felsefesiydi.</p>

  <p>Yine de bu kitabı planlarken aklımda daha alçak gönüllü bir iş yapmak vardı. Amacım, okuyucuya biyolojinin, bir bütün olarak önemi ve zenginliğini gösterecek bir “yaşam öyküsü ”nü yazmak, diğer taraftan, giderek başa çıkılamaz hale gelen bilgi patlaması sorununa yaklaşımda biyologlara yardımcı olmaktı. Bu alanda çalışanlara her yıl yenileri katılmakta ve yeni yayın-</p>

  <p>* Çev. Öner Ünalan, Onur Yayınları, 1970. (ç.n.) lar çığ gibi artmaktadır. Konuştuğum neredeyse tüm biyologlar kendi uzmanlık alanlarındaki literatürü takip edecek vakti artık bulamadıklarından yakınmış, kendilerine yakın alanlardaki literatür için ise aynı durumun çok daha fazla söz konusu olduğunu söylemiştir. Fakat kavramsal bir gelişme için çoğunlukla sonuca götüren şey kişinin kendi dar alanının dışından gelen geri beslemedir. Araştırıcı bir an için kendi uzmanlık alanının sınırları içinde düşünmeyi bırakıp alanını canlılar dünyasını ve onun muhteşem çeşitliliğini açıklayacak daha büyük bir çabanın parçası olarak gördüğünde, yeni yollar önünde daha sık belirir. Bu kitap umarım, biyologlara kendi özel araştırma alanlarında bu geniş perspektifi kazanabilmeleri için kavramsal bir çerçeve sunar.</p>

  <p>Bilgi patlaması, başka hiçbir alanda moleküler biyolojide olduğu kadar belirgin değildir. Bu kitapta moleküler biyoloji ayrıntılı olarak ele alınmıyor. Bunun nedeni, bu alanın biyolojinin diğer alanlarından daha az önemli olduğunu düşünüyor olmam değil, aksine tam tersini düşünüyor olmamdır. Fizyoloji, gelişim, genetik, nörobiyoloji ya da davranış, hangisiyle ilgileniyor olursak olalım, olup bitenden sonuçta moleküler süreçler sorumludur ve araştırıcılar tüm bu alanlarda her gün yeni buluşlar yapmaktadır. VIII. ve IX. Bölümlerde, moleküler biyologlar tarafından keşfedilen temel ilkelerin (“yasaların”) bazılarına ışık tuttum. Bana hâlâ çok çarpıcı gelen şey, çok sayıda ağacı tanımlamış olsak da, henüz ormanı görmemiş olmamızdır. Başkaları böyle düşünmeyebilir, ancak herhalükarda, moleküler biyoloji konusunda kapsamlı bir inceleme benim sahip olmadığım bir uzmanlığı gerektirmektedir.</p>

  <p>Son derece önemli bir diğer disiplin olan, biyolojinin zihinsel süreçleri inceleyen dalı için de aynı şeyler söylenebilir. Bu alanda bizler hâlâ kısıtlı bir keşif sürecindeyiz ve ben nörobiyoloji ve psikoloji konularında geniş çerçeveli bir inceleme için gereken bilgiye sahip değilim. Son olarak, bu kitapta kapsamlı şekilde ele alınmayan bir diğer alan genetiktir. Genetik program bir organizmanın yaşamında her bakımdan -yapısı, gelişimi, işlevleri ve eylemleri- kesin bir rol oynar. Moleküler biyolojinin ortaya çıkışından bu yana genetik alanında ilgi, moleküler biyolojinin neredeyse bir dalı haline gelen ve bu nedenle incelemeye girişmediğim gelişimsel genetiğe yönelmiştir. Bununla birlikte biyolojiye bir bütün olarak yaklaşımım, bunların ve bu kitapta üzerinde tam olarak durulmayan diğer önemli biyoloji dallarının “yaşam öyküleri’ni oluşturmada umarım yardımcı olur.</p>

  <p>Eğer biyologlar, fizikçiler, felsefeciler, tarihçiler ve yaşam bilimleriyle profesyonel olarak ilgilenenler, ilerideki bölümlerde yararlı fikirler bulursa, bu kitap temel amaçlarından birine ulaşmış olacaktır. Bununla birlikte, her eğitimli insan evrim, biyoçe-şitlilik, rekabet, soy tükenmesi, uyum, doğal seçilim, üreme, gelişim ve bu kitapta ele alınan diğer temel biyolojik kavramlar hakkında bilgi sahibi olmalıdır. Aşırı nüfus artışı, çevresel bozulma, şehir merkezlerindeki yoksul mahallelerde yaşanan huzursuzluk, teknolojik ilerlemeler ya da edebiyat ve tarihle değil, sadece bu problemlerin biyolojik kökenlerinin anlaşılmasını temel alan önlemlerle çözülebilir. Eski Yunanlılar’ın “kendini bil” öğüdünü yerine getirebilmek öncelikle biyolojik kökenlerimizi bilmemizi gerektirir. Canlılar dünyasındaki yerimizi ve doğanın geri kalanına karşı sorumluluğumuzu daha iyi anlamak için okuyuculara yardım etmek, bu kitabın en temel amacıdır.</p>

  <p>Cambridge, Massachusetts Eylül 1996</p>

  <p>I. Bölüm</p>

  <p><a id="bookmark4"></a>“Yaşam”m Anlamı Nedir?</p>

  <p>İlkel insanlar doğayla iç içe yaşadılar. Bu insanlar toplayıcı, avcı ya da çoban olarak her gün bitki ve hayvanlarla uğraşıyorlardı. Bebekler, yaşlılar, doğum yapan kadınlar ya da kavga eden erkekler için ölüm her an hazır bekliyordu. “Yaşam nedir? ” şeklindeki eskimeyen sorunun yanıtını hiç kuşkusuz ilk atalarımız da arıyordu.</p>

  <p>Canlı bir organizmadaki yaşam ile cansız doğal bir nesnedeki ruh arasında, kesin bir ayrım yapılmıyordu belki başlangıçta. İlkel toplulukların çoğu, bir ağacın, bir hayvanın ya da insanın ruhu olabileceğine inandıkları gibi, bir dağın ya da derenin de ruhu olabileceğine inanıyordu. Bu canlıcı (animistic) doğa görüşü sonuçta zayıflamakla birlikte, canlı bir yaratıktaki “bir şey’m onu cansız nesnelerden ayırdığı ve ölüm anında bedeni terk ettiği inancı güçlü bir biçimde süregeldi. Eski Yunan'da insanlardaki bu şey “nefes” olarak ifade ediliyordu. Daha sonra ve özellikle Hıristiyanlık’ta buna ruh denildi.</p>

  <p>Descartes ve Bilimsel Devrimle birlikte, hayvanlar (dağlar, nehirler ve ağaçlarla birlikte) bir ruha sahip oldukları iddiasını kaybettiler. Bununla birlikte insanlarda beden ve ruh arasındaki ikicil ayrım neredeyse evrensel boyutlarda kabul görerek sürdü ve bugün bile birçok insan bu ayrıma inanmaktadır. İkiciliğe inanan biri için ölüm, özellikle kafa karıştırıcı bir sorundu. Bu ruh niçin birdenbire ya ölmek ya da bedeni terk etmek durumundaydı? Eğer ruh bedeni terk ediyorsa, bir çeşit nirva-naya da cennet gibi bir yere mi gidiyordu? Charles Darwin'in doğal seçilim yoluyla evrim kuramını geliştirmesine kadar, ölüme bilimsel ve akılcı bir açıklama getirmek mümkün olmadı. On dokuzuncu yüzyıl sonlarında, Darwin yandaşlarından olan August Weismann, nesillerin hızlı bir biçimde birbirini izlemesinin değişen çevreyle daimi olarak başa çıkmak için gerekli olan yeni genotip miktarını sağladığını açıklayan ilk yazar oldu. Onun ölüm ve ölmek üzerine makalesi, ölümün anlamını kavrayışımızda yeni bir dönemin başlangıcı olmuştur.</p>

  <p>Diğer taraftan, biyologlar ve felsefeciler “yaşam”dan söz ettiklerinde genellikle anlatmak istedikleri şey, ölümün karşıtı olarak yaşam (yani hayatta olmak) değil, cansız bir nesnedeki cansızlığın karşıtı olarak canlılıktır. “Yaşam” olarak adlandırılan bu mevcudiyetin doğasının aydınlatılması, biyolojinin başlıca hedeflerinden biri olagelmiştir. Buradaki sorun, “yaşam”ın bir madde ya da güç gibi bir “şey”i akla getirmesi ve yüzyıllardır felsefeciler ve biyologların bu yaşam maddesi ya da yaşamsal gücü tanımlama çabalarının bir sonuç vermemesidir. Aslında, “yaşam” terimi sadece yaşama sürecinin maddesel bir şey olarak ele alınmasından, yani somutlaştırılmasmdan ibarettir. Yaşam, bağımsız bir mevcudiyet değildir.<sup>1</sup> Canlılık süreci bilimsel olarak ele alınabilir, “yaşam” soyutlamasıyla değil. Canlılığın ne olduğu betimlenebilir, hatta bunu tanımlamaya da girişilebilir. Yaşayan bir organizmanın ne olduğu tanımlanabilir ve canlılık ile cansızlık arasındaki sının tespit etmeye girişilebilir. Aslında, bir süreç olarak canlılığın nasıl olup da bizzat cansız moleküllerin ürünü olabildiğini açıklamaya çalışmak da mümkündür.<sup>2</sup></p>

  <p>Yaşamın ne olduğu ve yaşamsal süreçlerin nasıl açıklanması gerektiği, on altıncı yüzyıldan beri ateşli tartışmalara konu olmuştur. Kısaca açıklamak gerekirse durum şöyleydi: Bir grup, canlı organizmaların aslında cansız maddelerden hiçbir farkı olmadığı savını ileri sürüyordu. Bunlara önceleri mekanikçiler, daha sonra ise fizikselciler denildi. Ancak bu iki akım karşısında daima, canlı organizmaların cansız maddelerde bulunmayan özellikler taşıdığını ve bu nedenle biyolojiyle ilgili kuram ve kavramların, fizik ve kimya yasalarına indirgenemeyeceğini savunan ve dirimselciler olarak adlandırılan karşıt bir grup oldu. Bazı dönemlerde ve belirli entelektüel çevrelerde fizikselciler baskın görünürken, farklı zaman ve ortamlarda dirimselciler üstün göründü. Son yüzyılda ise, her iki görüşün de kısmen doğruları kısmen de yanlışlan olduğu artık netlik kazanmıştır.</p>

  <p>Fizikselcilerin haklı olduğu nokta, fizikötesine ait bir yaşam bileşeni olmadığı ve yaşamın moleküler düzeyde fizik ve kimya kurallarıyla açıklanabileceğiydi. Bununla birlikte, dirimselciler de, canlı organizmaların cansız maddeyle aynı olmadığı, kendilerine özgü çok sayıda özelliğe sahip olduğu, özelikle de, tarihsel olarak kazandıkları genetik programların cansız maddede bulunmadığı konusundaki ısrarlarında haklıydılar. Organizmalar, cansız dünyada hiç bulunmayan, çoklu katmanlarda düzenlenmiş sistemlerdir. Ayrıntılar bir yana bırakılarak hem fiziksel-ciliğin hem de dirimselciliğin en iyi kurallarının birleştirilmesiyle oluşturulan ve organikçilik adı verilen felsefe günümüzün baskın görüşüdür.</p>

  <p><a id="bookmark5"></a>Fizikselciler</p>

  <p>Dünyanın doğaüstü açıklamaların karşısında doğal bir açıklamasının ilk izlerini Platon, Aristoteles, Epikuros ve diğer birçoklarını sayabileceğimiz farklı Yunan düşünürlerinin felsefelerinde buluruz. Bununla birlikte, umut verici bu başlangıçlar, sonraki yüzyıllarda büyük ölçüde unutulmuştur. Ortaçağa doğadaki her şeyi Tanrı ve onun kurallarına dayandıran Kutsal Kitap’ın öğretilerine katı bir bağlılık egemendi. Ortaçağ düşüncesinin ayırt edici bir diğer niteliği özellikle halk biliminde her çeşit sihirli güce bir inancın varlığıdır. Sonunda, canlıcılığa ve büyücülüğe odaklı bu düşünce, uygun bir biçimde “dünya resminin mekanikleştirilmesi” (Maier 1938) olarak ifade edilen, dünyaya yeni bir bakış tarzının belirmesiyle, ortadan kalkmasa da zayıfladı.<sup>3</sup></p>

  <p>Dünya resminin mekanikleştirilmesine yol açan etkiler çeşit çeşitti. Bunlar arasında yalnızca, yeniden keşfedilen orijinal yazmalarla birlikte Batı dünyasına Araplar tarafından tanıtılan Yunan filozofları değil, ortaçağın sonu ile Rönesans’ın başlarında gerçekleşen teknolojik gelişmeler de vardı. Bu dönemde saatlere, kendiliğinden çalışan diğer şeylere ve her çeşit makineye karşı büyülenmişçesine bir ilgi söz konusuydu. Bu hayranlık, Descartes’ın insanlar dışındaki tüm organizmaların makinelerden <span style="font-style:italic;">başka</span> bir şey olmadığı savıyla en uç noktaya ulaşıyordu.</p>

  <p>Descartes (1596-1650), kesinlik ve nesnellik arayışıyla, hayvanlar ve bitkilerin ruhları olduğu inancı gibi fizikötesi ve doğaüstüne dayanan şüpheli fikirlere ödün vermeyen Bilimsel Dev-rim'in sözcüsü oldu. Bir ruha sahip olmayı insanlara özgü kılarak ve hayvanların otomatlardan başka bir şey olmadığını ilan ederek Descartes deyim yerindeyse Gordion düğümünü çözdü. Descartes hayvan ruhunu mekanikleştirerek dünya resminin mekanikleştirilmesini tamamlamış oldu.<sup>4</sup></p>

  <p>Makine olarak organizma kavramının niçin böyle oldukça uzun bir süre rağbet görebildiğini anlamak biraz güçtür. Neticede, hiçbir makine kendisini inşa etmemiştir, türetmemiştir, programlamamıştır ya da kendi enerjisini sağlamaya yeterli olmamıştır. Bir organizma ile bir makine arasındaki benzerlik son derece yüzeyseldir. Buna rağmen bu kavram, içinde bulunduğumuz yüzyıla kadar tam anlamıyla ortadan kalkmamıştır.</p>

  <p>Galileo, Kepler ve Newton’un, evren hakkındaki açıklamalarını desteklemek için matematiği kullanmadaki başarıları dünya resminin mekanikleştirilmesine de katkı sağladı. Galileo (1623) doğa kitabını, “onun dilini kavramayı öğrenmeden ve onu oluşturan harfleri okumaksızın anlamak mümkün değildir. Matematik dilinde yazılmıştır ve harfleri üçgenler, daireler ve diğer geometrik şekillerdir. Bunlar olmaksızın, insanın bu kitabın tek bir sözcüğünü dahi anlaması olanaksızdır. Bunlarsız, insan karanlık bir labirentte dolaşıp durur” şeklinde betimlerken, Rönesans’ta matematiğin saygınlığını özlü bir biçimde dile getirmiş oluyordu.</p>

  <p>Fizik alanında kısa süre içinde gerçekleşen hızlı gelişmeler, ilk dönemin daha genel mekanikçiliğini hem gökyüzü hem de dünyanın işleyişiyle ilgili birtakım somut yasalara dayanan daha kesin bir fizikselciliğe dönüştürerek Bilimsel Devrim’i bir adım ileri taşıdı.<sup>5</sup></p>

  <p>Fizikselci akım önceki yüzyıllarda genel olarak belirleyici olan doğaüstü güçler odaklı düşünceyi çürütme yeteneğine fazlasıyla sahipti. En büyük başarısı ise belki de, fiziksel olgulara doğal bir açıklama getirmesi ve önceleri neredeyse herkes tarafından kabul edilen doğaüstü güçlere inancı ortadan kaldırması oldu. Eğer mekanikçilik ve bu akımın doğal sonucu olarak ortaya çıkan fizikselcilik bazı konularda çok ileri gittiyse, bu, enerjik yeni bir akım için kaçınılmaz bir şeydi. Bununla birlikte tek yönlülüğü ve herhangi bir olguyu ve canlı organizmalara özgü süreçleri açıklamadaki başarısızlığından ötürü, fizikselcilik bir başkaldırıyı teşvik etmiştir. Bu karşı akım ise, çoğunlukla dirimselcilik şemsiye terimi altında tanımlanır.</p>

  <p>Galileo dan modern çağlara biyolojide yaşamın açıklanması konusunda katı mekanikçi ve daha fazla dirimselci yaklaşımlar arasında gidiş gelişler olmuştur. Sonuçta, de La Mettrie'nin <span style="font-style:italic;">L’homme machine</span> (1749) adlı eserinin yayınlanmasıyla, Des-cartesçılık doruğa ulaştı. Sonra, bunu özellikle Fransa ve Almanya’da güçlü bir dirimselci gelişme izledi, fakat on dokuzuncu yüzyılda fizik ve kimyanın daha ileri başarıları aynı zamanda biyolojide diğer bir fizikselci uyanışa ilham verdi. On dokuzuncu yüzyılda biyoloji başka hiçbir yerde Almanya’daki kadar kapsamlı gelişmediği için, doğal olarak bu canlanış büyük ölçüde Almanya’yla sınırlı kaldı.</p>

  <p><span style="font-style:italic;">Fizikselciliğin yükselişi</span></p>

  <p>On dokuzuncu yüzyılda fizikselci akım iki dalgaya dönüştü. Birincisi, 1830’larda kuramsal fizyoloji çalışmayı bırakıp karşılaştırmalı anatomiye yönelen Johannes Müller (1801-1858) ile tümevarımcılığm saltanatının son bulmasında katkıları olan keskin eleştirileriyle ünlü Justus von Liebig (1803-1873) tarafından benimsenen, gayet ılımlı dirimselciliğe karşı bir tepkiydi. Bu birinci dalganın öncüleri, Müller in eski öğrencileri Her-mann Helmholtz, Emil DuBois-Reymond, Ernst Brücke ve Matthias Schleiden’di. Aşağı yukarı 1865'te başlayan ikinci dalga ise Cari Ludwig, Julius Sachs ve Jacques Loeb isimleriyle özdeşleştirilir. Hiç şüphesiz bu fizikselciler fizyolojiye önemli katkılarda bulundular. Helmholtz (Fransa'dan Claude Ber-nard’la birlikte), “vücut sıcaklığının dirimselci anlamını ortadan kaldırdı ve DuBois-Reymond sinir aktivitesini fiziksel (elektriksel) bir açıklama önerisiyle, sinir fizyolojisindeki gizemi büyük ölçüde çözdü. Schleiden bitkilerin tümüyle hücrelerden oluştuğu ve bitkilerdeki çok farklı yapısal öğelerin ya hücre ya da hücrelerin bir araya gelerek oluşturduğu yapılardan ibaret olduğu konusundaki ısrarıyla botanik ve hücrebilim alanlarında ilerleme sağladı. Helmholtz, DuBois-Reymond ve Lud-wig, ilgi alanları olan hassas ölçümleri kaydetme amaçlı benzersiz aletleri icat ederek öne çıktılar. Diğer başarıların yanında bu buluşlar onlara, artık oluşmaksızın işin ısıya çevrilebileceğini göstererek bir “yaşamsal güç”ün geçersizliğini gösterme olanağı verdi. Bunlar ve diğer muhteşem başarılar, günümüze dek tüm fizyoloji tarihi kitaplarında yerlerini aldılar.</p>

  <p>Ancak, bu fizikselci ekol olgunlaşmamış bir felsefeye dayanıyordu ve bu durum, doğa tarihi alanından gelen biyologların küçümsemelerine sebep oluyordu. Fizikselcilerin pek çok başarılarının anlatıldığı tarihsel kayıtlarda konu yaşamsal süreçlere geldiğinde söz konusu olgunlaşmamış felsefeleri çoğunlukla göz ardı ediliyordu. Bununla birlikte dirimselcilerin, fizikselcilerin sunduğu asıl açıklayıcı önermeleri bilmeden, bu savlara şiddetle karşı gelmelerini anlamak mümkün değildir.</p>

  <p>Fizikselcilerin, çözümlenmemiş bir “yaşamsal güç”e başvurmalarından dolayı dirimselcilere saldırmaları, öte yandan kendi açıklamalarında aynı şekilde çözümlenmemiş “enerji” ve “devinimler” gibi etmenleri kullanmaları tuhaftır. Fizikselcilerce formüle edilen yaşam tanımları ve yaşamsal süreçlerle ilgili açıklamalar, çoğunlukla tümden anlamsız önermeler içeriyordu. Örneğin, fizikokimyacı Wilhelm Ostwald bir deniz kestanesini başka herhangi bir maddeymişçesine, “büyük miktardaki enerjinin uzamda bir araya gelmesiyle oluşmuş bağımsız birliktelik” olarak tanımlıyordu. Çoğu fizikselci için kabul edilemez dirimselci bir önerme, yaşamsal güç aynı ölçüde tanımsız “enerji” terimiyle yer değiştirdiğinde kabul edilebilir oluyordu. Çalışmaları deneysel embriyolojiyi tam bir yetkinliğe kavuşturan Wil-helm Roux (1895) bile, gelişme, “enerjinin eşitsiz dağılımından kaynaklanan çeşitliliğin üretimidir” şeklinde bir önermeyi dile getiriyordu.</p>

  <p>Yaşamsal süreçleri açıklamaya yönelik gelişimsel ve uyumsal olanları da kapsayacak biçimde, “enerji"den daha fazla rağbet gören terim ise “devinim ’di. DuBois-Reymond (1872) doğanın anlaşılması, “evrendeki tüm değişimlerin atomların deviniminin sonucu olarak açıklanmasından, ” yani, “doğal süreçleri atomların mekaniğine indirgeyerek ... tüm doğal nesnelerdeki değişikliklerin ... potansiyel ve kinetik enerjinin sabit toplamı olarak açıklanabileceğini göstermekten ibarettir ki, bu değişimlerde açıklama gerektirecek başka hiçbir şey bulunmaz” diyordu. DuBois-Reymond’un çağdaşları, güçlü kanıtlar içermeyen ve çok az açıklayıcı değer taşıyan bu iddiaların sadece boş sözlerden ibaret olduğunun farkına varmadılar.</p>

  <p>Atomların deviniminin önemine olan inanç, sadece fizikselciler tarafından değil, onların bir kısım karşıtlarınca bile paylaşılıyordu. Hücre çekirdeğindeki kromozomların kalıtıma dahil olduğunu ve erkek cinsiyet organları tarafından üretilen cinsiyet hücrelerinin (sperma) hücre olduğunu fark eden isviçreli hücre-bilimci Rudolf Kölliker’e (1886) göre gelişim, büyüme süreçlerindeki farklılıkların kontrolünde, tamamen fiziksel bir olguydu: “Idioplazma yapıları tarafından denetlenen, düzenli ve tipik devinimlerin çekirdek içindeki varlığını kabul etmek yeterlidir.”</p>

  <p>Botanikçi Kari Wilhelm von Nâgeli’nin (1884) önermelerinde dile getirilen, mekanikçilerin diğer bir gözde açıklaması, “canlı yaşamın mekaniği’ni açıklamak üzere, “en küçük parçaların devinimleri "ne başvurmaktı.<sup>6</sup> Dönemin önde gelen bir botanikçisi olan E. Strasburger çekirdeğin hücrenin diğer kısımlarına (sitoplazma) etkisini, “moleküler devinimlerin ... bir sinir impulsunun iletimine benzetilebilecek bir biçimde çoğalması" olarak görüyordu. Maddenin aktarımını kapsamadığı için bu fikir kuşkusuz tümden yanlıştı. Bu fizikselciler, enerji ve devinim konusundaki ifadelerinin gerçekte hiçbir şeyi açıklamadığını hiç fark etmediler. Devinimler, bir yön verilmedikçe Brown hareketleri gibi gelişigüzeldir. Bir şeylerin bu devinimlere yön vermesi gerekir ve bu ise tam da onların dirimselci karşıtlarının sürekli vurguladıkları şeydi.</p>

  <p>Tümüyle fizikselci bir yorumun zayıflığı, özellikle döllenmenin açıklanmasında ortaya çıkıyordu. Nâgeli ile Ludwig’in öğrencisi F. Miescher 1869’da nükleik asidi keşfettiğinde, spermanın işlevinin hücre bölünmesini tümüyle mekanik bir biçimde harekete geçirmek olduğunu düşündü; fizikselci önyargısının sonucu olarak, Miescher kendi buluşunun önemini tümüyle gözden kaçırdı. Jacques Loeb döllenmede gerçekten önemli olan etmenlerin spermadaki nükleinler değil, iyonlar olduğunu ileri sürdü. Loeb’in, “Branchipus<sup>0</sup> tatlı suda yaşayan bir kabukludur. Yoğun tuz çözeltisinde yetiştirilirse, küçülür ve diğer bir</p>

  <p>° Su birikintilerinde, hendeklerde, su oluklarında yaşayan bir tür ilkel kabuklu, (ç.n.)</p>

  <p>kısım değişikliklere uğrar. Bu durumda Artemia* olarak adlandırılır” şeklindeki tanımı okuyanı şaşkınlığa uğratır. Fizikselcilerin kimya ve özellikle fizikokimya konusundaki bilgiçlikleri biyoloji bilgileriyle uygunluk taşımıyordu. Çeşitli dış etmenlerin büyüme ve farklılaşma üzerindeki etkilerini çok büyük bir dikkatle çalışan Sachs bile, aynı ışık, su ve besin koşulları altında yetiştirilen farklı bitki türlerine ait tohumların niçin tümüyle farklı türler ortaya çıkaracağı sorusuna hiç kafa yormamış görünmektedir.</p>

  <p>Modern biyolojide belki de en uzlaşmaz mekanikçi ekol, 18801i yıllarda Wilhelm Roux'nun ortaya çıkardığı gelişim mekaniğidir (Entwicklungsmechanik). Bu embriyoloji ekolü, sadece filogenetik sorularla ilgilenen karşılaştırmalı embriyolojinin tek yanlılığına karşı isyankâr bir tepki niteliği taşıyordu. Roux’nun meslektaşı embriyolog Hans Driesch, böyle bir derecelendirme mümkünse, başlangıçta çok daha fazla mekanikçiy-di, ancak sonunda aşırı mekanikçiliği bırakıp hepten aşırı bir dirimselci oldu. Driesch'in düşüncesindeki bu değişim, iki hücreli evredeki bir deniz kestanesi embriyosunu tekhücreli iki ayrı embriyoya ayırdığında, bu iki embriyonun, mekanikçi kuramlarının öngördüğü şekilde iki yarım organizmaya doğru gelişim göstermediğini gözlemlediğinde gerçekleşti. Her iki embriyo da dengeli biçimde gelişip, biraz daha küçük ama başka yönlerden mükemmel birer larva haline gelmişti.</p>

  <p>Canlılar ve yaşam süreçlerinin indirgemeci fizikselci düşünceyle basit ve etraflı bir biçimde açıklanamayacağını kabul eden şüpheci duruşu hep benimsemekle yetinseler de, zaman içinde, yaşam üzerine bu katıksız fizikselci açıklamaların anlamsızlığı ve hatta gülünçlüğü, çoğu biyolog için açık hale geldi.</p>

  <p><a id="bookmark6"></a>Dirimselciler</p>

  <p>“Yaşam ”ı açıklama sorunu, Bilimsel Devrim'den on dokuzuncu yüzyıla kadar dirimselcilerin ilgi odağı oldu, fakat biyo-</p>

  <p><sup>0</sup> Tuzlu sularda, tuz göllerinde, tuzlalarda yaşayan bir tür eklembacaklı, (ç.n.) lojinin 1820’lerde başlayan gelişimine kadar bilimsel inceleme konusu olmadı. Descartes ve onu izleyenler, hayvan ve bitkiler üzerine çalışanları canlı organizmalarla cansız madde arasında temelde bir farklılık olmadığı konusunda ikna etmeyi başaramamışlardı. Bununla birlikte, fizikselciliğin yükselişinden sonra bu doğacılar yaşamın doğasına yeni bir gözle bakmak zorunda kaldılar ve Descartes ın canlılarla ilgili makine kuramına karşı (fizikötesine ait ya da dinbilimsel değil) <span style="font-style:italic;">bilimsel</span> kanıtlar geliştirmeye giriştiler. Bu gereksinim, biyolojide dirimselci ekolü doğurdu.<sup>7</sup></p>

  <p>Dirimselcilerin fizikselci açıklamalara karşı tepkileri birbirlerinden farklıydı, çünkü fizikselci paradigmanın kendisi, sadece, yaşam süreçlerinin mekanik olduğu ve fizikle kimyanın yasalarına indirgenebilecekleri şeklindeki iddialarında değil, aynı zamanda canlı organizmalar ve basit madde arasındaki farklılıklar, hayvan ve bitkilerde uyumsal fakat çok daha fazla girift özelliklerin varlığı -Kantin erekçiliği- ve evrimsel açıklamalar gibi, hesaba katmayı başaramadıkları şeyler için de geçerliydi. Bu iddia ve ihmallerin her biri, fizikselciliğin karşısında olanların biri ya da diğeri tarafından eleştirildi. Bazı dirimselciler açıklanamayan yaşamsal özellikler üzerine odaklanırken, diğerleri canlı varlıkların bütünsel doğası, daha başkaları ise döllenmiş yumurtanın gelişiminde olduğu gibi çevreye uyumluluk ya da yönlendirilmişlik üzerinde duruyordu.</p>

  <p>Fizikselciliğin çeşitli yönlerini hedef alan tüm bu karşı savlar, geleneksel olarak dirimselcilik adı altında toplandı. Bazı yönlerden bu tümüyle yanlış da değildi çünkü fizikselci düşünce karşıtlarının tümü canlı organizmaların yaşama özgü niteliklerinin olduğunu savunuyordu. Ote yandan dirimselci etiketi, bu grubun barındırdığı farklı eğilimleri gizliyordu.<sup>8</sup> Örneğin, Almanya’da, Lenoir’nm teleomekanikçiler dediği bazı biyologlar, fizyolojik süreçleri mekanik olarak açıklamak istiyorlardı, fakat bunun, döllenmiş yumurtanın gelişiminde olduğu gibi uyum ya da yönlendirilmiş süreçleri açıklayamadığı konusunda ısrar ettiler. Bu meşru sorular, 1790'dan on dokuzuncu yüzyılın sonuna kadar önde gelen düşünür ve biyologlar tarafından tekrar tekrar soruldu, ancak tüm bunlar, Ludwig Sachs ya da Loeb gibi öncü konumdaki fizikselcilerin eserleri üzerinde çok az etkili oldu.</p>

  <p>Dirimselcilik on yedinci yüzyılda ortaya çıkışında açık bir biçimde bir karşı akım niteliğindeydi; Bilimsel Devrim'in mekanikçi felsefesine ve Galileo'dan Newton'a tüm fizikselciliğe bir isyandı. Dirimselcilik, hayvanların birer makineden başka bir şey olmadığı öğretisine ve yaşamın tüm belirtilerinin devinim içindeki madde olarak eksiksiz bir biçimde açıklanabileceği düşüncesine şiddetle karşı çıktı. Ancak dirimselciler, Descartesçı modeli reddedişlerinde ne kadar kararlı ve ikna ediciyseler, kendi açıklama çabalarında da aynı ölçüde belirsiz ve inandırıcılıktan uzaktılar. Açıklamalar büyük çeşitlilik arz ediyordu ancak birleştirici bir kuram yoktu.</p>

  <p>Bir kısım dirimselcilere göre yaşam, ya cansız maddede bulunmayan, protoplazma adını verdikleri özel bir madde ya da maddenin örneğin koloidal hal gibi özel bir durumda bulunmasına bağlıydı ve fizikokimyasal bilimlerin her iki olasılığı da inceleyecek donanıma sahip olmadığı iddia ediliyordu. Başka bir dirimselci grup, Lebenskraft, Entelegkheia ya da elan vital olarak da adlandırılan, fizikçilerin ele aldığı güçlerden farklı, amacını kendi içinde taşıyan bir yaşamsal gücün varlığını kabul ediyordu. Böyle bir gücün varlığını kabul edenlerin bir kısmıysa aynı zamanda, yaşamın nihai bir amaç için var olduğuna inanan teleoloji savunucularıydı. Diğer yazarlar, canlı organizmaların fizikselcilerle açıklanamamış yönlerini aydınlığa kavuşturmak için psikolojik ya da zihinsel güçlere (psiko-dirimselcilik, psiko-Lamarckçılık) başvurdular.</p>

  <p>Bir yaşamsal gücün var olduğunu savunanların, bu gücün niteliği konusunda çok farklı görüşleri vardı. Aşağı yukarı on yedinci yüzyılın ortalarından itibaren, söz konusu yaşamsal etmen en çok, Newton’un yerçekimi fikri ile kalorik, filojiston ve diğer “ölçülemeyen akışkanlar la benzerliği açısından tanımlandı. Yerçekimi görünmezdi ve aynı şekilde sıcak olandan soğuk olan nesneye akan ısı da öyle; bu yüzden, her ne kadar doğaüstü bir şey olması zorunlu değilse de yaşamsal akışkanın da görünmez olması rahatsız edici ya da olasılık dışı görülmüyordu. Örneğin, on sekizinci yüzyılın nüfuzlu doğacılarından Alman J. F. Blu-menbach (soy tükenmesi, yaratılış, felaketler, mutasyona yatkınlık ve kendiliğinden oluşum üzerine pek çok yazısı vardır) görünmez olmasına rağmen bu yaşamsal akışkanın yine de son derece gerçek olduğunu ve yerçekimi gibi bilimsel araştırmaya konu olabileceğini düşünüyordu.<sup>9</sup> Yaşamsal akışkan kavramı, neticede yaşamsal güç kavramıyla yer değiştirdi. Hatta Johan-nes Müller gibi saygın bir bilim insanı bile, başka şekilde izah edilemeyen yaşamın belirtilerini açıklamak için bir yaşamsal gücün zorunlu olduğunu kabul etti.</p>

  <p>İngiltere’de on altı, on yedi ve on sekizinci yüzyıllarda tüm fizyologlar, dirimselci fikirlere sahipti ve dirimselcilik 1800-1840 arasında J. Hunter, J. C. Prichard ve diğerlerinin eserlerinde hâlâ güçlü bir görüş olarak yer alıyordu. Dekartçılığın özellikle güçlü olduğu Fransa’da dirimselcilere karşıt akımın aynı ölçüde kuvvetli olması sürpriz değildir. Fransa’da bu görüşün önde gelen temsilcileri Montpellier ekolü (bir grup dirimselci hekim ve fizyolog) ile dokubilimci F. X. Bichat’tı. Hatta, sinir ve sindirim sistemleri gibi pratik konular üzerine çalışan ve kendisini dirimselcilik karşıtı kabul eden Claude Bernard dahi aslında birkaç dirimselci fikri savunuyordu. Bunun da ötesinde, çoğu Lamarckçı bazı fikirlerinde daha çok dirimselci bir duruş sergiliyordu.</p>

  <p>Dirimselciliğin en kapsamlı gelişimi ve fikir olarak en zengin çeşitliliği gösterdiği yer Almanya’ydı. Filojiston yanma kuramıyla bilinen, on yedinci yüzyıl sonlarının hekim ve kimyacısı Georg Ernst Stahl mekanikçilerin önde gelen ilk karşıtıydı. Stahl belki de bir dirimselciden çok bir canlıcıydı, fakat düşünceleri Montpellier ekolünün öğretisinde büyük bir rol oynadı.</p>

  <p>Almanya’da dirimselci akıma güç kazandıran diğer etmen, on sekizinci yüzyılın ikinci yansında gelişim biyolojisine egemen olan ön oluşum (preformasyon) kuramını savunanlar ile sıralı oluşum (epigenez) kuramını savunanlar arasındaki tartışmaydı. On oluşumu savunanlar, yetişkin vücudunun uzuvlarının gelişimin en başında daha küçük biçimde var olduğunu kabul ediyordu. Sıralı oluşumu savunanlar ise, yetişkin uzuvlarının başlangıçta var olmadığını, bunların gelişim sürecinin ürünü olarak ortaya çıktığını ileri sürüyordu. Embriyolog Caspar Friedrich Wolf 1759’da ön oluşum düşüncesini çürütüp yerine sıralı oluşum düşüncesini önermek için tümüyle şekilsiz bir kitle halindeki döllenmiş yumurtayı belli bir türün yetişkinine dönüştürecek bir nedensel etmene başvurmak zorundaydı. Wolf bu etmeni <span style="font-style:italic;">asli güç</span> <span style="font-style:italic;">(vis essentialis</span>) olarak adlandırdı.</p>

  <p>J. F. Blumenbach belirsizlik içeren <span style="font-style:italic;">asli güç</span> kavramını reddederek yerine, yalnız embriyonun değil, aynı zamanda büyüme, yenilenme ve üremede önemli bir rol oynayan kendine özgü bir biçimlendirici güç <span style="font-style:italic;">(nisus formativus</span>) kavramını önerdi. Blumenbach, yaşamın sürmesini sağlayan uyarılabilme ve duyarlık gibi başka bazı güçlerin varlığını da kabul ediyordu. Blumenbach bu güçlerle ilgili gayet pratik bir yaklaşım sergiliyor, nedenlerini çözemediği, gözlemlenen süreçleri etiketler olarak kabul ediyordu. Onun için bunlar fizikötesine ait ilkelerden çok karakutulardı.</p>

  <p>On dokuzuncu yüzyıl başlarında F. W. J. Schelling ve onu izleyenlerce geliştirilen Alman felsefesinin Doğa felsefesi dalı açık şekilde bir metafizikse! dirimselcilikti. Ancak, Wolff, Blumenbach ve sonunda Müller gibi faal biyologların uygulamaya dönük felsefeleri metafiziksel olmaktan çok fizikselci karşıtıydı. Müller, bilime aykırı metafizikçi biçiminde haksız bir suçlamayla iftiraya uğramıştır. Müller çocukluğundan itibaren kelebek ve bitki toplayıcısı olarak bir doğacının organizmalara bütüncül bakma alışkanlığını edinmişti. Daha çok matematik ve fizik bilimlerine eğilimli öğrencileri ise onun bu algılayış tarzından yoksundu. Müller, “yaşam atomların bir devinimidir” sloganının anlamsızlığını, hiçbir açıklayıcı değer taşımadığını ve kendisinin alternatif Lebenskraft (yaşamsal güç) kavramının her ne kadar noksan olsa da, isyankâr öğrencilerinin sığ fizikselci açıklamalarından bir genetik program kavramına daha yakın olduğunu fark etti.<sup>10</sup></p>

  <p>Dirimselciler öne sürdükleri savların çoğunda günümüzde genetik programla açıklanan, canlıların belirli özelliklerini açıklamayı amaçlıyordu. Bu ekolün savunucuları makine kuramını çürüten, tüm yönleriyle geçerli savlar öne sürdüler. Ancak mevcut biyolojik açıklamaların geri bir düzeyde olmasından ötürü, sonunda yirminci yüzyıl boyunca bulunacak yaşamsal süreçlerle ilgili açıklamalara ulaşamadılar. Sonuç olarak, dirimselcilerin ortaya koyduğu önermelerin çoğu olumsuzdu. Örneğin Driesch 1890lardan itibaren, fizikselciliğin embriyona ait yapılarda kendi kendini düzenleme, yenilenme ve üreme ile hafıza ve zekâ gibi ruhsal olguları açıklayamayacağını savundu. Bununla beraber, Driesch’in kullandığı “Entelegkheia" sözcüğünün yerine “genetik program” ifadesi konulduğunda, ortaya çıkan tümüyle makul cümlelerin çokluğu dikkate değerdir. Söz konusu dirimselciler, mekanikçi açıklamalarda bir şeyin eksik olduğunu bilmenin yanı sıra, mekanikçilerin açıklayamadığı olgu ve süreçlerin doğasını da ayrıntılarıyla tanımladılar.<sup>11</sup></p>

  <p>Dirimselci açıklamalara ait zayıf yönlerin çokluğu ve hatta çelişkileri göz önünde tutulursa, dirimselciliğin bu kadar yaygın olarak benimsenmesi ve uzun süre kalıcı olması şaşırtıcı görünebilir. Görebildiğimiz kadarıyla bunun nedenlerinden biri, yaşam üzerine indirgemeci makine kuramına başka bir alternatif olmayışıydı ki bu, ayrıca pek çok biyolog için sorgulanamaz bir şeydi. Diğer bir nedense dirimselciliğin kozmik bir amaca inanç -teleoloji ya da erekçilik- gibi diğer egemen ideolojiler tarafından şiddetle desteklenmiş olmasıdır. Almanya’da Immanuel Kant’m dirimselcilik ve özellikle de teleomekanikçilik ekolü üzerinde güçlü bir etkisi oldu. Bu etkinin, Driesch’in eserlerinde de sürdüğü açıkça gözlenir. Çoğu dirimselcinin eserinde erekçilikle kurulan yakın ilişki açıktır.<sup>12</sup></p>

  <p>Kısmen teleolojik eğilimleri nedeniyle dirimselciler, Dar-win’in doğal seçilim fikrine şiddetle karşı çıktılar. Darwin’in evrim kuramı herhangi bir kozmik teleolojinin varlığını reddediyordu ve bunun yerine, evrimsel değişimi açıklamak üzere doğal seçilim “mekanizma”sım koyuyordu: “Darwin'in, hayatta kalma mücadelesinde doğal seçilimi keşfinde biyolojinin tüm alanlarında mekanik olarak işleyen nedenselliklerin bütünüyle geçerli olduğuna dair en kesin kanıtı buluruz ve bunda organizmalar üzerine teleolojik ve dirimselci tüm yorumların kesin bir şekilde son buluşunu görürüz” (Haeckel 1866). Doğal seçilim, uyum sahasında dirimselci açıklamaları gereksiz kıldı.</p>

  <p>Diğer dirimselciler gibi Driesch de aşırı bir Darwincilik karşıtıydı, ancak doğal seçilime karşı ileri sürdüğü savlar tutarlı bir biçimde anlamsızlık içeriyor ve açıkça, bu kuramı hiç anlamadığını gösteriyordu. Darvvincilik erekçi ya da dirimselci görüşleri redderek ve aynı zamanda evrim için bir mekanizma sağlayarak “yaşam”ı açıklamaya yönelik yeni bir paradigmanın temeli haline geldi.</p>

  <p><span style="font-style:italic;">Dirimselciliğin çöküşü</span></p>

  <p>Dirimselcilik ilk kez önerildiği ve geniş ölçüde kabul edildiği dönemde, “Yaşam nedir?” şeklindeki kafa kurcalayıcı soruya akılcı bir yanıt verir görünüyordu. Bunun yanı sıra dirimselcilik sadece Bilimsel Devrim in kaba mekanikçiliğine değil, aynı zamanda on dokuzuncu yüzyıl fizikselciliğine karşı o dönemde meşru bir dinbilimsel alternatif oluşturuyordu. Dirimselcilik görünüşte, yaşamın belirtilerini indirgemeci makine kuramını savunan karşıtlarından çok daha başarılı bir biçimde açıklıyordu.</p>

  <p>Bununla birlikte, dirimselciliğin biyolojide ne derece baskın ve uzun süre kalıcı olduğu düşünüldüğünde, bu akımın bu kadar çabuk ve tümden çöküşü oldukça şaşırtıcıdır. Geçerli bir</p>

  <p>fikir olarak dirimselciliğe son destek de, 1930larda ortadan kayboldu. Diğer çok sayıda etmenin de bu yıkımda payı vardır.</p>

  <p>İlk olarak, dirimselcilik zaman içinde daha fazla sıklıkla, bilimsel bir kavramdan çok fizikötesine ait bir kavram olarak görüldü. Bilime aykırı görülüyordu çünkü dirimselciler, savlarını sınamak için yöntemden yoksundular. Dirimselciler, dogmatik şekilde bir yaşamsal gücün varlığını öne sürerek, canlı organizmaların temel işlevlerini açıklığa kavuşturacak yapıcı bir indirgemecilik arayışına çoğu kez engel oldular.</p>

  <p>ikinci olarak, organizmaların cansız maddelerden tamamen farklı, özel bir tözden yapıldığına ilişkin inanç giderek desteğini kaybetti. Hemen hemen tüm on dokuzuncu yüzyıl boyunca, bu tözün çekirdeğin dış kısmındaki hücresel malzeme olan protoplazma olduğuna inanıldı.<sup>13</sup> Daha sonra bu malzemeye si-toplazma denildi (terimi öneren Kölliker’di). Protoplazma “koloidal” denilen özelliklere sahip göründüğünden, kimyanın yeni bir dalı olarak koloit kimyası gelişti. Bununla birlikte biyokimya, elektron mikroskobuyla inceleme yöntemiyle, sonunda sitoplazmanm gerçek bileşimini saptadı ve onun çeşitli bileşenlerinin (organeller, zarlar ve makromoleküller) doğasını açıklığa kavuşturdu. Bir özel töz “protoplazma’nın olmadığı keşfedildi ve sözcükle fikir biyoloji literatüründen çıktı. Benzer şekilde, koloidal halin niteliği biyokimyasal olarak açıklandı ve koloit kimyası ortadan kalktı. Böylece, canlı bir töz kategorisine dair tüm açıklamalar geçerliliğini yitirdi ve canlı maddenin görünürde biricik özelliklerini makromoleküller ve bunların organizasyonu bakımından açıklamak mümkün hale geldi. Makromoleküller, cansız maddede olduğu gibi aynı atom ve küçük moleküllerden oluşmaktadır. Wöhler’in 1828’de organik bir bileşik olan üreyi laboratuvarda sentezlemesi, inorganik bileşiklerin yapay olarak organik bir moleküle dönüşmesiyle ilgili ilk kanıt oldu.</p>

  <p>Üçüncü olarak, dirimselcilerin maddesel olmayan bir yaşam gücünün varlığını göstermek için harcadıkları tüm çabalar ba-şansızlıkla sonuçlandı. Fizyolojik ve gelişimsel süreçler bir kez hücresel ve moleküler düzeylerde fizikokimyasal süreçler olarak açıklanmaya başlayınca, geriye dirimselci bir izahı gerektirecek herhangi bir açık nokta kalmadı. Kısacası, dirimselcilik gereksiz hale geldi.</p>

  <p>Dördüncü olarak, daha önceleri dirimselciliğin kanıtı olarak gösterilen olayları açıklayacak yeni biyoloji kavramları geliştirildi. Bu değişiklikte özellikle iki gelişme önemli rol oynamıştır. Birincisi, nihai olarak genetik program kavramının ortaya çıkmasına yol açan genetik biliminin doğuşuydu. Bu, amaca yönelmiş tüm yaşam olaylarını en azından prensipte genetik programlar tarafından denetlenen teleonomik süreçler olarak açıklamayı mümkün kıldı. Yeniden açıklanacak bir başka olgu ise, Kant’ın erekçilik (Zweckmâssigkeit) görüşüydü. Bu yeniden yorumlama ikinci gelişme olan Darwincilikle gerçekleşti. Doğal seçilim, canlı doğadaki büyük değişkenlikten yararlanarak, uyumluluğu mümkün kılıyordu. Böylece, dirimselciliğin iki temel ideolojik dayanağı -teleoloji ve seçilim karşıtlığı- yıkıldı. Genetik bilimi ve Darwincilik, dirimselciler tarafından bir yaşamsal töz ya da güce başvurmaksızın açıklanamayacağı savunulan olaylar üzerine geçerli yorumlar getirmede başarılı oldu.</p>

  <p>Fizikselcilerin yazdıklarına inanılacak olursa, dirimselcilik biyolojinin gelişmesi önünde bir engelden başka bir şey değildi. Dirimselcilerin, yaşam olgusunu bilimin alanından çıkarıp metafiziğin alanına kaydırdıkları iddia ediliyordu. Bu eleştiri daha mistik eğilimli bazı dirimselcilerin eserleri için gerçekten doğrulanmış olmakla birlikte, fizikselcilerin açıklamadan bıraktığı yaşamın tüm yönlerini açık seçik ve etkili bir biçimde ifade eden Blumenbach ve daha tanınmış bir bilim insanı olan Müller’e yöneltildiğinde haklı bir eleştiri değildir. Müller’in benimsediği açıklamanın bir başarısızlık olması, çözümlenmeyi bekleyen problemleri saptamadaki hünerini gölgelemez.</p>

  <p>Bilim tarihinde, net bir biçimde ortaya konulan bir problem için temel çalışmanın henüz yerli yerine oturmamış olmasından ötürü uygun olmayan açıklayıcı sistemlerin benimsendiği benzer pek çok durum söz konusu olmuştur. Kant’ın teleolojik evrim açıklaması çok iyi bilinen bir örnektir. Yaşamın açıklanmasında sığ bir fizikselicliğin boşluğunu göstermek için dirimselcilik akımının zorunlu olduğu sonucuna varmak belki de haklı görünebilir. François Jacob’un (1973) doğru şekilde belirttiği gibi, aslında dirimselcilerin biyolojinin bağımsız, bilimsel bir disiplin olarak tanınmasında önemli bir payı vardı.</p>

  <p>Dirimselcilik ve fizikselciliğin yerini alan organikçi düşünceye geçmeden önce, yirminci yüzyılda yaşanan garip bir gelişmeye, fizikselciler arasında dirimselci inanışların gelişmesine değinebiliriz. Görünüşe göre, cansız doğada bulunmayan özel yasaların canlılarda işlij/or olabileceğini ileri süren ilk kişi Niels Bohr’du. Bohr bu yasaların canlılara özgü olmaları sayılmazsa, fiziğin yasalarının benzeri olduklarını düşündü. Erwin Schrö-dinger ve başka fizikçiler de benzer fikirleri desteklediler. Fran-cis Crick (1966) bir kitabın tümünü, fizikçi Walter Elsasser ile Eugene Wigner’ın dirimselci düşüncelerini çürütmeye adadı. Saygın biyologların zihinlerinde kaybolmasından çok sonra, dirimselciliğin bir biçiminin bir kısım saygın fizikçinin zihninde yaşamayı sürdürmesi dikkate değerdir.</p>

  <p>Daha ironik olansa 1925 sonrası dönemde birçok biyoloğun, görelilik kuramı, Bohr’un tamamlayıcılık ilkesi, kuantum mekaniği ve Heisenberg’in belirsizlik ilkesi gibi yeni keşfedilen fizik ilkelerinin biyolojik süreçler üzerinde yeni kavrayışların önünü açacağına inanmasıydı. Doğrusunu söylemek gerekirse, kanımca bu fizik ilkelerinin hiçbiri biyolojiye uygulanamaz. Bohr’un tamamlayıcılık ilkesine biyolojide kanıt araması ve bunu gerçekleştirmek için kurduğu birtakım çılgınca benzerliğe rağmen, biyolojide söz konusu ilke gibi bir şey kesinlikle yoktur.</p>

  <p>Dirimselcilik, felsefecilerin eserlerinde fizikçilerin eserlerinde olduğundan çok daha uzun süre varlığını sürdürdü. Ancak bildiğim kadarıyla, biyoloji üzerine kafa yoranlar arasında 1965’den sonra yayın yapanların hiçbiri dirimselci değildir. Hayatta olanlar arasında açık bir biçimde dirimselciliği destekleyen saygın bir biyoloğun varlığını da bilmiyorum. Yirminci yüzyılın sonlarına tarihleyebileceğimiz ve dirimselci eğilimleri olan az sayıdaki biyolog da (A. Hardy, S. Wright, A. Portmann) artık hayatta değildir.</p>

  <p><a id="bookmark7"></a>Organikçiler</p>

  <p>Aşağı yukarı 1920’lere gelindiğinde, dirimselcilik itibarını kaybetmiş görünüyordu. Fizyolog J. S. Haldane’nin (1931) tamamen doğru olarak ifade ettiği gibi, “biyologlar neredeyse ittifak halinde, dirimselciliği doğruluğu kabul edilen bir inanç olarak görmemeye başladılar.” Haldane, aynı zamanda salt mekanikçi bir izahın da yaşam için çok tipik bir özellik olan eşgüdümü açıklayamayacağını söylüyordu. Haldane’i özellikle şaşırtan şeyse gelişme esnasında düzenli bir sırayla gerçekleşen olaylardı. Haldane, dirimselci ve mekanikçi 3/aklaşımların her ikisinin de geçersizliğini gösterdikten sonra, “söz konusu tüm olgularda, bir yetişkin canlı için normal olanı ifade eden eşgüdümlü olma eğilimini gözlemlememizden yola çıkarak, biyoloji için farklı bir kuramsal temel bulmak zorundayız” diyordu.</p>

  <p>Dirimselciliğin çöküşü mekanikçiliğin zaferine yol açmak yerine, yeni bir açıklama sisteminin ortaya çıkmasına neden oldu. Bu yeni paradigma, moleküler düzeydeki süreçlerin fizikokim-yasal mekanizmalarla bütün ayrıntılarıyla açıklanabileceğini, ancak bu gibi mekanizmaların daha yüksek bütünleşme düzeylerinde -ihmal edilebilir ölçüde olmasa da- giderek azalan bir rol oynadığını kabul ediyordu. Bunlar, düzenli sistemlerin ortaya çıkan özellikleriyle tamamlanmakta ya da yerlerini bu özelliklere bırakmaktadırlar. Canlı organizmaların kendilerine has özellikleri onların bileşimine değil, daha çok organizasyonlarına dayanmaktadır. Bu düşünce tarzı günümüzde genellikle <span style="font-style:italic;">organikçilik</span> olarak bilinir. Bu yaklaşım, çok karmaşık düzene sahip sistemlerin özellikleri ve organizmalardaki evrimleşmiş genetik programların tarihsel niteliği üzerinde durur.</p>

  <p>1919'da organikçilik terimini<sup>14</sup> uyduran W. E. Ritter’e göre, “Bütünler parçaları ile öylesine ilişkilidir ki, bütünün varlığı, parçalarının düzenli işbirliğine ve birbirlerine tabi olmalarına bağlı olmakla kalmaz, bütünler aynı zamanda, parçalarını belirleyici bir denetimle sınırlarlar” (Ritter ve Bailey 1928). J. C. Smuts (1926) parçalar ile bütün arasında organik ve işlevsel ilişkinin önemini vurgulayan bütüncü (holistic) organikçilik görüşünü şöyle açıklıyordu: “Burada sunulan görüşe göre bütün, basit olmayıp, parçalardan oluşmuş bir bileşimdir. Organizmalar gibi doğal bütünler, şöyle ya da böyle aktif ilişki ve etkileşim içindeki çok sayıda parçadan oluşan, karmaşık ya da bileşik yapılardır. Bir organizmayı oluşturan hücrelerin kendileri de daha küçük bütünler olabilir.” Smuts’ın bu ifadeleri daha sonraları diğer biyologlar tarafından, “Bir bütün kendi parçalarının toplamından daha fazla bir şeydir”<sup>15</sup> şeklinde özlü bir ifadeye dönüştürüldü.</p>

  <p>1920’li yıllardan itibaren bütüncülük ve organikçilik terimleri birbirinin yerine kullanılagelmiştir. Başlangıçta bütüncülük daha sık kullanılıyordu. Hatta “bütüncü” sıfatı bugün hâlâ kullanılmaktadır. Bununla birlikte bütüncülük tümden biyolojiye ait bir terim değildir; çünkü Niels Bohr’un doğru bir biçimde ifade ettiği gibi, birçok cansız sistem de bütüncüdür. Bu nedenle bugün biyolojide, daha kısıtlı bir terim olan “organikçilik” daha sık kullanılmaktadır. Bu terim bir genetik programın varlığının yeni paradigmanın önemli bir özelliği olduğuna dair kabulü yansıtmaktadır.</p>

  <p>Organikçilerin fizikselcilere itirazları, onların indirgemecilik-lerine olduğundan daha çok mekanikçi yönlerineydi. Fizikselciler açıklamalarının mekanikçi açıklamalar olduğunu söylüyorlardı -bu gerçekten böyleydi- ancak bu açıklamaların bir başka özelliği, aynı zamanda mekanikçi olmalarından çok daha fazla indirgemeci olmalarıydı, indirgeyicilere göre açıklama sorunu bir bütünü en küçük bileşenlerine indirgeme işi tamamlandığında, ilkesel olarak çözülmüş oluyordu. İndirgeyiciler, tüm bileşenlerin envanteri çıkarılıp her bir bileşenin işlevi saptandığında, daha üst düzeylerdeki organizasyonlarda gözlemlenen her şeyi açıklamanın da kolay bir iş olacağım iddia ediyorlardı.</p>

  <p>Organikçiler indirgemeci açıklamanın, organizmanın daha üst düzeylerdeki organizasyonlarda ortaya çıkan özelliklerini açıklayamadığı için bu savın son derece yanlış olduğunu açık bir şekilde gösterdiler. Garip bir şekilde çoğu mekanikçi bile katıksız bir indirgemeci açıklamanın yetersizliğini itiraf etmiştir. Örneğin, düşünür Ernest Nagel (1961) biyolojide, “halihazırda fizikokimyasal açıklamaların hiç rol oynamadığı çok sayıda çalışma alanı bulunmakta ve fizikokimyasal niteliği olmayan, önde gelen birçok biyoloji kuramından başarıyla faydalanılmakta olduğu"nu kabul etmektedir. Nagel “halihazırda” sözcüğünü araya sıkıştırarak indirgemeciliği korumaya çalışsa da, yayılış alanı, cezbetme, avcı şaşırtma vb. gibi tamamen biyolojiye ait kavramların, terminolojik anlamlarını tümüyle kaybetmeksizin kimya ve fizik terimlerine asla indirgenemeyeceği zaten apaçık ortadaydı.<sup>16</sup></p>

  <p>Bütüncülüğün öncüleri (örneğin, E. S. Russell ve J. S. Haldane) indirgemeci yaklaşıma şiddetle karşı çıkarak, bütüncü yaklaşımın davranış ve gelişim gibi olgular için ne kadar uygun olduğunu ikna edici bir biçimde açıkladılar. Bununla birlikte, bütüncü olguların gerçek niteliğini açıklamayı başaramadılar. “Bütün'ün doğasını ya da parçaların bütünle kaynaşmasını açıklamaya çalıştıklarında, bunu başaramadılar. Ritter, Smuts ve bütüncülüğün diğer öncü savunucuları, kendi açıklamalarında aynı şekilde belirsiz ve bir bakıma metafizikçiydiler. Gerçekten de Sumtsın bazı ifadeleri biraz teleolojik bir tonu hissettirir.<sup>17</sup></p>

  <p>Bununla birlikte, Alex Novikoff (1947) canlı organizmalara ilişkin bir açıklamanın niçin bütüncü olması gerektiğini oldukça ayrıntılı bir biçimde ifade etmiştir. “Belirli bir düzeydeki bütünler, bir üst düzeydeki bütünlerin parçalarını oluştururlar... bütünler de parçalar da maddi varlıklardır ve parçaların kendi özelliklerinin sonucu olarak karşılıklı etkileşimlerinden bütünleşme ortaya çıkar.” Bütüncülük indirgemeyi reddettiği için, “canlı organizmaları makinenin pistonları gibi yerinden söküle-bilen ve söküldükleri sistem göz önünde bulundurulmadan tanımlanabilen çok sayıda tek tek parçadan (fizikokimyasal birim) ibaret makineler olarak ele almaz.’’ Parçalar arasındaki etkileşimlerden ötürü tek tek parçaların açıklanışı, sistemin bir bütün olarak taşıdığı özellikleri ifade etmez. Sistemin tümünü kontrol eden etmen, bu parçaların organizasyonudur.</p>

  <p>Hücreden dokulara, organlara, organ sistemlerine ve tüm organizmalara kadar her düzeyde parçalar arasında bir bütünleşme vardır. Bu bütünleşme, biyokimyasal düzeyde, gelişimsel düzeyde ve davranışsal düzeyde bulunmaktadır.<sup>18</sup> Bütüncülerin tümü, hiçbir sistemin bireysel bileşenlerinin özellikleriyle etraflıca açıklanamayacağı konusunda fikir birliği içindedir. Orga-nikçiliğin dayandığı temel, canlı organizmaların organizasyona sahip oldukları gerçeğidir. Canlılar çeşitli özelliklerin ya da moleküllerin bir araya gelmesiyle oluşmuş yığınlar değildir; çünkü işlevleri tümüyle organizasyonlarına, karşılıklı ilişkilerine, etkileşimlerine ve birbirlerine bağımlılıklarına dayanır.</p>

  <p><span style="font-style:italic;">Ortaya çıkma</span></p>

  <p>Şimdi, modern biyolojideki açıklayıcı çerçevenin iki temel dayanağının bütüncülüğün ilk sunumlarında yer almadığını anlamış bulunuyoruz. Birincisi, genetik program kavramının yokluğudur ki bunun nedeni kavramın o dönemde henüz geliştirilmemiş olmasıydı. Diğeriyse ortaya çıkma kavramıdır ki bütünleşmenin daha üst düzeylerinde, daha düşük bileşenlerle ilgili bir bilgiden öngörülemeyecek yeni özelliklerin ortaya çıkmasıdır. Bu kavramın eksik olmasının nedeni ya düşünülmemiş olması ya da bilime aykırı ve fizikötesine ait olduğu için değerlendirme dışı bırakılmasıydı. Organikçilik, genetik program ve ortaya çıkma kavramlarını sonuçta birleştirerek indirgemecilik karşıtı niteliğini kazandı, ancak mekanikçi niteliğini korudu.</p>

  <p>Jacob (1973) ortaya çıkmayı şöyle açıklar: “Her düzeyde, boyutları görece bir kusursuzlukla tanımlı ve neredeyse özdeş yapı birimleri bir üst düzeyin bir birimini oluşturur. Alt birimlerin bütünleşmesiyle oluşan bu birimlerin her birine “integron” toplu ismi verilebilir. Bir integron bir alt düzeydeki integronla-rın bir araya gelmesiyle oluşur ve bir üst düzeydeki integronun yapısında yerini alır.” Her integron daha alttaki herhangi bir bütünleşme düzeyinde bulunmayan yeni özellik ve yeteneklere sahiptir; bunların, ortaya çıktığı söylenebilir.<sup>19</sup></p>

  <p>Ortaya çıkma kavramı, ilk olarak Lloyd Morgan’ın ortaya çıkan evrim (emergent evolution) üzerine kitabıyla (1923) duyuldu. Bununla birlikte, ortaya çıkan evrimi benimseyen Darvvinci-lerin bu konuda bazı kuşkuları vardı, çünkü bu kavramın türlerin uzun jeolojik zaman dönemleri boyunca yavaş ve sürekli olarak evrildiği düşüncesine aykırı olmasından korkuyorlardı. Gerçekten de ortaya çıkan evrimi ilk savunanların bir kısmı, özellikle Mendelcilik döneminde, aynı zamanda sıçramalı evrimi de (saltationism) savunuyordu; yani evrimin süreksiz, büyük atlamalar ya da sıçrayışlar şeklinde ilerlediğine inanıyorlardı. Günümüzde bu kuşkular ortadan kalkmıştır, çünkü artık evrim biriminin gen ya da bireyler değil, popülasyon (ya da tür) olduğu anlaşılmış bulunuyor. Bir bütün olarak popülasyon kaçınılmaz bir biçimde aşamalı evrimleşmek zorundayken, birey mevcut DNA’da yeniden birleşimlerle popülasyon içinde farklı biçimlere (fenotip-le ilgili süreksizlikler) sahip olabilir. Modern bir evrimci, yeni ve daha üstteki bir düzeyin ortaya çıkmasını temsil eden daha karmaşık bir sistemin oluşumunun kesinlikle genetik varyasyon ve seçilimle ilgili olduğunu söyleyecektir. Integronlar doğal seçilim aracılığıyla evrimleşirler ve her düzeyde uyum gösteren sistemlerdir; çünkü bir bireyin uyumuna katkı sağlarlar. Hiç kuşkusuz, bu durum Darvvinciliğin ilkeleriyle çelişmemektedir.</p>

  <p>Özetleyecek olursak, organikçilik organizmanın bir bütün olarak ele alınmasının önemine inanç ve aynı zamanda bu bütünlüğün, gizemli bir biçimde incelemeye kapalı bir şey olarak değil, doğru inceleme düzeyinin seçilmesiyle araştırılıp incelenmesinin gerekliliğine dair güçlü bir kanaat olarak nitelendirilebilir. Bir organikçi, incelemeyi reddetmez, ancak incelemenin anlamlı bilgi ve yeni kavrayışlar getireceği, en alt düzeye doğru sürdürülmesi gerektiği konusunda ısrarcıdır. Tek tek ele alındığında her sistem, her integron bazı özelliklerini kaybeder ve bir organizmanın bileşenleri arasındaki birçok önemli etkileşim, fizikokimyasal düzeyde değil, daha üstteki bir bütünleşme düzeyinde cereyan eder. Son olarak, birbirini izleyen her üst düzey bütünleşmede ortaya çıkan canlı integronlarm gelişim ve etkinliklerini denetleyen şey genetik programdır.</p>

  <p><a id="bookmark8"></a>Yaşamın Ayırt Edici Özellikleri</p>

  <p>Günümüzde ister pratiğin içindeki biyologlara ister bilim felsefecilerine danışılsın, canlı organizmaların doğası üzerinde bir uzlaşma olduğu görülmektedir. Canlı organizmaların moleküler düzeyde tüm -hücresel düzeyde ise çoğu- işlevleri fizik ve kimya yasalarına uymaktadır. Geriye bağımsız dirimselci ilkeleri gerektirecek bir araştırma nesnesi kalmamaktadır. Bununla birlikte, organizmalar cansız maddeden temelde farklıdırlar. Organizmalar cansız maddede hiç bulunmayan, ortaya çıkan pek çok özellikle hiyerarşik şekilde düzenlenmiş sistemlerdir ve en önemlisi ise, bu sistemlerin etkinlikleri yine cansız doğada söz konusu olmayan, tarihsel olarak kazanılmış bilgiyi içeren genetik programlar tarafından yönetilmektedir.</p>

  <p>Sonuç olarak, canlı organizmalar olağanüstü bir ikiliği (dua-lism) temsil etmektedir. Bu, kısmen fiziksel olanla kısmen fizi-kötesine ait olan arasındaki ikiliği yansıtan, beden ve ruh ya da beden ve aklın ikiliği değildir. Modern biyolojinin ikiliği, tutarlı bir şekilde fizokokimyasaldır ve organizmaların hem genotipe hem de fenotipe sahip olmaları gerçeğinden kaynaklanır. Nük-leik asitlerden ibaret olan genotipi anlayabilmek için evrimsel açıklamalara gereksinim vardır. Genotip tarafından sağlanan bilgiyi temel alarak yapılanan ve proteinler, lipidler ve diğer makromoleküllerden oluşan fenotipi anlamak için doğrudan işlevsel açıklamalar gerekmektedir. Cansız dünyada benzer bir ikilik bilinmemektedir. Genotipi ve fenotipi açıklayabilmek için farklı türde kuramlara gereksinim vardır.</p>

  <p>Canlı varlıklara özgü olguların bir kısmını şöyle sıralayabiliriz:</p>

  <p><span style="font-style:italic;">Evrimleşmiş programlar.</span> Organizmalar 3,8 milyar yıllık evrimin ürünleridir. Organizmaların tüm özellikleri bu tarihi yansıtır. Canlı organizmaların gelişim, davranış ve tüm diğer etkinlikleri kısmen, yaşamın tarihi boyunca biriken genetik bilginin sonucu olan genetik (ve somatik) programlar tarafından kontrol edilmektedir. Tarihsel olarak yaşamın başlangıcından ve en basit prokaryotlardan dev ağaçlara, fillere, balinalara ve insanlara kadar uzanan, devamlı bir akış olagelmiştir.</p>

  <p><span style="font-style:italic;">Kimyasal özellikler.</span> Her ne kadar canlı organizmalar sonuçta cansız maddedeki atomların aynılarından oluşsa da, canlı organizmaların gelişim ve işlevinden sorumlu molekül çeşitleri -nük-leik asitler, peptidler, enzimler, hormonlar ve zarların bileşenleri-cansız doğada bulunmayan makromoleküllerdir. Organik kimya ve biyokimya, canlı organizmalarda bulunan tüm maddelerin daha basit inorganik moleküllere parçalanabilceğini ve en azından ilkesel olarak, laboratuvarda sentezlenebileceğini göstermiştir.</p>

  <p><span style="font-style:italic;">Düzenleyici mekanizmalar.</span> Canlı sistemler, sistemin kararlı durumda kalmasını sağlayan ve cansız doğada hiç bulunmayan çoklu geri besleme mekanizmaları da dahil olmak üzere her çeşit denetleyici ve düzenleyici mekanizmalarla tanımlanırlar.</p>

  <p><span style="font-style:italic;">Organizasyon.</span> Canlı organizmalar karmaşık yapılı, düzenli sistemlerdir. Bu, organizmaların gelişimsel ve evrimsel kısıtlarını olduğu gibi, düzenleme ve genotip etkileşimin denetimine ilişkin kapasitelerini de açıklar.</p>

  <p><span style="font-style:italic;">Amaca yönelmiş (teleonomik) sistemler.</span> Canlı organizmalar, doğal seçilime konu olmuş önceki sayısız nesillerin sonucu olan, uyum gösteren sistemlerdir. Bu sistemler, embriyonik gelişimden başlayarak ergin bireyin fizyolojik ve davranışsal etkinliklerine kadar, amaca yönelmiş etkinlikler için programlanmıştır.</p>

  <p><span style="font-style:italic;">Sınırlı büyüklük düzeni.</span> En küçük virüslerden en büyük balinalara ve ağaçlara kadar canlı organizmaların boyutları orta dünyada (mezokozmos) sınırlı bir yaşam alanını işgal eder. Biyolojik organizasyonun temel birimleri olan hücreler ve hücre bileşenleri organizmalara muazzam bir gelişimsel ve evrimsel esneklik sağlayacak şekilde çok küçük boyutlara sahiptirler.</p>

  <p><span style="font-style:italic;">Yaşam döngüsü.</span> Organizmalar -en azından eşeysel olarak üreyenler- bir zigotla (döllenmiş yumurta) başlayan ve yetişkin bir birey olana kadar çeşitli embriyonik ya da larval aşamalardan geçen belirli bir yaşam döngüsünü izlemektedirler. Bazı türlerde eşeyli ya da eşe3^siz olarak üreyen nesillerin dönüşümlü olarak birbirini izlemesi de dahil olmak üzere, yaşam döngüsünün karmaşıklığı türden türe çeşitlilik göstermektedir.</p>

  <p><span style="font-style:italic;">Açık sistemler.</span> Canlı organizmalar dış çevreden sürekli enerji ve madde edinirler ve metabolizmanın son ürünlerini bünyelerinden atarlar. Açık sistem olmalarından ötürü, termodinamiğin ikinci yasasındaki kısıtlamalara tabi değildirler.</p>

  <p>Aşağıda sıralanan özellikler, canlı organizmalara cansız sistemlerde bulunmayan çok sayıda yetenek kazandırır: Evrimleşme yeteneği,</p>

  <p>Kendini eşleme yeteneği,</p>

  <p>Genetik program aracılığıyla gelişme ve farklılaşma yeteneği, Metabolizma (enerjiyi bağlama ve serbest bırakma) yeteneği, Karmaşık sistemi kararlı durumda (homeostazis, geri besleme) tutacak kendi kendini düzenleme yeteneği,</p>

  <p>Algılama ve duyu organları aracılığıyla çevreden gelen uyarılara cevap verebilme yeteneği ve</p>

  <p>Fenotip ve genotip olmak üzere iki düzeyde değişebilme yeteneği. Tüm bu özellikler, canlı organizmaları cansız sistemlerden kesin olarak ayırmaktadır. Canlı dünyanın bu biriciklik ve ayrılığının zaman içinde fark edilmesi, biyoloji adı verilen bilim dalının ortaya çıkması ve II. Bölüm de göreceğimiz gibi, bu bilimin bağımsız bir bilim olarak kabul edilmesiyle sonuçlanmıştır.</p>

  <p><a id="bookmark9"></a>Bilim Nedir?</p>

  <div>
    <p>II. Bölüm</p>
  </div>

  <p>iyoloji canlı organizmaların araştırılmasına odaklanmış tüm disiplinleri içine alır. Kimi zaman bu disiplinler yaşam bilimleri olarak adlandırılır. Bu terim biyolojiyi cansız dünya üzerine odaklanan fiziki bilimlerden ayırt etmeye yarar. Bununla birlikte, sosyal bilimler, siyaset bilimi, askerlik bilimi ve daha birçokları sistematik hale getirilmiş diğer bilgi bütünleridir ve bu akademik uzmanlık alanlarına ek olarak sıklıkla Marksist bilim, Batı bilimi, feminist bilim ve bilim olarak farz edilen Hıristiyan bilimi ve yaratılışcı bilim gibi terimlerle karşılaşırız. Birbirinden farklı tüm bu disiplinler neden kendilerini “bilim” olarak adlandırırlar? Gerçek bilimi diğer düşünce sistemlerinden ayırt eden özellikler nelerdir? Biyoloji bu özelliklere sahip midir?</p>

  <div><img alt="" src="../Images/main-3.jpg" style="width:31pt;height:38pt;" /></div>

  <p>Bu temel soruları yanıtlamanın kolay olması gerektiği düşünülebilir. Neticede, “Herkes bilimin ne olduğunu bilmiyor mu?”</p>

  <p>sorusu sorulabilir. Durumun böyle olmadığı medyanın sunduğuyla yetinerek değil, bu soruyla uğraşan meslek erbabının ürettiği geniş literatür incelendiğinde açıklık kazanır.<sup>1</sup> Charles Darwin’in arkadaşı ve kuramlarının tanınması için çaba sarfet-miş biri olan T. H. Huxley bilimi, “eğitilmiş ve örgütlenmiş sağ-duyııdan başka bir şey değildir” şeklinde tanımlıyordu. Ne yazık ki bu doğru değildir. Sağduyu çoğu kez bilim tarafından düzeltilir. Örneğin, sağduyu bize Dünya’nın düz olduğunu ve Güneş'in dünya etrafında döndüğünü söyler. Bilimin her dalında daha sonra yanlış olduğu kanıtlanan ve sağduyuya dayanan fikirler yer almıştır. Daha da ileri gidilerek, bilimsel etkinliğin sağduyuyu doğrulamak veya onu çürütmekten ibaret olduğu söylenebilir.</p>

  <p>Felsefecilerin bir bilim tanımı üzerinde fikir birliğine varma çabalarında karşılaştıkları güçlükler çok sayıda etmene dayanmaktadır. Bunlardan biri, bilimin hem bir etkinlik (bilim insanlarının yaptığı) hem de bir bilgi bütünü (bilim insanlarının bildiği) olmasıdır. Günümüzde çoğu düşünür bilimi tanımlarken, bilim insanlarının sürdürdüğü etkinlikler, yani keşfetme, açıklama ve deneme üzerine vurgu yapmaktadır. Buna karşılık başka düşünürlerse bilimi gelişen bilgi bütünü, yani, “bilginin açıklayıcı ilkelere dayanan organizasyonu ve sınıflandırılması” olarak tanımlama eğilimindedirler.<sup>2</sup></p>

  <p>Veri toplama ve bilgi birikimi üzerinde durulması, tümevarımın bilimsel yöntem olarak tercih edildiği Bilimsel Devrim in ilk zamanlarının bir kalıntısıdır. Tümevarımcılar arasında, biriken bir olgular yığınının, yalnızca genellemelere değil, aynı zamanda, kendiliğinden yanan insanlarla ilgili üretilen hipotezler üzerine olanlar gibi, neredeyse doğrudan yeni kuramlar üretmeye izin vereceği şeklinde yaygın bir yanlış anlama vardı. Oysa bugün felsefeciler olguların tek başına açıklayıcı olmadığını vurgulamakta ve hatta salt olguların var olup olmadığını tartışmaktadır. Sordukları soru şudur: “Bütün gözlemler kurama bağımlı değil midir?” Hatta bu bile yeni bir sorun değildir. Char-les Darwin 1861’de, “Bir işe yaraması için tüm gözlemlerin bir görüşün yanında ya da karşısında olması zorunluluğunun görülmemesi ne kadar da tuhaftır 'yazıyordu.</p>

  <p>Şurası kesin ki “bilgi” sözcüğünü kullanan yazarların çoğu bu sözcüğün sadece olguları değil, onların yorumunu da içerdiğini düşünmektedir, oysa bunu ifade etmek için “bilgi” sözcüğü yerine “anlama” sözcüğünü kullanmak daha az yanıltıcıdır. Buradan, “Bilimin amacı doğa anlayışımızı geliştirmektir” tanımına ulaşıyoruz. Bazı düşünürler bu tanıma “bilimsel problemleri çözerek” ifadesini ekleyecektir.<sup>3</sup> Daha da ileri gidip, “bilimin amacı anlamak, tahmin yürütmek ve denetlemektir ” diyenler de olmuştur. Ancak tahmin yürütmenin ikinci derecede rol aldığı birçok bilim dalı vardır ve uygulamalı olmayan bilimlerin çoğunda denetleme sorunuyla hiç karşılaşılmaz.</p>

  <p>Bilimin tanımı üzerinde felsefecilerin uzlaşmasını zorlaştıran bir başka nedense, bilim olarak adlandırdığımız çabaların kapsamının yüzyıllar boyunca sürekli değişmiş olmasıdır. Söz gelişi, doğal dinbilim -Tanrı nın niyetlerini anlamak amacıyla doğanın incelenmesi- aşağı yukarı yüz elli yıl öncesine kadar meşru bir bilim dalı olarak kabul ediliyordu. Sonuç olarak, 1859 da, Darwin’i eleştirenlerin bir kısmı onu, türlerin kökenini açıklarken rastlantı gibi “bilimsel olmayan” bir etmeni kullandığı ve büyük küçük tüm yaratıkların tasarımında açıkça Tanrı'nın takdiri olarak gördükleri şeyi tanımadığı için kınadılar. Ancak, yirminci yüzyılda bilim insanlarının rastlantısal olaylara bakışının tümüyle tersine döndüğüne tanık olduk; hem yaşam bilimleri hem de fiziki bilimlerde, doğal dünyanın nasıl işlediğine ilişkin katı belirlenimci fikirlerden büyük ölçüde olasılığa dayanan bir anlayışa doğru değişim söz konusudur.</p>

  <p>Bilimin giderek nasıl değiştiğine bir başka örnek vermek gerekirse, Bilimsel Devrim in güçlü deneyciliği yeni olguların keşfi üzerinde önemle durulmasına yol açarken, bilimin ilerlemesinde yeni kavramlar geliştirmenin oynadığı rolün öneminden garip bir şekilde çok az bahsedilmiştir. Bugün, fiziki bilimlerde yasalar ve buluşlar ne derece önemliyse biyolojide de rekabet, ortak soy, yaşama alanı ve özgecilik (altruism) o derece önemlidir. Öte yandan bu kavramların önemi çok yakın bir zamana kadar tuhaf bir biçimde göz ardı edilmiştir. Bu ihmal söz gelimi, Nobel Ödülleri için getirilen önkoşullarda kendini gösterir. Eğer biyoloji alanı için bir Nobel Ödülü olsaydı (ki yoktur), on dokuzuncu yüzyılın en büyük bilimsel başarısı olduğu su götürmeyecek doğal seçilim kavramını geliştirdiği için Darwin bu ödülü alamazdı, çünkü bu bir keşif değildi. Keşifleri kavramlara tercih eden bu tutum Darwin'in döneminde olduğundan daha az ölçüde olsa da, günümüzde sürmektedir.</p>

  <p>Gelecek, zihnimizde oluşturduğumuz bilim resmine başka hangi değişiklilikleri getirecek bilmiyoruz. Bu koşullarda yapılabilecek en iyi şey, içinde bulunduğumuz döneme egemen bilim tarzının ana hatlarını ortaya koymaya çalışmak olacaktır.</p>

  <p><a id="bookmark10"></a>Modern Bilimin Kökleri</p>

  <p>Modern bilim, Copernicus, Galileo, Kepler, Newton, Descartes ve Leibniz adlarıyla özdeşleşen ve insan zekâsının harikulade bir başarısı olan Bilimsel Devrim le başladı. Bilimi günümüzde hâlâ geniş ölçüde tanımlayan bilimsel yöntemin temel ilkeleri bu dönemde geliştirildi. Bilimin ne şekilde ele alındığı kuşkusuz bir bakış sorunudur. Kimi yönleriyle Aristoteles’in ele aldığı biyoloji de bilimdi, fakat bu bilim, metodolojik kesinlikten ve biyoloji biliminin 1830'dan 18601ı yıllara kadar geliştirdiği kapsamlılıktan yoksundu.</p>

  <p>Bilimsel Devrim sırasında egemen bilim kavramını ortaya çıkaran bilimsel disiplinler matematik, mekanik ve astronomiydi. Skolastik mantığın bu fizikselci bilimin orijinal çatısının kurulmasına ne ölçüde katkıda bulunduğu henüz tam olarak saptanabilmiş değildir, ancak Descartes’ın düşüncesi üzerinde çok önemli bir rol oynadığı kesindir. Bu yeni, akılcı bilimin idealleri nesnellik, deneycilik ve tümevarımcılıktı ve metafiziğin tüm kalıntılarını, yani olguların fiziksel dünyada temellendirilmeyen, sihre ya da batıl inançlara dayanan açıklamalarını ortadan kaldırmaktı.</p>

  <p>Bununla birlikte, Bilimsel Devrim in mimarlarının neredeyse tümü birer dindar Hıristiyan olarak kaldı ve şaşırtıcı olmayan bir biçimde, ortaya çıkarılan bilim nitelik açısından Hıristiyan inancının bir dalı gibiydi. Bu bakış açısına göre Dünya, Tanrı tarafından yaratılmıştı ve bu yüzden kaotik olamazdı. Dünya, Tanrı’nın yasalarıyla yönetiliyordu ve bunlar Tanrı yasaları olduğu için evrenseldiler. Bir olgu ya da sürecin açıklaması bu yasalardan birine uygunsa doğru kabul ediliyordu. Evrenin bu şekilde apaçık ve mutlak işleyişiyle sonuçta her şeyi kanıtlamak ve tahmin etmek mümkündü. Bu durumda, Tanrı nın biliminin görevi bu evrensel yasaları bulmak, her şeyin nihai gerçekliğini bu yasalarda vücut bulduğu şekliyle keşfetmek ve tahmin yürütüp deneyler yaparak bunların doğruluğunu sınamaktı.</p>

  <p>Mekanik bilimi söz konusu olduğunda maddeler bu ideale gayet iyi uyuyordu. Gezegenler Güneş çevresinde dönüyor, eğimli yüzeyler üzerine bırakılan toplar, tahmin edildiği gibi aşağıya doğru yuvarlanıyordu. Tüm bilimlerin en basiti olarak mekaniğin, bir dizi tutarlı yasa ve yöntemi geliştiren ilk bilim olması belki de tarihsel bir rastlantı değildi. Ancak, fiziğin diğer dalları geliştikçe, mekaniğin evrenselliğine ve belirliliğine ilişkin çeşitli değişiklikler gerektiren istisnalar tekrar tekrar ortaya çıktı. Gerçekten günlük yaşamda mekanik yasalarının işleyişi sıklıkla, rasgele (stokastik) süreçlerle bozulmaktadır; öyle ki belirlilik hiç yok görünmektedir. Örneğin, büyük türbülans, beraberinde hava ve su kütlelerinin hareketini getirir, dolayısıyla mekanik yasaları, meteoroloji ya da oşinografi alanlarında uzun dönemli tahmin yürütülmesine izin vermez.</p>

  <p>Mekanikçilerin doğal dünya için önerdiği reçete biyoloji bilimleri için çok daha az geçerliydi. Mekanikçilerin bilimsel yönteminde ne yaşamın evriminde gerçekleştiği şekliyle tarihsel sıralanışın yeniden yapılandırılmasına ne de biyoloji bilimlerinin geleceği üzerine tahmin yürütmeyi olanaksız kılan, cevaplar ve nedenselliklerin çokluğuna yer vardı. Evrimsel biyolojinin bilimselliği mekanikçi kıstaslara göre incelendiğinde sınavı geçemiyordu.</p>

  <p>Bu durum, mekaniğin en gözde araştırma yöntemi olan deney söz konusu olduğunda özellikle kendini gösteriyordu. Mekanik için deney o kadar önemliydi ki sonunda geçerli <span style="font-style:italic;">tek</span> bilimsel yöntem olarak görülmeye başladı. Başka herhangi bir yöntem bayağı bilim olarak görülüyordu. Yine de bir meslektaşın kötü bilim insanı olarak nitelendirilmesi hoş bir şey olmadığından, deneysel olmayan diğer bilimler betimleyici bilimler olarak anılmaya başladı. Bu sıfat yüzyıllarca yaşam bilimlerine alçaltıcı bir nitelik olarak iliştirildi.</p>

  <p>Aslına bakılırsa <span style="font-style:italic;">tüm</span> bilimlerde temel bilgimiz betimlemeye dayanır. Bir bilim ne kadar yeniyse, olgulara dayanan bir temel kurmak için o ölçüde betimleyici olmak zorundadır. Bugün bile moleküler biyolojideki birçok yayın aslında betimleyicidir. “Betimleyici'’ denildiğinde asıl anlatılmak istenen, “gözleme dayanan ”dır, çünkü ister çıplak göz veya diğer duyu organlarıyla, basit mikroskop veya teleskopla ya da çok karmaşık aygıtlarla yapılsın, tüm betimlemeler gözleme dayanır. Bilimsel Devrim sırasında bile (deneyden çok) gözlem bilimin gelişmesinde belirleyici bir rol oynamıştır. Copernicus ve Kepler in kozmolojik genellemeleri ya da Newton'un bulgularının önemli bir kısmı la-boratuvar deneylerine değil, gözleme dayanıyordu. Günümüzde astronomi, astrofizik, kozmoloji, gezegen bilimi ve jeoloji gibi alanlarda öncelikli kuramlar, bir fark varsa bile deneyle çok az ilgisi olan yeni gözlemler sonucunda sık sık değişmektedir.</p>

  <p>Mesele farklı bir tarzda ele alınarak, Galileo ve onu izleyenlerin betimlediği bulguların, onların gözlemleyebildiği doğal deneylerden kaynaklandığı söylenebilir. Depremler, volkanik patlamalar, göktaşı kraterleri, manyetik alan kaymaları ve erozyon olayları gibi, gezegen ve yıldız tutulma ya da sönmeleri de doğal deneylerdir. Kuzey ve Güney Amerika’nın, Pliyosen Devri’nde her iki kıtaya ait hayvan topluluklarının büyük ölçüde yer değiştirmesiyle sonuçlanan, Panama Kıstağı üzerinden birleşmeleri evrimsel biyoloji açısından böyle bir deneydir. Volkanik adalar, Krakatau ile Galâpagos Adaları ve Hawaii Adaları'na canlıların yerleşmesi, Buzul Çağı ndaki buzullaşmalar sonucunda Kuzey Yarıküre’nin büyük bölümünde hayvan topluluklarının önce ortadan kalkması ve sonra yeniden yayılışları diğer doğal deneylerdir. Gözleme dayanan bilimlerdeki ilerlemenin çoğu, laboratuvar deneylerinin imkânsız olmasa bile pratik olmadığı alanlardaki doğal deneyleri keşfeden, eleştirel gözle değerlendiren ve karşılaştıran kişilerin dehalarının sonucudur.</p>

  <p>Bilimsel Devrim her ne kadar batıl inanca, büyüye ve ortaçağ dinbilimcilerinin dogmalarına son vererek düşüncede bir devrim gerçekleştirdiyse de, Hıristiyanlık dinine bağlılığa karşı bir isyan içermiyordu ve bu ideolojik eğilimin biyoloji için olumsuz sonuçlan oldu. Canlı organizmaların incelenmesinde en temel sorulara verilecek yanıt, Tanrı’nın takdirine başvurulup vurulmadığına dayanıyordu. Bu, özellikle, yaratılışçıların ilgi alanını oluşturan köken ve doğal dinbilimcilerin ilgi alanını oluşturan tasarımla ilişkili sorular için geçerlidir. Tanrı, insan ruhları, madde ve devinim dışında hiçbir şey içermeyen bir evren kabulü o günün fiziki bilimleri için işe yarar bir tutumdu, fakat biyolojinin ilerlemesi önünde engel oluşturuyordu.<sup>4</sup></p>

  <p>Sonuç olarak biyoloji, on dokuz ve yirminci yüzyıllara kadar temelde keşfedilmemiş bir alan olarak kalmıştır. On yedinci ve on sekizinci yüzyıllarda doğa tarihi, anatomi ve fizyolojide olgulara dayanan önemli miktarda bilgi birikimi olduysa da, o dönemde canlılar dünyasının tıbbın alanına girdiği düşünülüyordu. Aslında bu, anatomi ile fizyoloji ve hatta geniş ölçüde tıbben önemli bitkileri tanımlamakla uğraşan botanik için doğruydu. Şüphesiz, bazı doğa tarihi çalışmaları da vardı, ama bu konuyla ya hobi olarak ya da doğal dinbilime hizmet için ilgileniliyordu. Geriye bakıldığında bu ilk dönem doğa tarihinin kısmen faydalı bir bilim uğraşı olduğu açıktır, ancak o dönemde böyle görülmediği için bilim felsefesine bir katkısı olmamıştır.</p>

  <p>Mekaniğin örnek bilim olarak kabul edilişi, sonuçta organizmaların cansız maddeden hiçbir şekilde farklı olmadığı inancına yol açtı. Bu inancı mantıksal olarak, bilimin amacının tüm biyolojiyi fizik ve kimya yasalarına indirgemek olduğu sonucu izledi. Zaman içinde biyolojideki gelişmeler bu duruşu savunulmaz hale getirdi (bkz. I. Bölüm). Mekanikçilik ve onun ceza tanrıçası olan dirimselciliğin nihai olarak yıkılışı ve yirminci yüzyılda organikçi paradigmanın kabulünün biyolojinin bilimler arasındaki yeri üzerinde çok büyük bir etkisi oldu. Bu etki hâlâ birçok bilim felsefecisi tarafından tam anlamıyla takdir edilmemiştir.</p>

  <ul>
    <li><a href="../Text/main-1.xhtml">Biyoloji Bağımsız Bir Bilim midir?</a></li>

    <li><a href="../Text/main-2.xhtml">Biyoloji Canlılar Dünyasını Nasıl Açıklar?</a></li>

    <li><a href="../Text/main-3.xhtml">Bilim Darvvinci Bir Süreçle mi ilerler?</a></li>

    <li style="list-style: none; display: inline">
      <ul>
        <li><a href="../Text/main-4.xhtml">Makrotaksonomi: Türlerin Sınıflandırılması</a></li>

        <li style="list-style: none; display: inline">
          <ul>
            <li><a href="../Text/main-5.xhtml">Gelişim ve Evrimsel Biyoloji</a></li>
          </ul>
        </li>

        <li><a href="../Text/main-6.xhtml">Ekoloji Hangi Soruları Sorar?</a></li>

        <li style="list-style: none; display: inline">
          <ul>
            <li><a href="../Text/main-7.xhtml">Kültürel Evrim</a></li>

            <li style="list-style: none; display: inline">
              <ul>
                <li><a href="../Text/main-8.xhtml">III. Bölüm: Bilim Doğal Dünyayı Nasıl Açıklar?</a></li>
              </ul>
            </li>

            <li><a href="../Text/main-9.xhtml">Dizin</a></li>
          </ul>
        </li>
      </ul>
    </li>
  </ul>
</body>
</html>
