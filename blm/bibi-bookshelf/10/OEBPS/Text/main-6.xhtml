<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><a id="bookmark0"></a><span style="font-weight:bold;">Ekoloji Hangi Soruları Sorar?</span></p>

  <p>Bütün biyoloji disiplinleri içinde en heterojen ve kapsamlı olanı ekolojidir. Ekolojinin, organizmalar ile onların canlı çevreleri yanı sıra cansız çevreleri arasındaki etkileşimleriyle ilgilendiği konusunda neredeyse herkes fikir birliği içindedir, ancak bu tanımın kapsamı içine olası pek çok şey girebilir. O halde, ekolojinin gerçek araştırma konusu nedir?<sup>1</sup></p>

  <p>“Ekoloji” terimi 1866’da Haeckel tarafından, “doğanın aile efrâdı ”nı anlatmak üzere üretildi. Haeckel 1869'da ise daha ayrıntılı bir tanım önerdi: “Ekoloji sözcüğü ile doğadaki ekonomiye ilişkin bilgi bütününü kastediyoruz. Bir hayvanın, doğrudan veya dolaylı olarak temas kurduğu diğer hayvanlar ve bitkilerle dostane ve düşmanca ilişkiler dahil olmak üzere, hem inorganik hem de organik çevresiyle ilişkilerinin tümünün araştırılması ekolojinin kapsamındadır. Tek kelimeyle ekoloji, Darvvin’in</p>

  <p><img alt="" src="../Images/main-13.jpg" style="width:25pt;height:16pt;" /></p>

  <p>var olma mücadelesinin koşulları olarak sözünü ettiği karmaşık karşılıklı ilişkilerin tümünün araştırılmasıdır”.</p>

  <p>Haeckel tarafından vaftiz edilmesine rağmen ekoloji, 1920Ti yıllara kadar gerçek anlamda aktif bir alana dönüşmedi. Ekoloji topluluklarının kurulması ve ekolojiye adanmış profesyonel yayınlar ise çok daha yakın bir geçmişte gerçekleşmiştir. Ancak ekolojiye bir başka bakış açısıyla bakıldığında, bir ekoloğun adlandırdığı gibi onun, “kendinin bilincinde bir doğa tarihi”nden başka bir şey olmadığı ve başlangıcı ilkel insana kadar inen doğa tarihine duyulan bir ilgi olduğu söylenebilir.<sup>2</sup> Bir doğacının ilgilendiği her şey -yaşam hikâyesi, üreme davranışı, parazitizm, düşmana karşı durmak vd.- doğrudan doğruya bir ekoloğun da ilgi alanı içindedir.</p>

  <p><a id="bookmark1"></a><span style="font-weight:bold;">Ekolojinin Kısa Bir Tarihi</span></p>

  <p>Aristoteles’ten Linnaeus ve Buffon'a kadar doğa tarihi tamamen olmasa da geniş ölçüde betimleyiciydi. Doğacılar gözlemlerine ek olarak karşılaştırmalar da yaptılar ve daima, içinde bulundukları <span style="font-style:italic;">zamanın ruhunu</span> (Zeitgeist) yansıtan açıklayıcı kuramlar önerdiler. Doğa tarihinin en parlak dönemi on sekizinci yüzyıl ve on dokuzuncu yüzyılın ilk yarısına denk gelir. Bu dönemin baskın ideolojisi doğal dinbilimdir.</p>

  <p>Bu dünya görüşüne göre doğadaki her şey uyum içindeydi, çünkü Tanrı başka türlü olmasına izin vermezdi. Var olma mücadelesi kötücül bir şey değildi; doğadaki dengeyi korumak üzere programlanmıştı. Her ebeveyn çifti aşırı sayıda yavru üretse de, bunların sayısı popülasyonun kararlı durumunun sürdürülmesi için gereken düzeye indirilmekteydi. Her nesilde bu sayıların azalmasından sorumlu etmenler iklimsel nedenler, yırtıcılık, hastalıklar ve üremedeki başarısızlık ve diğer nedenlerden oluşuyordu. Doğal dinbilimci için doğa, iyi programlanmış bir makine gibi işliyordu. Sonuçta her şey Yaratıcının iyilikseverliğine atfedilebilirdi. Bu dünya görüşü Linnaeus, William Paley ve William Kirby’nin eserlerinde açık bir biçimde görülebilir.</p>

  <p>Selborne papazı Gilbert White, İngilizce konuşulan ülkelerde en çok tanınan bir on sekizinci yüzyıl doğacısıydı; bununla birlikte doğa tarihi kıtada da gelişmiş bulunuyordu.<sup>3</sup> Ancak on dokuzuncu yüzyıl ortalarında doğal dinbilimin terk edilmesi ve daha genelde ise bilimciliğin sürekli güçlenmesiyle, geniş ölçüde betimlemeye dayanan doğa tarihi yetersiz kalmaya başladı. Doğa tarihi açıklayıcı olmak zorundaydı. Doğa tarihçileri her zaman yaptıkları şeyi -gözlem ve betimleme- yapmaya yine devam ettiler, ancak bu gözlemlere diğer bilimsel yöntemlerin (karşılaştırma, deney, tahmin, açıklayıcı kuramların sınanması) uygulanmasıyla, doğa tarihi ekolojiye dönüştü.</p>

  <p>Ekolojinin sonraki gelişiminde iki önemli etkinin rolü olmuştur: Fizikselcilik ve evrim. Fiziğin açıklayıcı bir bilim olarak yüksek bir prestije sahip olması ekolojik olguları sadece fiziksel etmenlere indirgeme girişimlerine yol açtı. Bu süreç, Alexander von Humboldt’un, bitki örtüsünün yükselti ve enleme bağlı oluşumunu kontrol eden etmenlerin sıcaklık olduğunu kuvvetli bir biçimde vurguladığı (bkz. aşağıda) ekolojik bitki coğrafyasıyla (1805) başladı. Onun bu öncü çalışması, C. Hart Merriam (1894) tarafından Kuzey Arizona’daki San Francisco Dağı’nın vejetasyon bölgelerini sıcaklığa bağlı olarak açıklamaya çalışmasıyla genişletildi. Avrupalı bitki coğrafyacıları da benzer şekilde fiziksel etmenlerin, özellikle de sıcaklık ve nemin önemi üzerinde duruyorlardı.</p>

  <p>Ekoloji üzerindeki ikinci önemli etki Darvvin’in <span style="font-style:italic;">Türlerin Kökeni</span> ni yayınlaması oldu. Darwin doğal dinbilimi tümüyle reddetti ve doğadaki olguları rekabet, niş boşalması, yırtıcılık, doğurganlık, uyum, birlikte evrim gibi kavramlarla açıkladı. Aynı zamanda popülasyonun ve türlerin akıbetinin rastlantısal olduğunu kabul ederek, teleolojiyi de reddetti. Darvvin ve modern ekologlara göre doğa, doğal dinbilimcilerin Tanrı kontrolündeki dünyasından tümüyle farklı bir şeydir.</p>

  <p>Darvvin den sonra, organizmaların özelleşmiş yaşam biçimlerine ya da içinde yaşadıkları özelleşmiş çevrelere fizyolojik ve davranışsal uyumlarının tamamı, olması gerektiği gibi, ekolojinin ilgi alanı içinde görülegeldi. Ekologların sormaya başladığı temel sorulardan bazıları şunlardı: Niçin çok sayıda tür vardır? Bu türler çevredeki kaynakları kendi aralarında nasıl bölüşürler? Niçin çoğu çevre, çoğu zaman görece kararlıdır? Bir türün esenliği ve popülasyon yoğunluğu daha çok fiziksel etmenler tarafından mı, yoksa biyotik etmenler -birlikte yaşadıkları diğer türler- tarafından mı kontrol edilir? Bir türün çevresiyle başa çıkabilmesine izin veren fizyolojik, davranışsal ve morfolojik özellikler nelerdir?</p>

  <p><span style="font-style:italic;">Bugünkü ekoloji</span></p>

  <p>Modern ekoloji ve onun etrafında gelişen tartışmalar üç kategoriye ayrılabilir: Birey ekolojisi, tür ekolojisi (otekoloji ve popülasyon biyolojisi) ve komünite ekolojisi (sinekoloji ve eko-sistem ekolojisi). Geleneksel olarak zoologlar tür ekolojisi, botanikçiler ise komünite ekolojisiyle ilgili problemler üzerinde yoğunlaşmışlardır. Harper (1977), zoologları ilgilendiren aynı tür otekolojik problemleri bitkiler üzerinde çalışan ilk olmasa bile ilk botanikçilerden biriydi. Ancak bugün bile bitki ekolojisi sonuçta hayvan ekolojisinden hâlâ oldukça farklı bir alandır. En azından bu isim altında bir mantar ve prokaryot ekolojisinden söz etmemiz neredeyse imkânsızdır.</p>

  <p><a id="bookmark2"></a><span style="font-weight:bold;">Birey Ekolojisi</span></p>

  <p>Ekologlar on dokuzuncu yüzyılın ikinci yarısında, doğacıların etkinliklerinin bir uzantısı olarak, belirli bir türdeki bireylerin, iklimsel tolerans, yaşam döngüsü, gerekli kaynaklar ve hayatta kalışı kontrol eden etmenler (düşmanlar, rakipler, hastalıklar) gibi kesin çevresel gereksinimlerini araştırdılar. Bir türe ait belirli bir bireyin, o türe özgü çevre içerisinde başarıyla yaşaması için gereken uyumları araştırdılar. Kutuplardan çöllere kadar uzanan alanlardaki organizmaların kimi zaman karşılaştıkları aşırı koşullar altında hayatta kalmalarına ve üremelerine</p>

  <p>izin veren kış uykusu, göç, sadece ged£l&amp;H ÜaPeît^t Ştfh? ta diğer fizyolojik ve davranışsal &nbsp;&nbsp;&nbsp;tümü bu uyumların kapsamı içindedir.<sup>5</sup></p>

  <p>Birey ekolojisinin bakış açısına göre çevrenin temel rolü, en elverişli durumun izin verdiği varyasyonun sınırlarını aşan bireyleri ayıklayan dengeleyici seçilimi sürekli etkin kılmasıdır. Bu, tam da bir Darwincinin bekleyeceği şeydir. Doğal seçilimde başrolü oynayan etmen, fiziksel olanla birlikte biyotik çevredir. Bir organizmanın her yapısı, fizyolojik özelliklerinin her biri, tüm davranışları ve aslında fenotip ve genotipinin hemen her bileşeni organizmanın çevresiyle en elverişli ilişkiyi kurabilme yönünde evrimleşmiştir.</p>

  <p><a id="bookmark3"></a>Tür Ekolojisi</p>

  <p>Birey ekolojisinden sonraki gelişme, popülasyon biyolojisi olarak da adlandırılan tür ekolojisiydi. Bu ekoloji dalının özel ilgi alanı, -diğer türlere ait popülasyonlarla ilişki içindeki- yerel popülasyondur. Popülasyon biyoloğu olarak bir ekoloğun araştırdığı şey, bir popülasyonun yoğunluğu (birim alandaki bireylerin sayısı), değişen koşullar altında bu popülasyonun çoğalma (ya da azalma) hızı ve eğer tek bir türün popülasyonlarıyla ilgileniyorsa, doğum, yaşam beklentisi, ölüm oranı vd. gibi, popülasyonun büyüklüğünü kontrol eden tüm parametrelerdir.</p>

  <p>Bu daim geçmişi, popülasyon artışı ve bunu kontrol eden etmenlerle ilgilenen bir matematiksel demografi ekolüne kadar geriye gider. Bu akımla özdeşleşen isimler R. Pearl, V. Volterra ve A. J. Lotka’dır.<sup>6</sup> Pratiğin içindeki ekolog için önemli bir gelişme, Charles Elton’m, “hayvanların sosyolojisi ve ekonomisini incelediği <span style="font-style:italic;">Animal Ecology</span> (Hayvan Ekolojisi) adlı eserinin 1927 de yayımlanması oldu. Bu tarihten sonra, popülasyon biyolojisi açık bir biçimde ekolojinin ayrı bir alt dalı olarak kabul edildi.<sup>7</sup></p>

  <p>Matematiksel popülasyon ekologlarmın çoğunluğu tarafından benimsenen popülasyon kavramı temelde tipolojikti; yani</p>

  <p>popülasyondaki bireyler arasında mevcut genetik varyasyonu göz ardı ediyordu. Onların “popülasyonları” genetik ya da evrimsel anlamdaki popülasyonlar değil, matematikçilerin küme olarak söz ettikleri şeylerdi. Buna karşın, evrimsel biyolojide ortaya çıkan popülasyon kavramının en kritik noktası, popülas-yonu oluşturan bireylerin biricikliğidir. Bu tür “popülasyon düşüncesi” özcülüğün tipolojik düşüncesiyle kesin bir zıtlık içindedir. Ekolojide bir popülasyondaki bireylerin genetik biricikliği genellikle göz ardı edilir.</p>

  <p><a id="bookmark4"></a><span style="font-style:italic;">Niş</span></p>

  <p>Bir türün en can alıcı özelliği, çevrenin belirli bir alt bölümünü işgal etmesidir ki bu alt bölüm, o türün bütün gereksinimlerini sağlar. Ekologlar bu alt bölümü o türün nişi olarak adlandırırlar. Joseph Grinnell tarafından geliştirilen klasik niş kavramında doğa, her biri belirli bir tür için uygun çok sayıda niş olarak canlandırılmaktadır. Charles Elton da benzer bir fikre sahipti: Niş, çevrenin bir özelliğidir.</p>

  <p>Evelyn Hutchinson farklı bir niş kavramı önerdi. Nişi çok boyutlu bir kaynak alanı olarak tanımlamakla birlikte, eğer yazdıklarını doğru anladıysam, onun ekolü nişi az ya da çok türün bir özelliği olarak kabul ediyordu. Eğer belirli bir tür bir alanda yoksa, bu aynı zamanda o türün nişinin olmadığı anlamına geliyordu. Ancak, belirli bir yeri araştıran herhangi bir doğacı, yeterince kullanılmayan kaynaklar ya da görünürde boş olan nişler keşfedebilir. Yeni Gine ormanlarında hiç ağaçkakan bulunmaması bu duruma çok iyi bir örnektir. Bu ormanlardaki genel yapı ve bitkisel özellikler, sırasıyla 28 ve 29 ağaçkakan türü barındıran Borneo ve Sumatra ormanlarına çok benzemektedir. Ayrıca, Yeni Gine’deki tipik ağaçkakan nişinin başka bir kuş çeşidi tarafından doldurulmamış olduğu görülmektedir. Benzer şekilde doldurulmamış nişler, o nişde daha önce var olmuş türün popülasyon büyüklüğü üzerinde istilacı türün çok az etkili olduğu veya hiç etkili olmadığı durumlarda da görülür.</p>

  <p>Bir türün gereksinimlerinden biri yeterince karşılanmıyorsa -örneğin belirli bir madde toprakta bulunmuyor ya da sıcaklık çok aşırı ise- bu “kısıtlayıcı kaynak” veya “kısıtlayıcı etmen” o türün bu bölgedeki varlığını engeller. Türün yayılma alanının sınırları (coğrafi sınırlarla belirlenmediği zaman) genellikle sıcaklık, yağış, toprak kimyası ve yırtıcıların varlığı gibi kısıtlayıcı etmenlerce kontrol edilir. Darwin’in çok iyi bildiği gibi, anakaralar üzerindeki tür sınırları genellikle diğer türlerle olan rekabete bağlı görünmektedir.</p>

  <p><span style="font-style:italic;">Rekabet</span></p>

  <p>Aynı türe ait bazı bireyler ya da birkaç farklı tür aynı kısıtlı kaynağa bağımlı olduğunda, bu durum rekabet adı verilen olguyu ortaya çıkarabilir. Rekabetin varlığı doğacılar tarafından uzun zamandır biliniyor. Rekabetin etkileri Darvvin tarafından oldukça ayrıntılı biçimde açıklanmıştır. Aynı türün bireyleri arasındaki rekabet (tür içi rekabet) evrimsel biyolojinin ilgi alanındadır. Farklı türlerin bireyleri arasındaki rekabet (türler arası rekabet) ekolojinin temel konularından birisidir. Rekabet rakip türlerin büyüklüklerini denetleyen etmenlerden biridir ve aşırı koşullarda rakip türlerden birinin soyunun tükenmesine yol açabilir. Darvvin bu olguyu, Avrupa kökenli rakiplerin sokulmasıyla ortadan kalkan, Yeni Zelanda’ya özgü hayvan ve bitkileri ele aldığı <span style="font-style:italic;">Türlerin Kökeni</span>’nde açıklamıştır.</p>

  <p>Gereksinim duyulan temel kaynak bol miktarda bulunduğunda, otoburların bir arada yaşadıkları birçok durumda olduğu gibi, önemli bir rekabet yaşanmaz. Buna ek olarak, birçok tür tamamen tek bir kaynağa bağımlı değildir ve temel kaynak azaldığında alternatif kaynaklara yönel ir. Rekabet eden türlerin söz konusu olduğu durumlarda ise genellikle farklı kaynaklara yöneliş gerçekleşir. Rekabet genellikle, çevreden benzer şeyleri gereksinen yakm akrabalar arasında çoğu zaman çok ciddi boyutlardadır, ancak tohum yiyen kemirgenler ve karıncalar arasında olduğu gibi, aynı kaynak için rekabet eden tamamıyla farklı formlar arasında da yaşanabilir. Pliyosen sonunda Kuzey ve Güney Amerika’nın Panama Kıstağı nda birleşmesinde olduğu gibi, tüm fauna ve floralar rekabete girdiğinde ortaya çıkan etkiler belirgin hale gelir. Bu birleşmenin sonucunda, ek yırtıcılık da önemli bir etmen olmakla birlikte, Kuzey Amerika’ya ait istilacı türlerin rekabetine karşı koyamayan Güney Amerika memeli faunasının büyük bir kısmı ortadan kalkmıştır.</p>

  <p>Rekabetin bir komünitenin oluşumunu ve belirli bir türün yoğunluğunu ne ölçüde belirlediği önemli bir tartışma konusu olagelmiştir. Buradaki sorun, rekabetin doğrudan doğruya göz-lemlenememesi, ancak bir türün yayılış ve artışıyla birlikte diğer türlerin eşzamanlı azalması ya da ortadan kalkmasından çı-karılabilmesidir. Rus biyolog Gause laboratuvarda iki türle çok sayıda deney yapmış ve bu deneylerde sadece tek tip bir kaynak bulunduğunda, türlerden bir tanesi ortadan kalkmıştır. Bu deneyler ve arazi gözlemlerine dayanarak, rekabetçi dışlama denilebilecek bir yasa formüle edildi. Bu yasaya göre iki tür aynı nişe yerleşemez. Daha sonraları bu “yasa ”ya uymayan istisnalar bulunmuş, ancak bunlar, iki türün temel bir ortak kaynak için rekabet etmekle birlikte, gerçekte tam tamına aynı nişi işgal etmedikleri gösterilerek açıklanmıştır.</p>

  <p>Türler arasındaki rekabet evrimsel açıdan çok önemlidir. Bu olgu bir arada yaşayan türler üzerine merkezkaçlı bir seçilim baskısı yapar. Bu, hem simpatrik türler arasında morfolojik farklılaşmayı hem de nişlerin birbirleriyle çakışmadığı alanlara doğru genişlemesi eğilimini ortaya çıkarır. Darwin bunu farklılaşma ilkesi olarak adlandırdı. Rekabetin türlerden birinin soy tükenmesine yol açtığı durumlar “tür seçilimi” olarak adlandırılır. Ancak türün yer değiştirmesi ya da türün dönüşümü bu durumu daha iyi açıklayabilir; çünkü bir bütün olarak türün esenliği ve var oluşu rekabetten etkilense de, seçilim baskısı, rekabet eden türlerin bireyleri üzerinde kendini gösterir. “Tür seçilimi” aslında birey seçiliminin bir sonucudur.</p>

  <p>Rekabet gereksinim duyulan herhangi bir kaynak için ortaya çıkabilir. Hayvanlar için bu kaynak genellikle besinken, orman bitkileri için ışık olabilir. Sığ sularda yaşayan deniz organizmalarında olduğu gibi mekân da bir rekabet nedeni olabilir. Aslında organizmalar için zorunlu olan fiziksel ya da biyotik etmenlerin herhangi biri rekabet nedeni olabilir. Popülasyondaki yoğunluk ne kadar fazlaysa rekabet de o derece çetindir. Yırtıcılıkla birlikte rekabet, popülasyondaki artışın denetlenmesinde yoğunluğa bağlı etmenlerin en önemlisidir.</p>

  <p><span style="font-style:italic;">Üreme stratejileri ve popülasyon yoğunluğu</span></p>

  <p>Popülasyon biyologları, popülasyon büyüklüğü ve üreme stratejilerine göre birçok türün iki sınıftan birine dahil edilebileceğini buldular, ilk sınıftaki türlerin popülasyon büyüklüğü çok değişkendir. Bunlar sıklıkla felaketle karşılaşır ve zayıf tür içi rekabet gösterir. Bu türler yüksek üretkenlik eğilimindedir. Diğer bir deyişle, r-seçilim stratejisini benimsemişlerdir. Diğer türler ise yıldan yıla değişmeyen bir popülasyon büyüklüğüne sahiptir ve bu büyüklük çevrenin taşıma kapasitesine yakındır. Bu tip türler güçlü bir tür içi ya da türler arası rekabete tabidir. Hayatta kalış süreleri daha uzun olup, daha yavaş bir gelişim, gecikmiş üreme zamanı ve bir kez kuluçkaya yatma özelliğini kazandıkları bir seçilime uğramışlardır. Bu durum K-seçilim stratejisi olarak adlandırılır.</p>

  <p>Üreme stratejilerindeki bu farklılıklar dikkate alındığında bile her türün üretkenliği çok yüksektir. Şöyle ki, eğer bir çift ebeveynin bütün yavruları üreyecek olsaydı, popülasyon büyüklüğü zaman içinde sonsuza yaklaşırdı. Oysa, çok eski zamanlardan beri bilindiği gibi, bir kuşaktaki yavruların sadece belirli bir kısmı hayatta kalır ve ürer. Her kuşaktaki bu azalmayı doğuran etmenler arasında kısıtlı kaynaklar için rekabet etme, iklim değişiklileri, yırtıcılık, hastalıklar ve üremedeki başarısızlık vardır. Bunların ortaya çıkardığı sonuç, türlere ait popü-lasyonların, bireylerin değişikliğe uğraması ve sürekli ölmelerine rağmen, durağan duruma ulaşmasıdır. Bu dengeye nasıl ulaşıldığı, ekoloji literatüründe çok sayıda tartışmanın kaynağı olmuştur.</p>

  <p>Ekologlar (David Lack tarafından inandırıcı kanıtlarla gösterildiği gibi), doğal popülasyonlardaki ölüm oranının nüfus yoğunluğuna bağlı olduğunu erken bir tarihte fark etmişlerdir. Bir popülasyonun yoğunluğu arttıkça, yırtıcılık, rekabet, hastalık, yiyecek kıtlığı ve saklanacak yerlerin azalması gibi olumsuz etmenlerin etkisi artmakta ve bu durum ölüm oranının artmasına ve dolayısıyla popülasyonun büyümesinin yavaşlamasına neden olmaktadır. Bu buluş, popülasyonların, hâkimiyet alanları oluşturma, kuşlarda olduğu gibi kuluçkadan çıkacak yavru sayısını azaltma, bazı bitkilerde ve diğer birçok organizmada olduğu gibi yayılma alanını artırma şeklinde, yaşam döngüsünü belirleyen kısıtlamalar aracılığıyla kendi kendini denetleme gücüne sahip oldukları görüşünü doğurmuştur.<sup>8</sup> Kendi kendini denetleyen bu gücün işlevsel olabilmesi için grup seçilimini varsaymak gerekse de (bkz. VIII. Bölüm), bu sürecin başlangıçtaki kalabalık bir dönemin ardından, sosyal türler dışındaki türlerde etkin olmadığı gösterilmiştir. Lack, G. C. Williams ve diğerleri, bireyler üzerinde etkin olan doğal seçilimin, akraba seçilimi ile birlikte (bkz. XII. Bölüm) hâkimiyet alanı, düşük üreme hızı, yayılma gibi bir zamanlar kendi kendini denetleme gücüne atfedilen birçok olayı açıklamaya yeterli olduğunu gösterdiler. Kendi kendini denetleme kuramı artık ciddiye alınmamaktadır.</p>

  <p>Andrewartha ve Birch, iklimin yoğunluğa bağlı tüm olumsuz etmenleri bastırabileceğini ve popülasyon büyüklüğünü yoğunluktan bağımsız olarak kontrol edebileceğini iddia ettiler. Aslında, sert geçen kışlar, sıcak yazlar, kuraklık ve aşırı yağış gibi iklimsel etmenlerin, özellikle böcek ve diğer omurgasız popülas-yonları üzerinde yıkıcı bir etki gösterebildiğini herkes biliyordu. Popülasyon yoğunluğundan bağımsız popülasyon değişimleri üzerine ayrıntılı bir istatistiksel inceleme göstermiştir ki, yoğunluğun etkisi iklimin neden olduğu popülasyon dalgalanmalarıyla çakışmaktadır. Popülasyon büyüklüğü açık bir şekilde hem fiziksel hem de biyolojik etmenler tarafından kontrol edilmektedir.</p>

  <p><span style="font-style:italic;">Yırtıcılar, av ve birlikte evrim</span></p>

  <p>Birçok tür yıldan yıla çok fazla değişmeyen popülasyon büyüklüklerine sahip olduğu halde, diğerleri düzensiz ya da dön-güsel olarak dalgalanan popülasyon büyüklükleri gösterirler. Elton (1924), küçük otoburlarm (fare, kırfaresi, yabani tavşan) yoğunluğundaki bu dalgalanmaların, bunların Kutup tilkisi gibi yırtıcılarda da benzer dalgalanmaları sonuç verdiğini göstermiştir. Küçük boyutlu Kutup kemirgenleri genellikle üç ya da dört yıllık yaşam döngülerine sahiptirler ve bunların yırtıcıları da aynı döngüyü sergilerler. Daha büyük boyutlu olan yabani tavşanlar ve bunların yırtıcılarının yaşam döngüleri benzer biçimde dokuz ilâ on yıllık süreleri kapsar. Otoburlarm yaşam döngülerinin yırtıcıların yaşam döngülerini de belirlediğini ve bunun tersinin söz konusu olmadığını artık biliyoruz.</p>

  <p>Avlar, yırtıcı baskısına tepki olarak örneğin, sığmak arama ve bulma gibi bazı uyumsal davranışlar ya da örneğin, daha kaim kabuk gibi daha iyi korunma, lezzetsizlik vb. özellikler kazanırlar. Yırtıcılar zaman içinde, bu savunma yöntemlerinin üstesinden gelebilecek şekilde seçilime uğrarlar. Sonuç, yırtıcı ile av arasında giderek kızışan, bir çeşit “silahlanma yarışı’ dır. Bitkilerin çoğu, çeşitli kimyasallar ve özellikle alkaloitlerle, kendilerini otoburlara karşı itici hale getiren tam bir savunma sistemi geliştirmiştir; ancak her zaman bu koruyucu kimyasalların üstesinden gelebilen birkaç otobur taksonu bulunur.</p>

  <p>Bir bitkinin otoburlardan kendini korumak için yeni kimyasallar geliştirdiği, otobur böceklerin de bunlara karşılık yeni zehir giderme mekanizmaları geliştirdiğinde, birbirleriyle etkileşen bu türlerin “birlikte evrimi'nden söz edebiliriz. Birlikte evrim, ortak yaşam da (simbiyoz) dahil olmak üzere her iki canlının birbirinden faydalandığı ortak yaşam biçiminde de (mutua-lizm) kendini gösterir. Ortak yaşama verilebilecek bilinen bir örnek, avizeağacı güvesidir. Bu güve gelişmekte olan larvası için avize ağacının bazı tohumlarına zarar verir. Ancak bu arada, avize ağacının çiçeklerini tozlaştırır. Böylece hem kendi larvasının esenliği hem de bitkinin devamlılığı için yeterli olacak tohum üretimini garantilemiş olur.</p>

  <p>Yırtıcıların, özellikle yeni girdikleri bir alanda çeşitli av türleri üzerinde yıkıcı etkileri olabilir. Nadir gerçekleşen bazı durumlarda bir yırtıcı, Avustralya Queensland'da kaktüs güvesinin (<span style="font-style:italic;">Cactoblastis</span>) bölgeye giren kaynanadili (<span style="font-style:italic;">Opuntia</span>) popülasyon-larmı tümüyle yok ettiği gibi, avladığı türü tümüyle ortadan kaldırabilir. Normal olarak, bazı bireyler hayatta kalır ve av popü-lasyonu, yırtıcı popülasyonunun yerleşmesinden sonra yeniden toparlanır. Yırtıcılar ile avları arasındaki çok yönlü etkileşimler ekolojinin aktif araştırma alanlarıdır. Bu araştırma alanları tarım zararlılarının biyolojik kontrolü için özel bir önem taşır.</p>

  <p><span style="font-style:italic;">Besin zinciri ve sayılar piramidi</span></p>

  <p>Elton bir komünitedeki üyelerin doğal bir besin zinciri oluşturduklarına işaret etmiştir. Bu zincirin ilk halkasını fotosentez yapan bitkiler, ikinci halkasını otoburlar, üçüncü halkasını etoburlar, son halkasını ise parçalayıcılar (mikrop ve mantarlar) oluşturur. Besin zincirinde fotosentez yapan bitkilere üreticiler, diğer üyelere ise tüketiciler denir. Etoburlar farklı büyüklükte olabilirler. Büyük etoburlar sadece otoburlarla değil, aynı zamanda daha küçük etoburlarla da beslenirler.</p>

  <p>Besin zincirinde yukarı basamaklara doğru çıkıldıkça, hayvanların ortalama büyüklüğü artar. Otoburlar arasında olan böcekler (ve bunların larvaları) çok büyük sayıdadırlar. Etoburlar ise genellikle daha büyük boyutludurlar ve sayıları çok daha azdır. Bununla birlikte, filler ve büyükbaş toynaklılar, otoburlarm da büyük boyutlara ulaşabildiğini gösterir. Aslında, en büyük otoburlar (filler ve büyük dinozorlar) bunlarla aynı zamanda yaşayan en büyük etoburlardan her zaman daha büyük boyutlardadır.</p>

  <p>Yeryüzündeki biyolojik kitleye en büyük katkıyı fotosentez yapan bitkiler yapar. Otoburlarm katkısı biraz daha az, etobur-larınki ise çok daha azdır. Etoburların sayısı, besin kaynağı olarak kullandıkları otoburlara göre oldukça azdır ve bu olgu bizi bir “sayılar piramidi “ne götürür. Bu piramit besin zincirinin en tepesindeki organizmaların görece daha az sayıda olmaları gerçeğini yansıtır. Fareleri yiyerek beslenen bir kedi ya da milyonlarca minik deniz canlısını (Euphausia) yiyerek beslenen bir balina, besin piramidinin daha üst basamaklarında sayıların azalmasına birer örnek oluştururlar.</p>

  <p><span style="font-style:italic;">Yaşam döngüleri ve taksonomik araştırmalar</span></p>

  <p>Ender bulunan türler, türün yayılış alanının boyutları, yırtıcı ve avı arasındaki etkileşimler gibi popülasyon biyolojisinin araştırma alanına giren diğer pek çok karşılaştırmalı çalışma, mevcut tür taksonları ve bunların yaşam döngüleri hakkmdaki bilgilere bağlıdır. Geleneksel doğacıların çoğu ve özellikle botanikçilerin yanı sıra böcekler ve suda yaşayan organizmalar üzerine çalışanlar aynı zamanda taksonomistti. Gerçekten de bu araştırıcıların canlı organizmaların yaşam döngüleri üzerine yaptıkları çalışmalar taksonomik tanımlamalarında onlara çok yardımcı olmuştur. Söz konusu ikili beceri, ekolojinin doğa tarihinden bağımsız hale gelmesinin ardından gittikçe daha az rastlanır hale gelmiştir, ancak bütün iyi taksonomistler hep iyi doğacılar olmuşlardır.<sup>9</sup></p>

  <p>Hayvan ve bitkilerin yaşam döngülerinin araştırılması, eko-logların çok eski ilgi alanlarından biridir. Bitkiler söz konusu olduğunda, bunları tek-yıllık ve çok-yıllık şeklinde sınıflamak için yaşam döngüleri kıstas alınır. Yine bitkileri ot, çalı ve ağaç sınıflarına dahil edebilmek için ekolojik kıstaslara başvurmak gerekir. Hayvanlar söz konusu olduğunda, yaşam döngülerinin neredeyse tüm yönleri -uzun yaşam, üretkenlik, yerleşim durumu, niş özelliği, mevsimsellik, üreme sıklığı, çiftleşme sistemleri vd.- onların üreme başarısını ve popülasyon büyüklüğünü etkiler ve dolayısıyla, popülasyon biyologlarının ilgi alanı içinde yer alır.</p>

  <p>Taksonomistlerin yüzyıllara yayılan özverili çalışmalarına rağmen, mevcut türlerin sayısı hakkında hâlâ güvenilir bilgiye sahip değiliz ve tek tek türlerin yaşam döngüleri hakkında ise çok daha az şey biliyoruz. Temkinli bir tahminle, eğer 10 milyon hayvan türü varsa ve bunların yaklaşık 1,5 milyon tanesi tanımlıysa bu durum hayvanların sadece % 15’ini biliyoruz anlamına gelecektir. Bununla birlikte, geçerliliği kuvvetli olan bir tahminle, eğer hayvan türlerinin sayısı 30 milyon ise bunların sadece % 5 ni biliyoruz demektir.</p>

  <p>Bunların dışında, farklı gruplar hakkında bildiklerimizin düzeyi son derece farklılık göstermektedir. Kuş türlerinin sayısı yaklaşık olarak 9.300'dür ve bu sayının son zamanlardaki artışı, yeni türlerin keşfedilmesinin değil, yalıtılmş haldeki popülasyon-ların tür düzeyine yükseltilmesinin sonucudur. Son on yıl içinde keşfedilen yeni kuş türlerinin sayısı, toplam sayının % 1 inin üçte birinden azdır. Diğer bir deyişle, mevcut kuş türlerinin en az % 99 u bulunmuş ve tanımlanmıştır. Buna karşın böcek, örümcek ve alt düzeydeki omurgasız gruplarının birçoğunun bilinen türlerinin sayıları gerçekte var olan tür sayılarının % 10’undan az olabilir. Aynı olasılık mantarlar, protista ve prokaryotlar için de geçerlidir. Tropikal biyota ve özel deniz ortamlarındaki yerel tür çeşitliliği üzerine yapılan araştırmalar ise son derece yetersizdir. Ekologlann, taksonomik araştırmaları giderek artan biçimde ve yürekten desteklemelerinin bir nedeni de budur.</p>

  <p><a id="bookmark5"></a>Komünite Ekolojisi</p>

  <p>On dokuzuncu yüzyıl sonlarında ekoloji, doğa tarihi ve bitki coğrafyasından ayrılarak bağımsız bir bilim haline geldikçe, birey ya da popülasyon ekolojisinden tamamen farklı bir ekoloji çeşidi gelişmeye başladı. “Komünite ekolojisi” ya da “sinekolo-ji” denilen bu yeni ekoloji çeşidi farklı türlerden oluşan komü-nitelerin niteliği ve yapısıyla ilgileniyordu.<sup>10</sup></p>

  <p>Doğayı bu şekilde ele almanın ilk örnekleri Buffon’un eserlerinde bulunabilir. Ancak komünite ekolojisinin gerçek kurucusu, vejetasyon tiplerini -komüniteyi oluşturan türlerin taksonomik akrabalıklarından bağımsız olarak, benzer iklimlerde oluşan vejetasyon tipleri- inceleyen Alexander von Humboldt’tu. Vejetasyon tipleri arasında otlaklar, orta kuşaktaki yaprak döken ağaç ormanları, her dem yeşil tropikal yağmur ormanları, tundra ve savanlar yer alır. O dönemde, en göze çarpan komünite örnekleri bunlar olduğu için, sinekolojinin ilgisi bitki komüniteleri üzerinde yoğunlaştı ve büyük ölçüde coğrafi nitelikteydi.</p>

  <p>Bir yağmur ormanı ister Avustralya bölgesinde isterse Amazon’da olsun, kendine özgü bir görünüme sahiptir. Aynı şey, hangi kıta üzerinde olduğuna bağlı olmaksızın, bir çöl için de geçerlidir. Danvin’in işaret ettiği gibi, farklı kıtalar üzerindeki belirli bir vejetasyon tipinin -örneğin çöller- bitkileri taksonomik olarak birbirleriyle değil, aynı kıta üzerindeki diğer vejetasyon tiplerindeki bitkilerle akrabadır. Humboldt’tan sonraki bitki ekologları, özellikle on dokuzuncu yüzyılın ikinci yarısından itibaren, bu farklı vejetasyon tiplerini ve bunların nedenlerini tanımlamaya çalışmışlardır.</p>

  <p>Eugene Warming’in <span style="font-style:italic;">Plant Ecology</span><sup>r</sup>’si (Bitki Ekolojisi, 1896) bu geleneğin en başarılı ürünüydü ve Warming, ekolojinin babası olarak adlandırılmıştır. Bu ekolün tüm üyeleri fizikselciydi ve vejetasyon tiplerinin dağılımında sıcaklık, su, ışık, azot, fosfor, tuz ve diğer kimyasalların rolü olduğunu vurguluyordu. Ancak Warming, kendisinden öncekilerin aksine, sıcaklıktan çok yağışın temel belirleyici olduğunu savunmuştur. Onu bu sonuca götüren tropik bölgelerde yaptığı araştırmalardı. Bu tarz ekoloji çalışmaları coğrafi bitki ekolojisi olarak bilinmiştir.<sup>11</sup></p>

  <p><span style="font-style:italic;">Süksesyon ve klimaks</span></p>

  <p>Amerikalı ekolog Frederic Clements bitki komünitelerinde-ki süksesyonun volkanik patlama, sel, fırtınaya da orman yangını gibi olayların tahribatından sonra ortaya çıktığını yirminci yüzyılın başlarında ilk gösteren kişi oldu. Örneğin, kendi haline bırakılmış bir tarla sırasıyla otsu bitkiler, çalılar ve ağaçlar tarafından işgal edilecek ve sonunda bir orman haline gelecektir. Işık seven türler daima ilk işgalciler arasında yer alırken, gölgeye toleranslı olanlar süksesyonda daha sonra ortaya çıkarlar.</p>

  <p>Clements ve diğer ilk dönem ekologlar süksesyon sıralanışında hemen hemen yasa-benzeri bir düzenlilik olduğunu gördüler; ancak bu, tam olarak ispat edilememiştir. Titizlikle belgelenmiş süksesyon çalışmalarından bir tanesi, 1883’teki bir volkanik patlama sonucunda tamamen çorak hale gelen Krakatau Adası üzerindeki biyotanın yeniden kurulması üzerineydi (Thornton, 1995). Bu ve diğer süksesyonlarda genel bir eğilim gözlenmekle birlikte, ayrıntılar genellikle tahmin edilememektedir. New England’da terk edilmiş bir otlak, çam ve gri huş ağacı tarafından kaplanırken, yakınındaki bir başka otlak öncelikle ardıç, kuşkirazı ve akçaağaçlar tarafından işgal edilebilir. Süksesyonu etkileyen birçok etmen arasında toprağın niteliği, rüzgâr ve güneşe açıklık, yağış düzeni, rastlantısal kolonizasyonlar ve diğer birçok rasgele süreç sayılabilir. Süksesyon konusunda ilk çalışmaları yapanlardan biri de Amerikalı doğacı ve şair Henry Da-vid Thoreau’dur (1993).</p>

  <p>Clements ve ilk dönemin diğer ekologları tarafından klimaks olarak adlandırılan, süksesyonun son aşaması da yine önceden tahmin edilemezdir ya da tekdüze bir oluşum sergilemez. Olgun komünitelerin tür bileşimlerinde bile hatırı sayılır ölçüde dönüşüm vardır ve süksesyonu etkileyen etmenler klimaksm doğası üzerinde de etkilidir. Bununla birlikte, olgun doğal popülasyonlar genellikle denge içindedir ve çevrenin kendisi değişmedikçe zaman içinde görece az değişirler.</p>

  <p>Clements klimaksı bir “süperorganizma, ” yani bölünmez bir canlı varlık olarak görüyordu.<sup>12</sup> Klimaks kavramını kabul eden bazı yazarlar bile Clements'in bunu bir süper organizma olarak nitelendirmesine karşı çıkmışlardır ve gerçekten de bu tanım, yanıltıcı bir benzetmedir. Bir karınca kolonisini süper organizma olarak nitelendirmek geçerli bir tanım olabilir; çünkü koloninin iletişim sistemi o kadar iyi düzenlenmiştir ki, koloni koşullara göre, daima bir bütün olarak ve olması gereken şekilde hareket eder. Ancak, klimaks bitki oluşumunda buna benzer etkin bir iletişim ağı olduğuna dair herhangi bir kanıt yoktur. Birçok yazar etkileşimdeki bu gevşekliği vurgulamak için, “komünite” terimi yerine “birlik’’ terimini kullanmayı tercih eder.</p>

  <p>Bu yaklaşımın, bitkiler yanı sıra hayvanları da kapsayacak şekilde genişletilmesi daha talihsiz bir durumdur. Bir arada yaşayan flora ve faunanın birleşimi anlamına gelen “biyom” terimi buradan ortaya çıkmıştır. Birçok hayvanın belirli bitkilerle kesin bir birliktelik içinde olduğu doğru olmakla birlikte, bir “ladi-nağacı-geyik biyomu ’ndan söz etmek yanıltıcıdır; çünkü bunların birlikteliğinde bir organizmada olduğu gibi içsel bir bağıntı yoktur. Aslında, ladinağacı komünitesi, geyik varlığından ya da yokluğundan etkilenmez ve geyik barındırmayan çok büyük ladin ormanları mevcuttur. Bitki komünitelerinin süper organizma olarak tanımlanması her zaman gizemli bir anlam taşımıştır.</p>

  <p>Clements’in bitki ekolojisi kavramlarına ilk karşıtlığı Herbert Gleason (1926) gösterdi ve kısa süre içinde başka ekologlar da ona katıldı. Bu ekologlar temelde, belirli bir türün yayılışının, bu türün niş gereksinimleri tarafından denetlendiğini, dolayısıyla vejetasyon tiplerinin tek tek bitki türlerinin ekolojilerinin basit bir sonucu olduğunu düşünüyorlardı.</p>

  <p><span style="font-style:italic;">Ekosistem</span></p>

  <p>Belirli bir yerdeki hayvan ve bitki birlikleri için klimaks, biyom, süper organizma ve daha başka teknik terimler şu ya da bu nedenle eleştirilere neden olduğu için, ekosistem terimi çok daha yaygın olarak benimsendi. Ingiliz bitki ekoloğu A. G. Tansley (1935) tarafından önerilen bu terim, birlik içindeki organizmalar ve bunların çevrelerindeki fiziksel etmenleri kapsayan tüm sistemi ifade eder.</p>

  <p>R. Lindeman (1942) böyle bir sistemin enerji dönüşümündeki rolü üzerinde durdu. Bir ekolog bu rolü, “Bir ekosistem, enerji ve maddenin canlıların ortamı ve etkinlikleri aracılığıyla dolaşımını, dönüşümünü ve birikimini içerir” sözleriyle güzel bir biçimde betimlemiştir. Fotosentez, çürüme, otoburluk, yırtıcılık, parazitlik ve diğer ortak yaşamsal etkinlikler, madde ve enerjinin aktarım ve depolanmasından sorumlu temel biyolojik süreçlerdir. O Kaide bir ekolog, “öncelikli olarak, belirli bir ekosisteme giren ve o ekosis-temden çıkan madde ve enerji miktarları ile bunların hızlarıyla ilgilenen kişidir” (Evans 1956). Uluslararası Biyoloji Programının asıl görevi, bu niceliksel verileri elde etmekti.</p>

  <p>Ne yazık ki bu fizikselci yaklaşımın öncül çalışmalara kıyasla önemli bir ilerleme gibi görünmemesi mümkün. Ekosistem kavramı özellikle Eugene ve Howard Odum'un gayretlerinden dolayı 1950 ve 1960'larda çok popüler olduysa da bugün başat paradigma değildir. Gleason'un klimaks ve biyomla ilgili karşı savları ekosistemler için de geniş ölçüde geçerlidir. Bunun dışında etkileşimlerin sayısı, çok gelişmiş bilgisayarların yardımıyla bile çözümü zorlaştıracak denli fazladır.</p>

  <p>Son olarak, çoğu genç ekolog davranış ve yaşam döngüsü uyumlarını da içeren ekolojik sorunları, fiziksel sabitleri ölçmekten daha çekici bulmaktadır. Buna rağmen, hayvan ve bitkilerin oluşturduğu yerel bir birlikten söz edilirken, enerjiyle ilgili yönler fazla dikkate alınmaksızın ekosistem terimi kullanılmaktadır. Bir ekosistem, gerçek bir sistemden beklenen yekpare bütünlüğe sahip değildir.</p>

  <p><span style="font-style:italic;">Çeşitlilik</span></p>

  <p>O halde, belirli bir yerde bir arada var olan türlerin sayısını hangi etmenler kontrol etmektedir? Yapılabilecek en açık genelleme, çevrenin talepleri ne kadar fazlaysa, komüniteyi oluşturacak tür sayısının o kadar az olacağıdır. Buna göre, bir çöl ya da kutup tundrası gibi son derece zorlu bir alan, bir astropikal veya tropikal ormanın barındırdığından çok daha az tür barındıracaktır. Ancak, hepsi bunlarla sınırlı değildir. Daha önceleri birbirlerinden ayrılmış iki biyotanın yeniden kaynaşması sonucunda ortaya çıkan biyotaya da bir alanın türleşmeye uygun olması (çok sayıda potansiyel coğrafi engele sahip olması) gibi tarihsel etmenler de önemli bir etkiye sahiptir. Bu, Malezya’daki belirli bir bölgenin, Amazon yağmur ormanlarında benzer bir bölgedeki orman ağacı türlerinin üç misli kadar orman ağacı türüne sahip olmasının nedenini açıklayabilir.</p>

  <p>İki tür belirli bir yerde birbirini dışladığı halde, bir başka yerde barış içinde birlikte var olabilir. Potansiyel rakipler, lonca diyebileceğimiz ve bir yerden diğerine değişebilen özgül oluşumlar meydana getirebilirler. Örneğin Yeni Gine'nin doğusundaki daha küçük adalarda meyve-yiyen büyük, orta boy ve küçük güvercinler bulmak mümkündür. Ancak, bu adalardan herhangi birinde büyük, orta boy ve küçük güvercinlerden hangilerinin bulunacağını tahmin etmek mümkün değildir ve bu durum, rastlantısal oluşumlara bağlı görünmektedir.</p>

  <div>
    <p>r</p>
  </div>

  <p>Bir komünite görece ne denli kararlı görünürse görünsün, bu kararlılık gerçekte soy tükenmesi ile yeni koloni oluşturma arasındaki dengeyi yansıtır. Bu denge, ilk olarak ada popülasyon-ları üzerine çalışan araştırıcılar tarafından fark edilmiş ve sonra ada biyocoğrafyası yasası adıyla matematiksel olarak formüle edilmiştir. Bir ada ne kadar küçükse, türlerin dönüşüm hızı da o kadar fazladır; buna karşılık dönüşüm ne kadar yavaş olursa, endemik türlerin yüzdesi o kadar yüksektir. Bir adada yalıtılmış halde kalan bir popülasyon ne kadar uzun hayatta kalırsa, ayrı bir tür haline gelme olasılığı o ölçüde yüksek olacaktır.<sup>13</sup></p>

  <p>MacArthur 1955 de, bir komünitenin çeşitliliği ne kadar fazla ise bu komünitenin o denli kararlı olacağını öne sürdü. May (1973) ise bunun tersi bir sonuca ulaştı ve sonraki çalışmalar, ortak bir görüşe ulaşmayı henüz mümkün kılmadı. Kesin olan şu ki bir komünitenin oluşumu tarihsel, fiziksel ve biyotik etmenlerin karmaşık etkileşimlerinin sonucudur ve çoğu zaman sadece yaklaşık olarak tahmin edilebilir. Çevrenin fiziksel özellikleri ve rakip türler ve düşmanların varlığı gibi oluşumu etkileyen etmenler genellikle belirgin olmakla birlikte, bu etmenlerin görece önemi tarihsel rastlantılardan güçlü bir biçimde etkilenebilir.</p>

  <p><a id="bookmark6"></a>Paleoekoloji</p>

  <p>Paleontologlar fosil toplama çalışmaları ilerledikçe, geçmiş dönemlere ait biyota ekolojisine gittikçe daha fazla önem vermeye başladılar. Bu araştırmalardan çıkarılan sonuçlar farklı korunma koşullarının getirdiği sorunlar nedeniyle kısıtlı olsa da, fosil biyotasında bir dizi ekolojik problemin varlığı açık bir biçimde görülmektedir. Yumuşak vücutlu taksonlar çok nadir koşullar altında fosilleşirler, ancak kabuklu ve iskeletli takson-ların korunmalarında bile önemli farklılıklar görülür. Resif ko-münitelerinde olduğu gibi, bazı durumlarda yerel komünitele-rin tümü oldukça iyi korunmuş olabilir. Birikme ve korunma koşulları taponomi (taphonomy) yöntemleriyle araştırılır.</p>

  <p>Paleoekolojide en fazla göze çarpan ilgi alanı, ana taksonların tümünün soyunun tükenmiş olduğu durumlardır. Örneğin, Paleozoik Zaman da en baskın omurgasız takson olan trilobitlerin soy tükenmesine neden olan şey neydi? Ya da Mezozoik Za-man’da neredeyse eşit ölçüde baskın olan ammonitlerin soyu neden tükendi? Böyle bir grubun sonunun gelmesi Dünya tarihindeki büyük soy tükenmelerinin yaşandığı dönemlere rastlıyorsa, bu, son genel soy tükenmesiyle aynı nedene dayandırılabilir. Örneğin, Kretase Dönemi’nin sonuna rastlayan dinozorların yok oluşu için yapılabilir bu. Bugün, bu olayın Alvarez göktaşının Yucatân’a çarpmasıyla gerçekleştiği konusunda öyle ya da böyle bir fikir birliği bulunmaktadır. Trilobitlerin yok oluşu sıklıkla “işlevsel olarak daha etkili ’’ olanyumuşakçaların rekabetine bağlanır, ancak bu sadece dolaylı olarak çıkarılan bir sonuçtur.</p>

  <p>Yeryüzündeki yaşam suda başladı ve en büyük ekolojik devrimlerden biri karaların önce bitkiler, daha sonra da hayvanlar tarafından işgal edilmesiydi. Ancak, su ortamında trilobitlerin ammonitlerle yer değiştirmesi gibi karada da benzer büyük yer değişiklikleri yaşanmıştır. Dinozorların yok oluşundan sonra memelilerin yayılışı en çok verilen örnek olmakla birlikte, tamamlanmamış olsa da çok daha büyük bir değişim kara bitkilerinde gerçekleşmiştir. Eğrelti otları, atkuyruk-ları ve açıktohumlulardan (gymnospermae) oluşan baskın bitki örtüsü, Kretase Dönemi'nde büyük ölçüde çiçekli bitkilerle (angiospermae) yer değiştirmiştir. Regal (1977), rüzgâr yerine böcekler aracılığıyla tozlaşmayı ve kuşlar ve memeliler aracılığıyla tohum yayılmasını içeren gerçekçi bir senaryo önermiştir. Bu senaryoda ilginç olan nokta, sözü edilen değişimin fizyolojik ya da iklimsel değil, ekolojik etmenlere bağlanmış olmasıdır.</p>

  <p><a id="bookmark7"></a>Ekolojideki Tartışmalar</p>

  <div>
    <p><span style="font-weight:bold;">r</span></p>
  </div>

  <p>Ekolojideki temel tartışmaların birkaçı kesin olarak çözümlenmiştir. Popülasyon yoğunluğunu, rekabeti ya da yırtıcılığı kontrol eden nedir? Yoğunluğa bağlı etmenler mi, yoksa yoğunluktan bağımsız etmenler mi daha önemlidir? Süksesyonda nihai bir aşama var mıdır ve bunu tahmin etmek mümkün müdür? Rekabetçi dışlama “yasası" ne ölçüde geçerlidir? Bugün bu tartışmaların bazılarında geniş çaplı fikir birliği, bazılarında ise oldukça az uzlaşma bulunuyor. En zengin biyotanm aynı zamanda en kararlı olup olmadığı sorusunda olduğu gibi, birinden diğerine değişim çok hızlı gerçekleşir.</p>

  <p>Ekolojideki tartışmaların çoğunda olmasa bile birçoğunda doğru cevabın çoğulculukta yattığı söylenebilir. Farklı organizma çeşitleri farklı kurallara uyabilir. Sucul ve karasal ortamlarda birbirinden farklı belirleyici etmenler bulunabilir veya baskın etmenler, enleme bağlı olarak değişebilir. Ekolojik bir problemin çözümünde iki yazar birbiriyle fikir ayrılığına düştüğünde, bunlardan birinin mutlaka haksız olması gerekmez. Böyle bir durum daha çok bir çoğulculuk örneği olabilir.</p>

  <p>Biyolojinin diğer alanlarında olduğu gibi ekolojideki diğer tartışmalar da hem yakın hem de evrimsel nedenselliklerin farkına varmamaktan kaynaklanır. Ekoloji diğer çoğu biyoloji disiplininden, yakın ve evrimsel nedenselliklerin ikisine de tam olarak uymamasıyla ayrılır. Ayrıca, evrimsel ekoloji gibi bazı ekoloji dallarında yakm ve nihai nedenselliklerin girift bir biçimde bir arada etkisi egemendir. Eğer neden ve etki birbirinden doğru şekilde ayrıştırılmak isteniyorsa, ekolojik süreçleri araştırırken dikkat edilecek en önemli nokta bu iki nedenselliği ayırt etmektir.</p>

  <p>Evrimle ilgili sorulara cevap bulmak için popülasyon düşüncesinin kullanılması nasıl zorunlu ise, ekolojik düşünce de çevresel sorunlarla uğraşırken, sadece koruma amacıyla değil, ormancılık, tarım, balıkçılık vd. gibi bütün ekonomik konuları içerecek şekilde uygulanmak zorundadır ve daima hatırlanması gereken şey, tek bir reçetenin uygulanabileceği durumların son derece az olduğudur. Ekolojik etkileşimler genellikle zincirleme tepkime şeklindedir. Bu etkileşimlerin sonuçları ancak çok ayrıntılı ve karmaşık çözümlemelerle anlaşılabilir. Novaja Zemlya’daki deniz kuşu kolonilerinin radyoaktif maddeler nedeniyle yok olmalarının, yerel balıkçılığın tamamen çökmesine yol açacağım hiç kimse tahmin etmiş görünmemektedir. Egzotik flora ve faunanın isteyerek veya kazara belirli bir alana sokulması (Avustralya’daki tavşanlar gibi) çoğunlukla hiç beklenmeyen yıkıcı etkiler ortaya çıkarmıştır. Bunların tümünü ekolojik araştırmalarla tahmin etmek ya da önlemek mümkün olmasa da bazıları için bu mümkündür. Bir kısım etkileri ise hiç değilse hafifletmek ya da geri çevirmek mümkün olabilir. Bazı durumlarda, zamanında yapılan ekolojik analizler, örneğin baraj inşa edilmesi gibi yıkıcı sonuçları olabilecek çeşitli etkinlikleri önleyebilir.</p>

  <p>Uygar insanın ortaya çıkışı, daha önce doğal olan bitki ko-münitelerinin neredeyse hepsini etkilemiştir. George Perkins Marsh, Aldo Leopold ve sonraki doğacılar, insanların doğal bitki örtüsü üzerinde neden olduğu yok edici değişimlerin ne kadar farklı yolları olabileceğine işaret etmişlerdir. Akdeniz çevresindeki dağlarda ve günümüzde yağmur ormanlarındaki or-mansızlaştırma ile astropikal alanlardaki (özellikle keçiler için) aşırı otlatmanın, doğal alanlar ve buralarda yaşayan insanlar üzerinde çok büyük ve genellikle de yıkıcı etkileri olmuştur. Koruma hareketinin daha ileri düzeyde hasarı azaltmak için zorunlu önlemlere (özellikle nüfus kontrolüne) işaret ederek dikkati çektiği nokta budur.</p>

  <p>Diğer bütün türler gibi insanların da türe-özgü ekolojileri vardır. Ekoloğu ilgilendiren dört temel alan şunlardır: (1) İnsan nüfusunun artışının dinamikleri ve sonuçları, (2) kaynakların kullanımı, (3) insanların çevre üzerindeki etkisi ve (4) nüfus artışı ile çevresel etki arasındaki karmaşık etkileşimler. Ekologlar ve çevrecilerin sıklıkla belirttikleri gibi, insanoğlunun geleceğiyle ilgili sorun nihai olarak ekolojik bir sorundur.</p>

  <p>XI. Bölüm</p>

  <p><a id="bookmark8"></a>insanların Evrim içindeki Yeri Neresidir?</p>

  <p>İlkel kültürlerin birçoğunda, Yunan felsefesinde ve Hıristiyanlık ta, insanlar doğanın geri kalanından tümüyle ayrı kabul edilmiştir. İnsan ile insansı maymunlar (apes) arasındaki benzerlik, az sayıda cesur yazarın konuya dikkati çektiği on sekizinci yüzyıla kadar üzerinde durulmamış bir konuydu. Linnaeus, şempanzeleri bile <span style="font-style:italic;">Homo</span> genusu içine dahil etmiştir. Ancak, açıkça insanların primatlardan türediğini kabul eden ilk kişi belki de Fransız doğacı Lamarck’tı (1809). Lamarck, insanların ağaçlardan inerek iki ayak üzerinde durma yeteneğini nasıl kazandığını ve insana ait yüz şeklinin beslenme tarzındaki değişimlere bağlı olarak nasıl değiştiğini açıklayan bir şema bile hazırlamıştı.</p>

  <p>Ancak, insanların gerçekten insansı maymun benzeri atalardan türediğini hiçbir açık nokta bırakmadan ortaya koyan ku~</p>

  <p>ram Darwin’in ortak soy kuramı oldu; karşılaştırmalı morfolojiye dayanan kanıtlar, karşı konulamaz nitelikteydi. Huxley, Haechel ve diğerleri, kısa süre içinde insanların kökeni konusunda doğaüstü hiçbir şey olmadığı ilkesini kesin olarak yerleştirmişlerdir. Artık canlılar dünyasının geri kalanından soyutlanmayan <span style="font-style:italic;">Homo sapiens</span> ve onun evrimsel tarihi, teolojiden arındırılarak bir bilim dalı haline gelmiştir.</p>

  <p>Yeni bir biyoloji disiplini olarak insan biyolojisi yavaş ama kaçınılmaz bir biçimde gelişmeye başladı. Bu disiplin çeşitli köklerden besleniyordu: Fiziksel antropoloji, karşılaştırmalı anatomi, fizyoloji, genetik, nüfus bilimi, kültürel antropoloji, psikoloji ve diğerleri. İnsan biyolojisinin görevi iki katlıydı: İnsanların diğer tüm organizmalardan ne şekilde ayrıldığını ve bunun yanı sıra insanın özelliklerinin atalarımızınkilerden nasıl evrimleştiğini göstermek.</p>

  <p>İnsanların hayvan olduğu gerçeği ile diğer hayvanlardan ve hatta insansı maymunlar arasındaki en yakm akrabalarından tamamen farklı olduğu gerçeği arasındaki bu açık çelişki nasıl çözümlenecekti? Canlılar dünyasındaki muazzam varyasyon ve insan cinsi daha dikkatli incelendiğinde, insanın nasıl da olası hale geldiği konusunda etkilenmemek elde değildir. Böylesine olağanüstü bir yaratık hayvanlar âleminden nasıl ortaya çıkabilmiştir?</p>

  <p>Darvvin'den önceki dönemde mevcut literatürde (örneğin Lamarck tarafından yazılanlarda) konu ne zaman insana gelse, insanın ortaya çıkışı daima daha mükemmele doğru gelişmenin kaçınılmaz bir sonucu olarak açıklanmıştır: İnsanoğlu, “büyük varlık zinciri’nin (scala naturae) en üst basamağıydı. Ancak Darvvin, bu teleolojik yorumu gereksiz kıldı; doğal seçilim kuramı, daha önceleri sadece metafiziksel kavramlar yardımıyla açıklanabilen bütün olguları otomatik bir biçimde açıklıyordu. Biyoloji biliminin artık yeni bir görevi vardı. Bu görev, insanların primat atalarından, doğal evrimsel sürecin, özellikle de tüm canlılar dünyasında geçerli olan doğal seçilim sürecinin bir sonucu olarak aşamalı evrimini açıklamaktı.</p>

  <p>İnsan evrimi üzerine çalışmalarda 1859’dan sonra terk edilen diğer güçlü ideoloji özcülüktü. Darvvin in, bir popülasyon içindeki her bireyin biricik olduğunu vurgulayan yeni popülasyon düşüncesi kavramı insanlara da uygulanmak zorundaydı. Antropologlar bunu oldukça yavaş yaptılar, ancak yaptıklarında yeni kılavuzları çok güzel sonuçlar verdi.</p>

  <p>Bugün bile <span style="font-style:italic;">Homo sapiens</span> in evrimi konusunda hâlâ çok fazla bilinmeyen vardır. İnsansı çizgisi ne zaman ve nerede insansı maymungiller (pongidae) çizgisinden dallanarak modern insansı maymunlara doğru yöneldi? İnsansı çizgisi insansı maymun çizgisinden ayrıldıktan sonra tam olarak insan düzeyine ulaşıncaya dek hangi aşamalardan geçti?</p>

  <p><a id="bookmark9"></a>insanların insansı Maymunlarla Akrabalığı</p>

  <p>Darvvin sonrası dönemde oluşturulan ilk soyağaçlarında insansı çizgisinin çok erken bir dallanma noktasının olduğu varsayıldı. Ancak, 13-15 milyon yıl öncesine (Miyosen) ait insansı fosilleri bulmak için harcanan tüm çabalar başarısızlıkla sonuçlandı. Kısa bir süre boyunca, yaklaşık olarak 14 milyon yıl öncesine ait Asya kökenli primat fosilinin (<span style="font-style:italic;">Ramapithecus</span>) insana diğer insansı maymunlardan daha yakın olduğu düşünülse de, sonradan bunun orangutan çizgisine ait olduğu gösterildi.</p>

  <p>Neanderthal fosillerinin 1849’da Gibraltar’da bulunuşu, ilk insansı araştırmalarının başlangıcını simgeler. Daha sonraki kırk yıl boyunca bulunan bütün insansı fosilleri ya <span style="font-style:italic;">Homo sapiens ya.</span> da Neanderthal insanıydı. Daha sonra 1892'de Dubois, Jawa’da erken döneme ait bir insansı buldu ve bunu <span style="font-style:italic;">Pithecant-hropus erectus</span> olarak adlandırdı. Bunun Çin’deki vikaryantı olan Pekin Adamı (<span style="font-style:italic;">Sinanthropuspekinensis</span>) 1921’de tanımlandı. Bu iki fosil de daha sonra <span style="font-style:italic;">Homo erectus</span> türüne ait Afrika fosilleri grubuna dahil edildi (bkz. aşağıda).</p>

  <p>Ancak asıl “kayıp halka” 1924'te Dart’ın, insanlar ile insansı maymunlar arasındaki geçiş formu olarak değerlendirdiği, Güney Afrika kökenli bir fosil tanımlanana kadar bulunamadı.</p>

  <p>Dart bunu <span style="font-style:italic;">Australopithecus africanus</span> olarak adlandırdı. O günden sonra, Doğu ve Güney Afrika’da çok sayıda australopithe-cine fosili bulundu. Bunlar, çoğunlukla iki dala dahil edilir. Biri, <span style="font-style:italic;">Australopithecus africanus \ın</span> ait olduğu ve Homo cinsine öncülük eden zayıf çizgi, diğeri ise Güney Afrika’da <span style="font-style:italic;">Australopithecus robustus</span> (2-1,5 milyon yıl yaşında) ve Doğu Afrika'da <span style="font-style:italic;">Australopithecus boisei</span> (2,2-1,2 milyon yıl yaşında) ile temsil edilen güçlü çizgidir.<sup>1</sup> Turkana Gölü nün batısında bulunan “siyah kafatası” üçüncü bir güçlü türü, <span style="font-style:italic;">A. aethiopicus</span> u (2,5-2,2 milyon yıl yaşında) temsil eder. Bu tür muhtemelen <span style="font-style:italic;">boisei n</span>in atasıdır.<sup>2</sup> Güçlü çizgi yaklaşık 1 milyon yıl önce ortadan kalkmıştır.</p>

  <p>Uzun süre, <span style="font-style:italic;">Australopithecus un</span> dahil olduğu zayıf dalın iki adet küçük beyinli tür içerdiği düşünülmüştür. Bu türlerden biri Tanzanya ile Etiyopya'nın kuzeyinde bulunan, 3,5-2,8 milyon yıl yaşındaki <span style="font-style:italic;">A. afarensis,</span> diğeri ise Güney Afrika'da bulunan,</p>

  <p>3,0-2,4 milyon yıl yaşındaki <span style="font-style:italic;">A. africanus</span> tur. Bu iki insansı türü de iki ayak üzerinde yürüyordu, ancak görece uzun kolları ve diğer özellikleri bu türlerin hâlâ yarı ağaçsıl olduklarını gösterir. Bunların beyinleri modern şempanzelerin beyninden kesinlikle daha büyük değildi ve muhtemelen insansı maymunlara insanlara olduğundan daha yakındılar.</p>

  <p>Antropolojik araştırmalar sürerken, güçlü moleküler kanıtlar insan türünün Afrika insansı maymunlarıyla yakın akraba olduğunu ve şempanzelerin ise şaşırtıcı şekilde, gorillere olduklarından daha çok insanlara akraba olduklarını gösterdi. Buna göre goriller, insansı çizgisinin dallanmasından kısa bir süre önce şempanze çizgisinden dallanmıştır.<sup>3</sup> Moleküler kanıtlar insan çizgisinin şempanzelerden dallanmasının 5-6 milyon yıl öncesi gibi yakın bir geçmişte gerçekleştiğini göstermektedir. <span style="font-style:italic;"><sup>4</sup></span></p>

  <p>Afrika'nın her yerine yapılan çok sayıda keşif gezileri ve dikkatli araştırmalara rağmen, uzun yıllar australopithecine genu-suna ait <span style="font-style:italic;">Australopithecus afarensis</span> ten daha eski bir tür bulunamamıştır. Sonra, 1994'te Etiyopya'da, 4,4 milyon yıl önce, insansı çizgisinin şempanze çizgisinden ayrılmasına yakın bir tarihte yaşamış olduğu saptanan bir tür bulundu. Bu bulguların incelenmesine yakm zamanda başlanmış olmakla birlikte, bu fosil açık bir biçimde <span style="font-style:italic;">A. afarensis</span>’ten çok şempanzelerle benzerlik göstermektedir. <span style="font-style:italic;">Aridipithecus ramidus</span> adı verilen bu Etiyopya fosili bilinen en eski insansı fosilidir. Bu fosilin bulunuşundan sonra Doğu ve Güney Afrika’da, <span style="font-style:italic;">ramidus</span> ile <span style="font-style:italic;">afarensis</span> / <span style="font-style:italic;">africanus</span> arasında bazı geçiş basamakları olduğunu belgeleyen, <span style="font-style:italic;">afarensis</span> ve <span style="font-style:italic;">africanus</span> tan daha yaşlı ayak kemikleri ve dişler bulunmuştur. Ancak, 8 ile <span style="font-style:italic;">4,4</span> milyon yıl öncesine ait, gerçek anlamda aydınlatıcı olabilecek kalıntılar henüz bulunamamıştır.</p>

  <p>İnsan ve şempanzenin ortak atası, büyük bir olasılıkla, şempanzeye benzer biçimde parmak uçlarında yürümüştü ve her bir özelliği -kolları, bacakları, kafatası, beyni, dişleri ve hatta makromolekülleri- kendine özgü bir hızla evrimleşti (bu süreç “mozaik evrim” olarak adlandırılır). Diğer bir deyişle, <span style="font-style:italic;">Homo</span> “tipi” bir bütün olarak evrimleşmedi. İnsanlar ve şempanzeler hemoglobin ve diğer makromoleküllerinin yapılan bakımından bugün bile olağanüstü bir benzerlik içindedirler, bununla birlikte beyin gelişimi ve ilgili davranışlar bakımından önemli ölçüde farklıdırlar.</p>

  <p><span style="font-style:italic;">Homo habilis, TL erectus ve H. sapiens’in ortaya çıkışı</span></p>

  <p>1,9-1,7 milyon yıl öncesinde, zayıf australopithecine çizgisinden <span style="font-style:italic;">Homo habilis</span> olarak adlandırılan yeni bir tür ortaya çıktı. Bu tür belirli kafatası özellikleri ve büyümüş beyin hacmiyle tanımlanır. Ayrıca, <span style="font-style:italic;">habilis</span> fosillerinin bulunduğu her yerde basit taş aletler de bulunmuştur. İnsansı <span style="font-style:italic;">Habilis</span> ler vücut ve bejin boyutlarındaki büyük varyasyondan ötürü başlangıçta oldukça kafa karıştırıcıydılar. Sonuçta, bu grubun aslında iki tür içerdiğine karar verildi ve daha büyük olanına <span style="font-style:italic;">Homo rudolfensis</span> adı verildi.</p>

  <p><span style="font-style:italic;">Homo habilis</span> in, çok daha büyük beyinli ve daha büyük boyutlu bir tür olan <span style="font-style:italic;">Homo erectus</span>’un atası olduğu düşünülmektedir. Afrika’da şimdiye kadar bulunmuş fosil kayıtlarında <span style="font-style:italic;">Homo erectus</span> un <span style="font-style:italic;">habilis</span> kadar eski olduğu, yani yaklaşık 1,9 milyon yıl önce yaşadığı görülmektedir ve <span style="font-style:italic;">habilis</span> ile <span style="font-style:italic;">erectus</span> un yaşam biçimlerinin -bazı <span style="font-style:italic;">erectus</span> popülasyonlarınm ateşi kullanabilmeleri dışında- benzerlik taşımış olması mümkündür. Büyük ölçüde vejeteryan bir beslenme tarzından kısmen et içeren bir diyete geçmiş olan ilk insansı belki de <span style="font-style:italic;">Homo erectus</span> tu. Diğer bir deyişle, bu tür hem toplayıcı hem de avcı oldu.</p>

  <p>Görünen o ki <span style="font-style:italic;">Homo erectus</span> oldukça başarılıydı ve Afrika'dan Yakındoğu ve Asya’ya doğru hızla yayılmıştır. <span style="font-style:italic;">Homo erectus</span> un bu bölgelerdeki en eski kalıntıları Jawa’da yaklaşık 1,9 milyon yıl öncesine ait tabakalar içinde bulunmuştur. En eski ve 300.000 yıldan daha az bir süre öncesine tarihlenen en yeni <span style="font-style:italic;">Homo erectus</span> arasında çok kısa bir evrim süreci yer almış olması şaşırtıcı olsa da, bu tür belirli ölçüde coğrafi farklılık göstermektedir. En eski kalıntılarla birlikte sadece basit taş aletler bulunmuştur. Daha gelişmiş (iki yüzlü) el baltalarının yaklaşık 1,5 milyon yıl yaşındaki tabakalar içinde görülmeye başlamasına rağmen, takip eden süre içinde hemen hemen hiçbir ilerleme görülmemektedir. <span style="font-style:italic;">Homo habilis</span> ise 1,9 milyon yıl önce ilkel taş aletler kullanmıştır.</p>

  <p>Modern insanların ait olduğu <span style="font-style:italic;">Homo sapiens</span> türü bir şekilde <span style="font-style:italic;">Homo erectus'ta.n</span> evrimleşti, ancak bunun nerede ve nasıl olduğu oldukça tartışmalıdır. Modern insanların kökenine ilişkin iki temel kuram vardır. İlkine göre, modern insanlar her yerde yerel <span style="font-style:italic;">Homo erectus</span> popülasyonlarından evrimleşmiştir. Çok bölgeli bu kuram, modern <span style="font-style:italic;">Homo sapiens</span> in coğrafi ırkları ile bunların karşılığı olan ve Afrika, Çin ve Doğu Hint Adaları'nda bulunmuş <span style="font-style:italic;">Homo erectus</span> fosilleri arasındaki benzerliğe dayandırılmıştır. Bu benzerlikten yola çıkan Coon (1962), <span style="font-style:italic;">Homo erectus \ın</span> büyük çoğunluğu üzerinde büyük bir beyne yönelik seçilim baskısının, zaman içinde politipik <span style="font-style:italic;">Homo erectus</span> tan poli-tipik <span style="font-style:italic;">Homo sapiens’e</span> doğru aşamalı bir dönüşümü gerçekleştirdiğini öne sürmüştür.</p>

  <p>Bazen “Havva Ana” hipotezi olarak adlandırılan karşıt kuram, mitokondriyal yeniden yapılandırmalara dayandırılır. Bu senaryoya göre, Sahraaltı Afrikası’nda ortaya çıkan yeni bir tür,</p>

  <p>200.000-150.000 yıl önceki dönemde bir kolonizasyon dalgası halinde şimdi yaşayan tüm insan popülasyonlarına kaynaklık etmiştir. Bu iddiaya göre, <span style="font-style:italic;">Homo sapiens sapiens</span> türü Afrika’daki <span style="font-style:italic;">Homo erectus</span> tan türemiş olan arkaik <span style="font-style:italic;">Homo sapiens’ten,</span> Sahraaltı Afrikası’nın herhangi bir yerinde, yaklaşık 200.000 yıl önce ortaya çıkmıştır. <span style="font-style:italic;">Homo sapiens sapiens</span> Yakındoğu’da</p>

  <p>100.000, &nbsp;&nbsp;&nbsp;Yeni Gine, Doğu Hint Adaları ve Avustralya'da</p>

  <p>60.000, &nbsp;&nbsp;&nbsp;Batı Avrupa'da 40.000 (kalıntıları Cro-Magnon Adamı olarak bilinir), Uzakdoğu’da ise en az 30.000 yıl önce yaşamıştır. Cro-Magnon'un iskeleti şu an yaşayan insanlarınkine oldukça benzerdir ve aynı tür olduğu kabul edilir. Cro-Magnon Adamı, Chauvet, Lascaux ve Altamira’da bulunan çok güzel mağara sanatı örnekleri ile taş aletlerden sorumludur.</p>

  <p>Ayala 1994'te Havva Ana hipotezini çürütecek gibi görünen ve insan evriminde <span style="font-style:italic;">Homo erectus’</span>tan günümüze kadar uzanan bölgesel devamlılık kuramını destekleyen moleküler kanıtlar sunmuştur. Ayala’ya göre, insan gen havuzundaki eski polimor-fizmin yüksek frekansı, Havva Ana hipotezinin öne sürdüğü gibi, insan türünün bir dar geçitten geçmiş olması olasılığını imkânsız kılmaktadır.</p>

  <p>İnsan evriminin birden çok bölgede gerçekleştiği kuramının benimsenmesi fosil kayıtlarındaki bir başka bilinmeyenin açıklanmasına da yardımcı olabilir. Bu, Çin ve Jawa’dan, Batı Avrupa ve hatta Afrika’ya kadar yayılan arkaik <span style="font-style:italic;">sapiens</span> fosillerinin <span style="font-style:italic;">erectus</span> a çok benzediği halde, daha büyük beyinli (yaklaşık 1200 santimetreküp) olmaları gerçeğidir. Geçiş formları olan bu fosiller 500.000 ile yaklaşık 130.000 yıl öncesine aittir.</p>

  <p><span style="font-style:italic;">Neanderthaller ve Cro-M.agnon Adamı</span></p>

  <p>Neanderthal fosillerinin 1849 da Gibraltar’da bulunuşundan beri <span style="font-style:italic;">Homo sapiens</span> ile Neanderthaller arasındaki yakınlık sürekli tartışma konusu oldu. Yaklaşık 130.000 ile 150.000 yıl öncesi arasında, Cro-Magnon Adamı’nın (<span style="font-style:italic;">Homo sapiens sapiens</span>) gelişinden çok daha önce, Batı daki arkaik <span style="font-style:italic;">sapiens</span> popülasyon-larının yerlerini Ispanya’dan (Gibraltar) Avrupa’ya, Batı Asya’ya (Türkistan), güneyde ise (Afrika ve Jawa hariç) Iran ve Filistin içlerine kadar yayılmış olan Neanderthallere bıraktıklarını biliyoruz. Neanderthallerin ortalama beyin büyüklüğü (1600 santimetreküpe kadar) modern insanlarınkinden biraz fazlaydı, ancak sadece ilkel taş kültürüne sahiptiler ve var oldukları 100.000 yıllık süreçte hiçbir evrimsel değişim göstermemişlerdir. İnsansı çizgisinin Neanderthal dalı yaklaşık 30.000 veya bundan biraz daha az yıl önce, Cro-Magnon tiplerinin Avrupa’yı istila etmelerinden çok sonra ortadan kalkmıştır.</p>

  <p>Neanderthal ve Cro-Magnon iki coğrafi ırk mıdır, yoksa iki ayrı tür müdür? Aralarındaki büyük fiziksel farklılıklardan ötürü, önceleri bunların iki ayrı tür olduğu ileri sürüldü. Ancak daha sonra her ikisi de coğrafi ırk (alttür) statüsüne indirildi. Neanderthal ve modern insanların yaklaşık 40.000 yıl boyunca (100.000 ile 60.000 yıl öncesinde) Filistin’de aynı bölge içindeki mağaralarda bir arada var oldukları düşünülmeye başladığında yeniden tür statüsüne yükseltildiler. Ancak bu dönem, büyük iklimsel dalgalanmaların olduğu bir dönemdi ve Neanderthallerin en soğuk zamanlarda Filistin’de yaşadığı saptandı. Buna karşın <span style="font-style:italic;">H. sapiens sapiens</span> bu alanda iklimin daha ılıman ve kurak olduğu zamanlarda yaşamıştı. Dolayısıyla, her ne kadar her iki insansı aynı bölgede bulunmuş olsalar da, aynı yerde ve aynı zamanda var olmamışlardır.</p>

  <p>Neanderthal in modern <span style="font-style:italic;">sapiens</span> ile türdeş olduğunun kabul gördüğü sıralarda, Filistin mağaralarında bulunan bazı fosiller, bu iki tip arasında melezleşme olduğunun kanıtı olarak yorumlanmıştır. Ancak yakm geçmişte yapılan bir analiz, bu fikri desteklememektedir ve 10.000-15.000 yıl boyunca birlikte yaşamış olmalarına rağmen, aralarında çiftleşme olduğuna dair Avrupa’nın hiçbir yerinde herhangi bir kanıt bulunamamıştır. <span style="font-style:italic;">Homo sapiens sapiens</span> in Neanderthallerin Avrupa da yerleştiği bölgeyi istila etmesinden aşağı yukarı 15.000 yıl sonra Neanderthal-</p>

  <p><img alt="" src="../Images/main-14.jpg" style="width:13pt;height:19pt;" /></p>

  <p>ler ortadan kalkmıştır. Doğu ve Güney Asya’daki arkaik <span style="font-style:italic;">sapiens</span> de yerini sonuçta modern <span style="font-style:italic;">sapiens e</span> bırakarak yok olmuştur.</p>

  <p><span style="font-style:italic;">Fosil insansı taksonlannın sınıflandırılması</span></p>

  <p>insanın kökeni üzerine 1950 lerden önce yapılan çalışmalar neredeyse anatomicilerin tekelindeydi ve insansı sınıflandırmasında egemen yaklaşım tipolojik ve erekçi düşünceydi. Bireylerin biricikliği ya da tür içindeki büyük varyasyon çok az dikkate alınıyordu. Her fosil bulgusu farklı bir tip olarak düşünülüyor, ikili adlandırmayla adlandırılıyor ve bunların her biri, primat ataları modern insana bağlayan tekli dizilerin üyeleri olarak değerlendiriliyordu.<sup>5</sup></p>

  <p>Ancak güncel losil bulguları bu kavramsal yapılandırmayı beklenildiği ölçüde doğrulamadı. Daha öncekilerle görünürde hiçbir bağlantı taşımayan yeni insansı tiplerinin birden ortaya çıkması özellikle rahatsız ediciydi. Örneğin, <span style="font-style:italic;">Homo habilis</span> ile bunun atası olduğu sanılan <span style="font-style:italic;">Australopithecus africanus, Homo erectus</span> ile bunun atası olduğu iddia edilen <span style="font-style:italic;">Homo habilis</span> ve <span style="font-style:italic;">Homo sapiens</span> ile bunun atası olan <span style="font-style:italic;">Homo erectus</span> arasında çok büyük boşluklar vardır. Karşılaşılan bir diğer uyuşmazlık, coğrafi olarak uzak bölgelere ait bulguların aynı doğrusal dizi veya dikey kolona yerleştirilmesindeki güçlükte kendini gösteriyordu.</p>

  <p>Tek boyutlu tipolojik düşünceyi benimsemiş olanların, dört ayaklılar arasında çok yaygın olan coğrafi türleşmeden habersiz oldukları açıktı. Primat türlerinin çoğu coğrafi türleşme gösterir; birçok primat genusu da (lemur ve <span style="font-style:italic;">Cercopithecus</span> gibi çok büyük boyutlu olanlar dışında) hâlâ coğrafi türler içerir. Fosil insansı genuslarının de coğrafi türler içerdiğine inanmak için pek çok neden vardır. <span style="font-style:italic;">Australopithecus africanus un</span> Güney Afrika'yla, <span style="font-style:italic;">afarensis</span> in iyice kuzeyde, <span style="font-style:italic;">Australopithecus robus-tus'</span>un Güney ve <span style="font-style:italic;">boisei’</span>nin ise Doğu Afrika’yla sınırlı olması bu olguyu doğrulamaktadır.</p>

  <p>İnsansı fosillerinin çoğunun bulunduğu, Afrika’nın doğusundan güneyine doğru uzanan alan küçüktür ve başka in-</p>

  <p>sansı türlerine ait kurucu popülasyonların henüz keşfedilmemiş Batı, Orta ve Kuzey Afrika’nın geniş alanlarında yer almış olmaları mümkündür. (Gerçekten de australopithecine’e ait 3,5-3,0 milyon yaşındaki fosiller çok kısa bir süre önce Orta Afrika’da Çad’da bulunmuştur.) Afrika’nın keşfedilmemiş kısımlarında coğrafi <span style="font-style:italic;">ramidus, afarensis, robustus, habilis</span> ve <span style="font-style:italic;">erectus</span> türlerinden kelimenin tam anlamıyla düzinelercesi yaşamış olabilir. Fosil kayıtlarında gözlemlenen bazı ani dönüşümler “tomurcuklanma” ile açıklanabilir.<sup>6</sup> Bu, yeni türeyen bir tipin, çevrede yalıtılmış bir popülasyondan kaynaklandığı ve sadece kendi genetik yeniden yapılanması tamamlandıktan sonra atasal türle yeniden temasa geçtiği anlamına gelmektedir. Böyle yalıtılmış haldeki bir tipin yerini bulma şansımız oldukça azdır.</p>

  <p>Sadece birkaç insansı fosilinin bilindiği sıralarda, onları sınıflandırmak kolaydı: <span style="font-style:italic;">Afarensis, africanus, habilis, erectus ve sapiens.</span> Bu isimlerin her biri, 0,25 ile 1,5 milyon yıl öncesi arasındaki bir dönemi temsil ediyordu. Son yıllarda elde edilen çok sayıda yeni bulgu, ya tipik örnekler arasındaki geçiş dönemlerine ait olanlar ya da farklı coğrafi bölgelere ait olanlar, dolayısıyla tamamen tipik olmayanlardır. Bunlar, çoğunlukla hatırı sayılır oranda mozaik evrim gösterir, yani kısmen atalarının özelliklerini taşırken, kısmen sonraki torunların özelliklerini taşırlar, geriye kalan özellikler ise geçiş formlarmmkilerdir.</p>

  <p>Günümüzde yaşayan <span style="font-style:italic;">Homo sapiens</span> in taksonomik sistem içerisine ne şekilde yerleştirileceği, temelde farklı sınıflandırma sistemlerinde farklı özelliklerin kullanılması nedeniyle, en şaşırtıcı fikir ayrılıklarından birine yol açmıştır. Julian Huxley (1942) özellikle kültürü ve yeryüzündeki hâkimiyeti yönüyle insan türünün biricik olduğu yargısından hareketle, <span style="font-style:italic;">Homo sapiens</span> için Psikozoa adında yeni bir âlem kurmayı önerdi. Yarım yüzyıl sonra Diamond (1991), moleküler benzerlikten hareketle şempanzeleri <span style="font-style:italic;">Homo</span> genusu içine yerleştirerek tartışmayı diğer bir uç noktaya götürdü. Huxley insanın biricikliğini abartarak hataya düşerken, Diamond bunu tamamen redderek hataya düşmüştür.</p>

  <p>Sınıflandırmanın en eski aksiyomlarından biri, ele alınan özelliklerin sadece sayılması değil, aynı zamanda tartılması gerektiğidir. insanlardaki merkezi sinir sisteminin hızlı evrimi, çocuğun ana-baba tarafından bakıldığı sürenin çok uzamış olması ve psikolojik, sosyal ve kültürel gelişimlerin tümü insan türünün şempanzelerin dahil olduğu <span style="font-style:italic;">Pan</span> cinsinden farklı bir cins içerisine yerleştirilmesi gerektiğini doğrular. Bu noktada moleküler benzerlikler dikkate alınmaz. Diamond’m kıstaslarına göre, <span style="font-style:italic;">Australopithecus</span> da <span style="font-style:italic;">Homo</span> ile eşanlamlı olmakta ve bizim adlandırmamız farklı insansı tipleri arasındaki farklılık derecelerini yansıtamaz hale gelmektedir.</p>

  <div>
    <p><span style="font-weight:bold;">r</span></p>
  </div>

  <p>Fosil insansıların belli başlı tipleri ve aralarındaki yakınlıklar üzerinde hatırı sayılır bir fikir birliği sağlanmış olsa da, bunların politipik tür-üstü taksonlarmın ayrıntılı biçimde yapılandırılması ancak daha fazla fosil bulunması ve bunlar üzerine popülasyon düşüncesinin uygulanmasından sonra mümkün olabilir. Bu düşünce biçimi 1950'lerde fiziksel antropolojiye girmeye başladı, ancak <span style="font-style:italic;">Austrapithecus africanus</span> ile <span style="font-style:italic;">Homo erectus</span> bugün bile yaygın olarak kabul edilen tiplerdir. Bu popülasyonla-rm ne derece yaygın olduğu ve (<span style="font-style:italic;">Homo erectus</span> söz konusu olduğunda) ne ölçüde coğrafi varyasyon gösterdiği yanı sıra belli sayıda çevresel izolatın bulunabileceği ihtimali, fiziksel antropologlar tarafından genellikle göz ardı edilmektedir.</p>

  <p><a id="bookmark10"></a>İnsana Doğru</p>

  <p>İnsanın ortaya çıkışını mümkün kılan şey neydi ve insanın özellikleri hangi sırayla kazanıldı? Aşağıdaki senaryo insanrn evrimi üzerine çalışanları uzun bir süre rahat ettirmiştir. Afrika iklimi Miyosen'de giderek kuraklaşınca, insanın atalarından oluşan topluluklar, yürümenin daha avantajlı olduğu açıklık alanlarda yalıtılmış hale geldi. Kolların ve ellerin serbest kalması, alet kullanımını pekiştirdi ve bu da, yeni aletlerin keşfi ve daha becerili kullanımı için beynin büyümesi üzerinde seçici baskı oluşturdu. Böylece, bu senaryoya göre, alet kullanımı yoluyla iki ayak üzerinde yürür hale gelme (iki ayaklılık) insanlaşmada kilit rol oynamıştır.</p>

  <p>insansı maymunlardan insana dönüşümle ilgili çok daha yakın zamanda elde edilen kanıtlar, bu basit hikâyeyi geçersiz kılmaktadır. Memeliler arasında iki ayak üzerinde ve dik pozisyonda yürüyebilme özelliğinin sadece insana özgü olduğu doğrudur. Kangurular ve bazı kemirgenler gibi, iki ayaklı ve zıpla-yabilen memeliler bulunmaktadır ve bazı maymunlar ile ayılar gibi bir kısım memeliler arka ayakları üzerinde yükselebilmekte, hatta örümcek maymunları, goriller ve özellikle şempanzeler, ara sıra iki ayakları üzerinde yürüyebilmektedir, ancak bunların hiçbirinin asıl hareket etme biçimi bu değildir.</p>

  <p>iki ayak üzerinde yürümek, yine de alet kullanmayı tek başına açıklayamaz ve alet kullanımı da, insan beyninin muazzam gelişiminin tek nedeni olamaz. İnsanın alet kullanımıyla her zaman benzerlik taşıması gerekmese de şempanzelerde yaygın alet kullanımı, insansılarda alet kullanımının, iki ayak üzerinde yürüyebilme özelliğinin evrimleşmesinden çok daha önce yerleştiğini düşündürmektedir. Fosil kayıtlarında, en eski insan araçlarının görülmesini izleyen yaklaşık 2 milyon yıllık sürede, alet teknolojisinde çok az ilerleme görülmektedir. Ayrıca, iki ayak üzerinde yürüme özelliği başlangıçta insan beyninin boyutlarında dikkate değer herhangi bir artışa karşılık gelmiyordu. Çeşitli australopithecine türlerinin yaşadığı 2 küsur milyon yıl boyunca bu türler iki ayak üzerinde yürüdüler; ancak diğer bütün ölçütler açısından hâlâ insansı maymundular. Dik pozisyonda yürüyebilme yeteneği, bu hayvanların beyin boyutlarının, o dönemde hâlâ oldukça küçük olan insanınkine benzer hale gelmesine neden olmadı.</p>

  <p>ilk australopithecine’ler, tırmanmaya uyumlu ayakları ve daha sonraki fosil insansılar ve modern insanınkilere göre nispeten uzun kollarıyla hâlâ yarı ağaçsıldılar. Bunun sonucu olarak, ilk australopithecine’lerin bebekleri, tıpkı bügün çeşitli insansı maymun türlerinde olduğu gibi, ağaç üzerindeki hareketleri sırasında annelerine tutunabilmek için, doğdukları anda yeterince gelişmiş olmak zorundaydılar. Bununla birlikte 2,0 ila 2,5 milyon yıl öncesinde gerçekleşen tümüyle yerde yaşamaya geçiş, annenin, elleri ve kollarıyla yavruyu taşıma zorunluluğunu ortadan kaldırdı ve bu durum yenidoğanm yardımsız geçireceği evrenin uzamasına izin verdi. Yavaş gerçekleşen bu gelişme sonuçta, bebekliğin ilk döneminde, insan türünün önemli bir özelliği olan beynin sürekli olarak büyümesini olanaklı kıldı. Dolayısıyla, iki ayak üzerinde yürüme olgusunun en büyük etkisi alet kullanımı üzerinde değil, annelik davranışı üzerinde olmuştur.<sup>7</sup></p>

  <p><span style="font-style:italic;">Homo</span>’nun bu ilk tanısal özelliklerinin -tam iki ayaklılık ve yavruyu kucakta taşıma- australopithecine’lerin tümünde değil de sadece çevrede yalıtılmış bir australopithecine popülasyo-nunda evrimleşmesi, iki ayak üzerinde yürüme olgusunun en büyük etkisinin annelik davranışı üzerinde olduğunu gösteren işaretlerdendir. Kuşkusuz bu evrim, uygun bir ekolojik nişin varlığıyla kolaylaşmıştır. Ancak, bu konuda muhtemelen hiçbir zaman kesin bir bilgiye ulaşamayacağız.</p>

  <p>İnsanın atalarının dik yürüme yeteneğini kazanmaları, hareketi sağlayan sistemlerde büyük bir yeniden yapılanmayı gerektiriyordu. Kısmen ağaçlar üzerinde kısmen de yerde yaşayan zayıf yapılı australopithecine’lerden tümüyle yerde ve iki ayak üzerinde yürüyen <span style="font-style:italic;">Homo erectus &amp;</span>&nbsp;geçiş, evrimin çok hızlı gerçekleştiği bir dönemdi, ancak vücudu dik durumda taşıma özelliği hâlâ mükemmellik kazanmamıştır. Modern insanlarda rastlanan sırt ve sinüs problemlerinin sıklığı bunun bir göstergesidir.</p>

  <p>Australopithecine’ler bugün yaşayan şempanzeler gibi, çoğunlukla bitkilerle besleniyorlardı. Bir zamanlar, <span style="font-style:italic;">Homo erectus’</span> un evrimleşerek tümüyle yerde ve iki ayak üzerinde yaşama geçişinin, avlanmanın başlamasına, yani vejeteryan diyetten et diyetine geçişe yol açtığı düşünülüyordu. Hatta bazı eski yazarlar, <span style="font-style:italic;">Homo erectus</span>'un modern insana göre daha güçlü dişlere ve kaba yüz yapısına sahip olmasından ötürü, onun bir yırtıcı olduğunu düşünmüşlerdir. Diş aşınmaları üzerine yapılan son çalışmalara ve kamp bölgelerinin yeniden değerlendirilmesine dayanan son kanıtlar bu senaryoyu doğrulamamaktadır. Modern şempanzelerde olduğu gibi, <span style="font-style:italic;">Homo erectus’u</span>n diyetinde de ara sıra bir hayvan bulunsa da, büyük hayvanları avlaması, tarihimizin daha yakm dönemindeki bir gelişmedir.</p>

  <p>Muhtemelen avcılık ve çöpçülüğün (aslan, leopar, sırtlan gibi büyük yırtıcıların avlarının leşlerinin tüketilmesi) aynı anda olduğu bir ara dönem yaşanmıştır. Hiç kuşkusuz leş sağlayan toynaklı hayvan sürülerini izlemek için, iki ayak üzerinde yürüyebilmek bir avantajdı. Yavruların birlikte taşınabilmesi de büyük bir avantaj getiriyordu; bir insansı grubu, diğer birçok memelinin aksine, yardıma muhtaç yavruların bulunduğu sınırlı bir alana bağlı kalmak zorunda kalmıyordu artık. Bununla birlikte, insansılar çürümüş artıkların saldığı zehirlere karşı dirençli olmadıklarından, herhangi bir insansının öncelikli olarak leşle beslenmiş olması çok olası görünmemektedir. Trevino (1991) ilk <span style="font-style:italic;">sapiens’in</span> yiyeceklerinin çoğunu otsu bitkilerin tohumlarından ve yabani tahıllardan sağladığına ilişkin ikna edici kanıtlar sunmuştur.</p>

  <p>Ancak yine de, büyük çaplı avlanmaya nihai geçiş insanlaşma sürecinde muhtemelen önemli bir rol oynadı. Bu, daha teşkilatlı kampların kurulmasını, av-sürme planlan yapılmasını, avcılık stratejileri geliştirilmesini ve daha etkili silahların yapılmasını gerektirdi. Her şeyden önemlisi bu yeni yaşam tarzının pek çok yönü daha gelişmiş bir iletişim sistemini, yani konuşmayı gerekli kılıyordu.</p>

  <p><span style="font-style:italic;">Dil, beyin ve aklın birlikte evrimi</span></p>

  <p>Australopithecine’ler insansı maymunların küçük beyin hacmine (400-500 santimetreküp) sahipti. Buna karşılık <span style="font-style:italic;">Homo erectus’u</span>n beyni belirgin biçimde büyüktü (750-1250 santimetreküp). Ancak, gerçekten büyük beyinler sadece son 150.000 yıl içinde evrimleşti. Bu süre, insansı çizgisinin şempanze çizgisinden ayrılmasının ardından geçen sürenin küçük bir dilimidir. İnsan beyninin evrimindeki hayret verici bu patlamayı hangi seçici baskı tercih etmiştir?</p>

  <p>Yavrularını taşıyabilme ve avlanmaya ek olarak beyin hacmindeki artışı destekleyen temel etmenler, konuşmanın gelişmesi ve bunun olanaklı hale getirdiği kültürün edinilmesi ve kuşaktan kuşağa aktarılmasıydı. Bu etmenlerden hangisinin baskın rol oynadığını belirlemeye çalışmak nafile bir çaba olacaktır, çünkü bunların tümü birbirine bağlıdır ve ortak katkıda bulunmuştur.</p>

  <p>Hayvanlar arasında bir dil yoktur. Birçok tür ayrıntılı sesli iletişim sistemlerine sahiptir, ancak bunlar sinyal alışverişinden ibarettir ve sözdizimi ve gramerden yoksundurlar. Bir hayvan türü sinyal alışverişi yapsa bile, geçmiş olayların hikâyesini bil-diremez ya da gelecek için ayrıntılı planlar yapamaz. Çeşitli araştırıcılar kırk yıldan uzun bir süredir şempanzelere dil öğretmeye çalışmakta, ancak çabaları boşa gitmektedir. Hayvanların çok sayıda sözcük öğrenme ve bu sözcükleri doğru sinyalleri verebilmek için kullanabilme konusunda gösterdikleri zekâ kayda değerdir, ancak hayvanların iletişim sistemleri sadece bir dilin aktarılabileceği şeyleri aktaramamaktadır.</p>

  <p>Bir şempanzenin (ya da herhangi bir başka hayvanın) sinyal vermesi ile gerçek bir dil arasında büyük bir uçurum vardır. Dilbilimciler bir zamanlar, halen yaşayan en ilkel insan kabilelerinin dillerini inceleyerek geçiş formunda iletişim sistemleri bulabileceklerini düşünüyorlardı. Ancak bunların hepsi, istisnasız olarak, oldukça karmaşık ve olgunlaşmış dillerdir. Dilin bir sinyal sisteminden nasıl evrimleşmiş olabileceğini açıklayan çeşitli senaryolar oluşturulmuş olsa da, aradaki uçurumu doldurabilecek “fosil diller"e sahip olmadığımız için, hiçbir zaman kesinliğe ulaşamayacağız.<sup>8</sup> Dilin evrimine ışık tutabilecek en iyi yol, belki de çocukların konuşmayı nasıl öğrendiklerini incelemektir. Darvvin bu çabanın öncülerindendi. Günümüzde bazı</p>

  <p><img alt="" src="../Images/main-15.jpg" style="width:16pt;height:31pt;" /></p>

  <p>psiko-linguistler bu tür çalışmaları sürdürmektedir. Dikkat edilmesi gereken nokta, bu çalışmaların birbirlerinden çok farklı gramerlere sahip dilleri konuşan çocuklar arasında, karşılaştırmalı olarak yapılması gerekliliğidir.</p>

  <p>Konuşmanın gelişmesi sadece sinir sistemi üzerinde değil, gırtlağın ses oluşturmaya katkıda bulunan tüm kısımları ve solunum sisteminin gırtlağa yakın olan bölümleri üzerinde de seçici baskı oluşturmuştur. Bazı kanıtlar australopithecine’lerin ses organlarının konuşmaya izin vermiş olamayacağına işaret etmektedir. Buna karşılık <span style="font-style:italic;">Homo</span> çizgisinin, gırtlağın alçak yerleşimi, dişlerin oval biçimde dizilmiş olması, dişler arasında büyük boşluklar olmaması, dil kökündeki kemiğin gırtlak kıkırdağından ayrı olması, dilin genel hareket kabiliyeti ve damağın kalkıp inebilme yeteneği gibi nedenlerle, konuşmanın gelişimine ön uyumu (preadaptasyon) vardı. Neanderthaller bu anatomik özelliklerin bazılarından yoksundu ve bundan ötürü bunların sesletim (articulation) konusunda daha aşağı düzeyde olduklarına inanılmaktadır.</p>

  <p>Modern insanların vücut boyutlarına sahip olan Neandert-hallerin beyinlerini daha iyi kullanamamaları, gerçek bir dil oluşturma yeteneğinden yoksun olmalarıyla açıklanabilir mi? Sonra gelen modern insanlarınkiyle karşılaştırıldığında Nean-derthallerin kültürü, kullandıkları basit taş aletlerden anlaşıldığı gibi görece ilkel bir kültürdü. Neanderthaller ok, yay vb. ya da balık avlamaya yarayan araç gereçlere sahip değildiler. Oysa ilk <span style="font-style:italic;">sapiens</span> de muhtemelen aynı ölçüde fakir bir kültüre sahipti. Dil, beyin ve kültürün birlikte evrimi konusunda bu ve başka belirsizliklere açıklık getirmek için çok fazla araştırma yapılması gerekmektedir.</p>

  <p>Küçük avcı-toplayıcı gruplar içinde gelişmiş bir iletişimin seçici bir öncelik kazanmasına bağlı olarak, yaklaşık 300.000-200.000 yıl önce konuşmanın ortaya çıkması, beyin boyutlarının daha fazla artmasını destekledi. Ancak yaklaşık 100.000 yıl önce bu artış ani olarak durdu ve Neanderthaller ile ilk güçlü</p>

  <p>modern insanların yaşadığı dönemden günümüze kadar geçen zaman içinde insan beyni aynı boyutta kaldı. Günümüzden yaklaşık olarak 10.000 yıl önce gerçekleşen tarımsal gelişme öncesindeki 100.000 yıl içinde, beynin büyümeye devam etmiş olması beklenebilir. Diamond’ın Büyük Atılım olarak adlandırdığı bu kültürel gelişim, sözü edilen dönemde çok hızlı gerçekleşmiş görünmektedir, ancak bunun, beyin boyutlarında benzer bir artış ya da diğer fiziksel özelliklerdeki değişimlere karşılık gelmediği görülmektedir. Niçin böyle olduğuyla ilgili kestirimler olmakla birlikte, ikna edici bir cevap bulunamamıştır.<sup>9</sup></p>

  <p>Beyin gelişiminde durmaya neden olan etmenlerden biri belki de sürünün büyümesidir. İlkel insanlar muhtemelen, şempanze sürülerine ya da avcı-toplayıcıların küçük kabilelerine benzer bir popülasyon yapısına sahipti. Bu gibi küçük gruplar içinde ölüm oranı yüksek, az sayıda sürü üyesi üreme açısından başarılı ve gen akışı kısıtlı olacaktır. Bu etmenlerin tümü, beyin boyutunda hızlı artışı sonuç vermiş olabilecek güçlü seçilim baskıları altında yüksek bir evrim hızını destekleyecektir.</p>

  <p>insanlar arasında daha büyük gruplar ortaya çıktıkça, muhtemelen daha varlıklı olan liderin üreme avantajı azalacak, sürünün bütün üyeleri arasındaki gen akışı artacak ve daha küçük beyinli olanlar, insan gruplarının daha küçük olduğu zamanlara göre daha iyi korunacak, daha uzun süre hayatta kalacak ve daha fazla üreme başarısı gösterecektir. Diğer bir deyişle, insanların sosyal olarak bütünleşmelerinin artması, kültürel evrime büyük katkı sağlarken, insan genomundaki evrimin durağan bir döneme girmesine neden olmuş olabilir.</p>

  <p>Evrim araştırmaları insan akimın kökenine nasıl ışık tutabilir? Akıl üzerine çalışmalar, terimin insanların zihinsel etkinlikleriyle kısıtlanması eğilimini doğuran anlamsal karmaşa nedeniyle uzun süre aksamıştır. Hayvan davranışı üzerine çalışan araştırıcılar, belirli hayvanların (filler, köpekler, balinalar, primatlar ve papağanlar) zihinsel etkinlikleri ile insanlarınki arasında kesin bir farklılık olmadığını kanıtlamış bulunuyorlar.</p>

  <p>Omurgasızlar arasında bile izlerine rastlanan ve belki de tekhücreliler arasında bile izlerine rastlanabilecek bilinç için de aynı durum geçerlidir. Akıl ve bilinç, insan ile “hayvanlar” arasında bir sınır oluşturmaz.</p>

  <p>İnsan aklı, hem primat hem de insansı atalarımızda azar azar ortaya çıkan, birbirine bağlı çok sayıda küçük gelişimin son ürünü gibi görünmektedir. Açıkça, aniden ortaya çıkma söz konusu değildi. İnanılmaz karmaşıklıktaki bir merkezi sinir sisteminin ürünü olan akıl, değişik aşamalarda çok farklı hızlarda olmakla birlikte aşamalı olarak ortaya çıkmıştır. Dilin evrimleşti-ği dönem, hem gelişmiş iletişimi hem de kültürün evrimini olanaklı kılarak, hiç kuşkusuz aklın büyük bir hızla ortaya çıktığı bir dönem olmuştur.</p>

  <p>Son kırk yıl içinde öğrendiğimiz şeylerden biri, hâlâ sürmekle birlikte evrimin belirli atılımlarla ilerleyebildiği ve bir sistemin tüm özelliklerinin aynı zamanda ya da aynı hızla evrimleşmedi-ğidir. Zayıf yapılı australopithecinelerin temsil ettiği hâlâ 'hayvandan başka bir şey olmama” aşamasından bu çok özel türe, yani modern insana doğru dönüşüm daima aşamalıydı, fakat bu dönüşümü değişimin hızındaki büyük değişiklikler belirliyordu.</p>
</body>
</html>
