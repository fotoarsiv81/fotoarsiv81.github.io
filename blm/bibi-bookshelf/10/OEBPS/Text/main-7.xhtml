<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><a id="bookmark0"></a>Kültürel Evrim</p>

  <p>Australopithecinelerden <span style="font-style:italic;">Homo habilis e, Homo erectus</span> ve arkaik <span style="font-style:italic;">Homo sapiens</span> ten yaklaşık 200.000 yıl önceki modern <span style="font-style:italic;">Homo sapiens sapiens e</span> kadar, insansı çizgisinin fiziksel özellikleri dik yürüme, konuşma ve büyük beyin hacmini ortaya çıkaran sürekli değişimlere uğradı. Uzun bir süre insan <span style="font-style:italic;">kültürünün</span> de buna paralel olarak, sürekli bir gelişim gösterdiği düşünüldü. Ancak, gerçek böyle değildir. İnsansıların var olduğu sürenin yüzde 85lik bölümünde, kültürde göze çarpan bir ilerleme olmamıştır.</p>

  <p>İnsanın kültürel evrimindeki gelişmelerin en önemlilerinden biri, insansı grubundaki sosyal bütünleşmedir. Maymunlar arasında orangutanlar gibi bazı türler daha yalnız yaşadıkları halde, şempanze ve babun gibi türler daha büyük sosyal gruplar halinde yaşarlar. <span style="font-style:italic;">Homo erectus</span> la gerçekleşen yerde yaşama tarzına geçişle birlikte grupların büyüklükleri de arttı. Bunun belirgin avantajları, yırtıcılara karşı daha iyi savunma, türdeş rakip gruplarla daha iyi başa çıkabilme ve yeni kaynakları, özellikle de besin kaynaklarım bulmada daha etkin olabilmeydi.</p>

  <p>Sonuçta böyle bir grup, seçilimin hedefi haline geldi ve hayatta kalma, refah ve üreme başarısını kolaylaştıran birçok davranışsal ve fizyolojik değişim grubun doğal seçilim tarafmdan bir bütün olarak tercih edilmesine neden olacaktı. Bu sonucu doğuran davranışsal ve fizyolojik değişimler, dişilerin sürekli olarak çiftleşebilmesi, kızgınlığın gizlenmesi, menapozun gelişimi, yaşam beklentisinin artması vb. gibi, modern insanın sahip olduğu fakat insansı maymunlarda ve hatta şempanzelerde dahi bulunmayan özelliklerdir.</p>

  <p>Kuşkusuz, komşu grup ve kabileler arasında çok şiddetli bir rekabet vardı ve daha üstün gruplar sıklıkla daha alt düzeydeki-leri imha ediyorlardı. Neanderthallerin Batı Avrupa’da ortadan kalkışları hâlâ açıklanamamıştır. Neandertallerin 15.000 yıl boyunca Cro-Magnon ’larla birlikte var oldukları sanılmaktadır. Cro-Magnon’ların kültür ve iletişimleri çok daha ileri düzeydeydi ve bu nedenle, Neanderthallerin soy tükenmesine bir soykırımın neden olduğu ihtimali yadsınamaz. Bu, insansı çizgisi içinde çok yeni sayılmayacak bir gelişmedir. Son yıllarda, şempanze gruplarında, komşu rakip gruplar arasında sistematik olarak birbirlerini imha etme olgusunun varlığı gözlemlenmiştir.</p>

  <p>Sosyal hayvanlar arasında ve özellikle erkeklerin dişiler için rekabet ettiği türlerde, grubun kendi içindeki çatışma potansiyeli bir dereceye kadar işbirliğinin getirileriyle dengelenmektedir. Daha büyük gruplarda olağan olan çatışma, insanlar arasında monogami ve sosyal tabakalaşmaya yönelik kültürel eğilim nedeniyle hafiflemiştir. İlkel insan kabilelerinde ve hatta (İslam gibi) bazı modern kültürlerde bugün bile olduğu üzere, grup içinde "daha üstün” erkekler muhtemelen çok eşliliği (polijini) uyguluyordu. Ancak büyük çoğunluk için tek eşlilik, çatışmayı düzeltmek için bir araç haline geldi ve sonuçta evlilik, başka koşullar altında birbirlerinin rakibi olabilecek aileler arasında bağlantı kuran bir strateji oldu.</p>

  <p>Evlilik sosyal bir sözleşme olduğu için evliliğin sona ermesi genellikle büyük güçlükler yaratıyordu ve bu nedenle boşanmalar zorlaştırıldı. Muhtemelen aile içindeki çatışmayı azaltmak ve gen havuzundaki çeşitliliği artırmak için çoğu insan topluluğunda en-sesti önleyici kurallar geliştirildi ve buna karşı yaptırımlar uygulandı. Bazı kültürlerde (kadınların birden fazla koca edinebildiği) poliandri uygulanmıştır, ancak daha sıklıkla görülen uygulama, önemli bir ek işgücü sağladığı için, damadın ailesinin gelini almak için bir ödeme yapmasıydı. Özellikle cinsel özgürlük ve kadının rolüne bağlı olarak sosyal yapıda ortaya çıkan çarpıcı farklılıklar, bugün bile binlerce insan topluluğunda açıkça görülebilir.</p>

  <p>İnsansı çizgisi boyunca aile, grup yapısının temelini oluşturmuştur. Modern avcı-toplayıcılar arasında genellikle erkek ile kadın arasında bir işbölümü olduğunu görüyoruz. Bu işbölümünde erkek avcılık yaparak, diyete protein ve yağ sağlamakta, kadın ise toplayıcılık yaparak karbonhidrat ve kısmen (yemişlerden elde edilen) protein sağlamaktadır. Böylece her iki cins bir ortaklık birimi oluşturur. Bu bağlılık sadece çekirdek aile (karı-koca-çocuklar) içinde değil, geniş ailenin üyeleri (büyükanne, büyükbaba, kardeşler, kuzenler, amcalar, teyzeler) arasında da bulunur. Geniş aile yapısı sadece karşılıklı yardımlaşma için değil, kültürel bağlılık ve kültürün bir sonraki kuşağa aktarılması için de önemlidir. Geniş ailenin ve hatta çekirdek ailenin çökmesi, şehir yaşamındaki kültürel çöküşün temel kaynaklarıdır.</p>

  <p>Gruplar büyüdükçe işbölümü ve işte uzmanlaşma daha önemli hale geldi ve bunun devamında sosyal tabakalaşma ortaya çıktı. Feodalizm bunun en uç örneğidir. Uzmanlaşma insanların hep birlikte daha çeşitli ekolojik nişleri işgal etmelerini sağladı. Diğer organizma türlerinin çoğu sadece bir nişi işgal ettiği halde, insan çok sayıda nişi işgal eder.</p>

  <p>T</p>

  <p>Simpsonya da Huxley gibi uyum bölgelerinin varlığını kabul eden bir kişi, insanoğlunun kendi başına tüm bir uyum bölgesini işgal ettiğini de görür. Eğer bir uyum bölgesinin işgal edilmesindeki farklılığın taksonomik farklılıkla bağlantılı olduğu düşünülürse, Huxley’in şempanzelerle genetik benzerlik içinde olmasına rağmen insanlar için Psikozoa adını verdiği ayrı bir âlem açması tamamen yanlış değildi.</p>

  <p><span style="font-style:italic;">Uygarlığın doğuşu</span></p>

  <p>insan kültürünün evriminde avcı-toplayıcı aşamadan tarım ve hayvancılığa geçişin gerçekleşmesi çok önemli bir aşama olarak görülmektedir. Bu olay sadece 10.000 yıl önce gerçekleşmiş olmasına rağmen, insan türü ve onun yeıyüzündeki rolü üzerine, insanlaşma sürecinin milyonlarca yıl süren önceki döneminde gerçekleşen her şeyden çok daha büyük bir etki yapmıştır. Bu, uygarlığın başlangıcıdır.</p>

  <p>Bir kısmının büyüklüğü arkeologlarca şehir olarak nitelendirilen kalıcı yerleşim yerleri aşağı yukarı 10.000 yıl önce kuruldu. Bu yerleşimler işbölümünün daha fazla gelişmesini olanaklı kıldı ve teknolojik gelişmeyi ve özellikle yaşadığımız yüzyılda tıbbi gelişmeyi hızlandırdı. Şehirler ticareti olanaklı hale getirdi ve yenilenemeyen doğal kaynakların tüketilmesine yol açtı ve her şeyden çok, tarımsal faaliyetlerin yoğunlaşmasına ve buna bağlı olarak hızlı nüfus artışına neden oldu.</p>

  <p>Bu kültürel başarılar sayesinde insanlar çevreden büyük ölçüde bağımsız hale gelmeyi başardılar. Artık kutuplardan Antarktika'ya ve en nemli tropik bölgelerden en zor şartları barındıran çöllere kadar her alanda yaşayabiliyoruz. Evler, giysiler, ulaşım ve her türlü makine insanları diğer organizmaların tabi olduğu yerel iklim koşullarından ve ekolojik özgülleşmeden bağımsızlaştırdı. Tüm bu nedenlerden ötürü insan nüfusundaki patlama henüz Malthus’un tahmin ettiği gibi olmamıştır. Bununla birlikte insanın uyum başarısı, doğal kaynakların geri dönüşümsüz olarak tüketilmesi ve doğal habitatlann yok edilmesi pahasına gerçekleşmiştir.</p>

  <p><img alt="" src="../Images/main-16.jpg" style="width:25pt;height:38pt;" /></p>

  <p><a id="bookmark1"></a>insan Irkları ve insan Türünün Geleceği</p>

  <p>Modern insanların ırklara ayrılması ve bu ırkların biyolojik statüsü Blumenbach’tan beri tartışılmaktadır. Köleliğin henüz kaldırılmadığı günlerde beyazlar arasında yaygın olan görüş, beyazlar, zenciler ve moğol tipi Asyahların üç ayrı tür olduğuydu. Bu görüş tümüyle terk edilmiş olmakla birlikte, farklı yazarlar tarafından tanımlanan insan ırklarının sayısı -bu sayı beş ile altmış arasında değişmektedir- “ırk ’ın anlamı üzerindeki tartışmaların hâlâ sona ermediğini göstermektedir.</p>

  <p>Tipolojik düşünce hiçbir zaman yaşamın araştırılması için aydınlatıcı olmamıştır. En kötü ve zararlı yaklaşım ise insan ırklarını bu düşünce tarzıyla değerlendirmektir. Modern moleküler biyoloji araştırmaları, tüm sözde insan ırklarının birbirleriyle çok yakın akraba ve popülasyonlar arasında yalnızca çok küçük farklılıklar olduğunu kanıtlamıştır, insan ırklarının çeşitli fiziksel, zihinsel ve davranışsal özellikleri ortalama değerler açısından birbirlerinden farklı olmakla birlikte, varyasyon eğrileri büyük ölçüde örtüşmektedir.</p>

  <p>Hiç kuşkusuz ırkların kendine özgü özellikleri vardır. İki ırk ne kadar uzun süre ayrı kalmışsa, genetik farklılık o kadar fazla olacaktır. Bir ırka ait popülasyonların birbirlerine benzerliği, ırkların birbirlerine benzerliğinden daha fazladır.<sup>10</sup> Ten rengi, göz rengi, saç, burun ve dudakların biçimi, kafatası ve vücut biçimi gibi yapay fiziksel özellikler açısından, hiç kimse bir Orta Afrikalıyı, bir Batı Avrupalıya da Doğu Asyalıyı birbiriyle karıştırmaz. Genetik ve moleküler biyoloji başka olağan farklılıklar ve tanımlayıcı özellikler de ortaya koymuştur. Ancak, psikolojik özellikler söz konusu olduğunda, genlerin rolü büyük ölçüde belirsizdir.</p>

  <p>İnsan ırklarına atfedilen önemli özelliklerin çoğunun ırkların genotipleriyle ilgisi yoktur; bunlar, etnik ve kültürel özelliklerdir. Irklar için söylenenler dost canlısı, zalim, akıllı, aptal, güvenilir, avare, çalışkan, tembel, meraklı, muzır, heyecanlı, anlaşılmaz vb. gibi nitelendirmelerden farklı değildir. Aslında bir kişi-</p>

  <p>nin sahip olabileceği hemen hemen her vasfın, şu ya da bu insan ırkını tanımladığı iddia edilmektedir. Bu iddialardan herhangi birinin bilimsel olarak kanıtlandığını bilmiyorum. Ancak şurası gerçek ki belli insan popülasyonlarının gayet belirgin kültürel özellikleri vardır. Örneğin, New England Püritenleri, Avrupa Çingeneleri ve Amerikan şehirlerindeki gettolarda yaşayan zenci popülasyonları bunlar arasında sayılabilir. Bu alanda güvenilir gerçekleri saptamak güçtür. Çünkü ırklar arasındaki biyolojik farklılıklar üzerine bilimsel araştırmaların ırkçılığa yol açması mümkün olduğu için bu konuya sıcak bakılmamaktadır.</p>

  <p>Kimi zaman insan türünün birden fazla türe ayrılabilme ihtimalinin olup olmadığı sorulmaktadır. Cevap ise bunun asla olamayacağıdır. insanlar, insan-benzeri bir hayvanın işgal edebileceği, kutuplardan tropiklere kadar uzanan alanlarda uygun nişlerin tümünü işgal etmektedir. Son 100.000 yıl içinde coğrafi olarak yalıtılmış ırklar ortaya çıktığında, bunlar, aralarında temas yeniden kurulur kurulmaz diğer ırklarla melezleşmiştir. Günümüzde insan popülasyonları arasında çok fazla temas olduğundan, türleşmeye yol açabilecek uzun süreli bir yalıtımın gerçekleşmesi mümkün değildir.</p>

  <p>Zaman zaman sorulan bir başka soru, mevcut insan türünün bir bütün halinde daha iyi ve yeni bir türe evrimleşip evrimleşe-meyeceğidir. insanoğlu Süpermen olabilir mi? Bununla ilgili de ümit beslenemez. insan genotipinde zengin bir genetik varyasyonun varlığı kesin olmakla birlikte, modern koşullar bazı <span style="font-style:italic;">Homo erectus</span> popülasyonlarının <span style="font-style:italic;">Homo sapiens’e</span> evrimleştiği koşullardan çok farklıdır. O zamanki koşullarda popülasyon yapımız küçük sürüler şeklindeydi ve her sürü, <span style="font-style:italic;">Homo sapiens</span> in ortaya çıkışıyla sonuçlanan özellikler açısından güçlü bir seçilime tabiydi. Bundan başka, sosyal hayvanların çoğunda olduğu gibi güçlü bir grup seçilimi bulunduğuna hiç kuşku yoktur.</p>

  <p>Modern insanlar, aksine bir kitle toplumu oluşturmakta ve insan türünün mevcut yeteneklerinin üstüne çıkmasına izin verecek üstün genotipier lehine bir doğal seçilim olduğuna ilişkin herhangi bir işaret bulunmamaktadır. Gerçekten de çok sayıda yazar, halihazırda insan gen havuzunda bir bozulmanın gerçekleştiğini iddia ediyor. İnsan gen havuzundaki büyük varyasyon düşünüldüğünde, türün genetik olarak bozulması hemen gerçekleşecek bir olay değildir, insanoğlunun geleceği konusunda daha korkutucu ve tehdit edici olan, çoğu insan topluluğunun değerler sistemindeki bozulmadır (bkz. XII. Bölüm).</p>

  <p>Peki üstün genotiplerin yapay seçilimi konusunda durum nedir? Danvin in kuzeni Galton, doğru bir seçilimle insanoğlunun daha ileri düzeyde geliştirilebileceğini ve bunun yapılması gerektiğini ileri süren ilk kişiydi. Galton “öjenik'’ (eugenics) terimini ortaya attığında, önce aşırı sağdan aşırı sola kadar pek çok kişi öjeniğin insan türünü daha mükemmele doğru yükseltecek bir yol olduğunu düşünerek bu ideali hemen benimsedi. Oldukça hazin ve bir o kadar da ironik biçimde, başlangıçtaki bu yüksek amaç insanoğlunun gördüğü en iğrenç suçların bir kısmını doğurmuştur. Bu görüş, tipolojik olarak yorumlandığında ırkçılığa dönüşmüş ve nihai olarak Hitler’in saçtığı dehşete yol açmıştır.</p>

  <p>İnsan ırkının genetiğinde çok büyük bir "gelişme” ancak öjenik önlemlerle sağlanabilir, ancak birçok nedenden ötürü bunları uygulamak olanaksızdır. Öncelikle, günümüzdeki ve gelecekteki insanların, değiştirmek üzere seçilebilecek fiziksel olmayan özelliklerinin genetik temeli konusunda bilgi sahibi değiliz. İkincisi, insan toplumunun her zaman başarılı ve dengeli olabilmesi için çok farklı genotiplerin karışımını içermesi gerekir; ancak hiç kimse “doğru” karışımın ne olduğu ya da bunun nasıl seçileceği konusunda bir fikir sahibi değildir. Üçüncü ve en önemli neden, öjeniğin sağlanabilmesi için atılması gerekecek adımların bir demokraside tahammül edilebilir olmamasıdır.<sup>11</sup></p>

  <p><span style="font-style:italic;">insanlar arasındaki eşidiğin anlamı</span></p>

  <p>Eşeyli olarak üreyen diğer organizmalarda olduğu gibi, insan popülasyonlarında da birbirinin aynı iki birey yoktur. Her birey farklı morfolojik, fizyolojik ve pisikolojik özellikler ile bu özelliklerin şekillenmesine katkıda bulunan genetik etmenlerin farklı birleşimlerine sahiptir. İnsan fenotipinde özellikle davranışsal özellikler açısından çok büyük bir esneklik olduğu kuşku götürmez, ancak, insanın davranış ve kişiliği üzerinde genlerin de katkısı vardır. Bazı insanlar kalıtsal olarak beceriksizken, diğerleri harika el becerisine sahiptir. Bazı insanların matematiğe keskin bir yeteneği olduğu halde, bu yetenek diğer insanlarda bir dereceye kadar bulunur. Müzik yeteneği her zaman doğuştan kazanılmış bir yetenek olarak kabul edilir.</p>

  <p>İnsanın çok az sayıda özelliğinin her insan popülasyonunda büyük bir varyasyon (polimorfizm) göstermediği görülür. Sağlıklı bir toplumun temelini oluşturan şey kesinlikle bu varyasyondur. Bu varyasyon işbölümünü mümkün kılar ama aynı zamanda her bireyin toplum içinde kendisine en uygun özel nişi bulmasına olanak sağlayan bir sosyal sistemi de gerektirir.<sup>12</sup></p>

  <div>
    <p><span style="font-weight:bold;">r</span></p>
  </div>

  <p>İnsanların çoğu eşitlik ister ve eşitliğin yasalar karşısında eşitlik ve fırsat eşitliği anlamına geldiğini kabul eder. Ancak eşitlik toptan özdeşlik anlamına gelmemektedir. Eşitlik biyolojik bir kavram değil, sosyal ve etik bir kavramdır. İnsanın biyolojik çeşitliliğini eşitlik adına göz ardı etmek sadece zarar getirir. İnsanın biyolojik çeşitliliğini yok saymak eğitim, tıp ve başka birçok insani girişimin önünde engel oluşturur.</p>

  <p>Eşitlik ilkesinin insanın biyolojik çeşitliliği göz önünde bulundurularak uygulanması büyük bir duyarlılık ve yüksek bir adalet duygusu gerektirir. Haldane’nin (1949) çok haklı olarak belirttiği gibi, “Özgürlüğün fırsat eşitliğini gerektirdiği herkes tarafından kabul edilir. Yeteri kadar anlaşılmayan nokta ise özgürlüğün aynı zamanda fırsat çeşitliliğini ve kültürel olarak arzu edilir olmakla birlikte toplumun işleyişi için zorunlu olmayan standartlara uymakta başarısız olanlara karşı hoşgörüyü de gerektirdiğidir.”</p>

  <p>XII. Bölüm</p>

  <p><a id="bookmark2"></a>Evrim Etiğin Nedenini Açıklayabilir mi?</p>

  <p>Herhalde hiçbir insani ilgi alanı, Darvvinci devrimin 1859’da ahlak kuramını sarstığı kadar derinden sars-mamıştır. Darvvin’den önce, “Ahlakın kaynağı nedir?’’ sorusuna verilen geleneksel cevap, bunun Tanrı vergisi olduğuydu. Aristoteles’ten Spinoza ve Kant’a kadar önde gelen felsefeciler birbirleriyle bağlantılı olan şu sorular üzerinde düşünmüşlerdi: “Ahlakın doğası nedir?’’ ve “insanoğluna en uygun ahlak nedir?” Darvvin bu derin sorular hakkında adı geçen felsefecilerin vardıkları sonuçlarla uğraşmadı. Yaptığı şey, ahlakın kaynağının Tanrı vergisi olduğu iddiasını geçersiz kılmaktı.</p>

  <p>Darvin bunun için iki sav kullandı. Öncelikle, ortak soy kuramı sadece tektanrılı dinlerin değil, felsefecilerin de doğada özel bir yere koyduğu insanoğlunu bu konumdan mahrum bıraktı. Bununla birlikte Darvvin de, ahlak söz konusu olduğunda insanlar ile hayvanlar arasında temel bir farklılığın bulunduğunu düşünüyordu: “insan ile alt hayvanlar arasında var olan tüm farklardan, eskiden, ahlak duygusunun ya da vicdanın daha önemli olduğunu savunan yazarlara tamamıyla katılıyorum” (1871:70).'* Ancak, insanlar hayvan atalara sahip olduğuna göre, bu farklılığın artık evrim açısından açıklanması gerekiyordu. İnsanlar ile hayvanlar arasında kesintililiği gösteren herhangi bir farkın olduğunu kabul etmek, bir sıçrama olduğu anlamına gelecekti ve Darvvin böyle bir sürece ödünsüz olarak karşı geliyordu. Aşamalı evrimin bir savunucusu olarak, her şeyin -hatta ahlakın da- aşamalı olarak evrimleştiği konusunda ısrar ediyordu. Görüldüğü gibi, Darvvin insanların insansı maymunlardan ayrılma noktalarından itibaren çok uzun bir zamanın (bu süre bugün en az 5 milyon yıl olarak tahmin edilmektedir) geçtiğini ve bu zaman aralığının, insanların ahlaki gelişiminin tüm ara aşamalarından geçmelerine yetecek kadar uzun olduğunu düşünüyordu.</p>

  <p>ikinci olarak, Darwin’in doğal seçilim kuramı doğanın işleyişinden tüm doğaüstü güçleri uzaklaştırıyor ve ahlak da dahil olmak üzere evrendeki her şeyin Tanrı tarafından tasarlandığını ve O nun yasalarıyla yönetildiğini varsayan doğal dinbilimi tamamen çürütüyordu. Darwin’den sonraki felsefeciler çok zor bir görev üstlendiler. Bu görev, ahlakın doğaüstü güçlerle açıklanmasının yerine doğacı bir açıklamayı koymaktı. Son yüz otuz yıl içinde etik ile evrim arasındaki ilişki üzerine yazılmış literatürün büyük kısmı, bir “doğal ahlak" arayışına adanmıştır ve Darvvin’in, problemi ortaya koyduğu 1871 yılından buyana, konuyla ilgili her yıl ciltler dolusu yayın yapılmaktadır.</p>

  <p>Bu yazarların bir kısmı, evrim aşamalarının sadece ahlakın kaynağına değil, <span style="font-style:italic;">kalıplaşmış</span> etik kurallarına da açıklık getireceği konusunda ümitli olduklarını ifade edecek kadar ileri gittiler. Önde gelen evrimciler ise, uygun hedefe yönelmiş doğal seçilimin, doğal olarak özgeciliğe ve ortak çıkarların önemli bir rol</p>

  <p>* Çev. Sevim Belli, <span style="font-style:italic;">İnsanın Türeyişi,</span> Onur Yayınları, 2002, s. 138. (ç.n.) oynayacağı bir insan etiğine yol açacağı şeklinde daha müteva-zi bir önermeyi benimsediler. Etikçiler ise haklı olarak, genelde bilimin özelde ise evrim biyologlarının güvenilir ve özel bir etik kurallar kümesi ortaya koyamayacakları konusunda ısrarlıdırlar. Ancak, burada eklememiz gereken önemli bir nokta, insanın genetik programını olduğu kadar kültürel evrimini de dikkate alan gerçek bir biyolojik etiğin, bu etmenleri reddeden ahlak sistemlerine göre kendi içinde çok daha tutarlı olacağıdır. Biyolojik bilgiyi içeren böyle bir sistem, evrimden çıkarılmamaktadır ancak onunla uyumludur.</p>

  <p>Etik geleneksel olarak bilim ile felsefe arasındaki tartışma alanlarından biri olagelmiştir. Felsefecilerin çoğu, etiğin değer yargıları içermesinden dolayı, bilim insanlarının olgulara dayanıp değer yargılarının oluşturulması ve incelenmesini felsefeye bırakmaları gerektiğini düşünmektedir. Diğer taraftan bilim insanları insan etkinliklerinin nihai sonuçları hakkında yeni bilimsel bulguların kaçınılmaz olarak etik düşüncelere yol açacağına işaret etmektedir. Nüfus patlaması, atmosferde karbon di-oksit miktarının artışı ve tropik ormanların yok edilişi gibi güncel sorunlar bunlarla ilgili sadece birkaç örnektir. Bilim insanları bu gibi durumlara dikkati çekme ve bunların düzeltilmesi için öneriler getirmenin kendi görevleri olduğunu düşünmektedir. Bu, kaçınılmaz olarak değer yargıları içerir. Diğer bilimsel verilerin yanı sıra evrimsel süreçler hakkmdaki bilgimiz, mevcut seçenekler arasından, etik açısından en doğru olanı seçmemize sıklıkla olanak verir.</p>

  <p><a id="bookmark3"></a>İnsan Etiğinin Kökeni</p>

  <p>Doğal seçilim sadece bencilliği ve dolayısıyla her bireyin ben-merkezciliğini ödüllendiriyorsa, özgecilik ve toplumun refahı için sorumluluk taşıma duygusu temeline dayanan bir etik nasıl gelişebilmiştir? Bu konudaki karmaşıklık büyük ölçüde T. H. Huxley’in <span style="font-style:italic;">Evolution and Ethıcs</span> (Evrim ve Etik) (1893) adlı makalesinden kaynaklanıyordu. Nihai nedenlere inanan Hux-ley, doğal seçilimi reddediyor ve hiçbir şekilde gerçek Darvvinci düşünceyi temsil etmiyordu. Huxley’in anladığı biçimde doğal seçilim, sadece birey üzerinde işlemektedir ve bu şekilde düşünmesi onun, doğal seçilim kuramının daha büyük katkılar getirmesini sağlayacak sonuçlara varmasına engel olmuştur. Hux-ley’in ne kadar büyük çelişkiler içinde olduğu düşünüldüğünde, adı geçen makaleye tam bir güvenle bugün bile başvurulması bir talihsizliktir.</p>

  <p>Ancak Huxley, bireyin bencilliğinin, toplumun esenliğiyle bir şekilde çeliştiğini bulanık da olsa doğru biçimde anlamıştı. Herhangi bir doğacı etiğin temel sorunu, özünde bencil olan bireyler arasında var olan özgeci davranışların varlığı bilmecesini çözmektir. Bir Darvvinci için özellikle zor olan ise doğal seçilimin özgeciliğe ne şekilde katkı yapmış olduğu sorunudur. Seçilim her zaman tümden bencil olan bireyleri ödüllendirmemekte midir?</p>

  <p>Son otuz yıldır süregelen uzun ve hararetli tartışma, yazarların "özgeci” terimini kullandıklarında genellikle farklı şeyleri anlatmak istediklerini gösteriyor. Terimin her zaman, başka bir kişiye yardımseverlik anlamı taşıdığı kesindir. Ancak, bu davranış özgeci olana her zaman zarar getirmek zorunda mıdır? Bir hayvan, ait olduğu grubun üyelerine bir yırtıcının yaklaştığını haber vermek için uyarıcı sesler çıkarıyorsa, yırtıcının dikkatini kendi üzerine çekeceği için kendisini kesinlikle tehlikeye atmaktadır. Özgeci davranış genellikle "özgeci davrananın bedel ödemesi karşılığında, bir başka organizmanın kazanç sağlaması” olarak tanımlanır (Trivers 1985). Bu tanımdaki bedel ve kazanç üreme başarısına dayanmaktadır.</p>

  <p>Ancak, günlük dilde kullanıldığı şekliyle özgecilik, her zaman bir tehlike ya da herhangi bir dezavantajı içermek zorunda değildir. Felsefeci Auguste Comte, terimi ilk kez ortaya attığında başkalarının iyiliğine ilgi duyma anlamında kullanıyordu. Örneğin, yürürken yere düşen yaşlı bir kadına yardım edersem, kendimi tehlikeye atmaksızın özgeci bir davranış sergilemiş olurum. Bu davranışımın “bedeli" en fazla bir dakikalık</p>

  <p>bir zaman kaybı olacaktır. &nbsp;&nbsp;&nbsp;yap</p>

  <p>maktan hoşlanan, iyi kalpli v^c^^^g^insanîar tanırız. Onların herhangi bir bedel içermeyenÜtot^ifekfeN^e özgecilik değil midir? İyi bir davranış için harcanan küçük bir çaba önemli bir “bedel” midir?</p>

  <p>Ben, “özgeciliğin” sadece özgeci birey için potansiyel tehlike veya zarar içeren durumlarla sınırlandırılmasmın terimin normal kullanımını temsil etmediği konusunda ısrarlıyım. Doğal seçilimin özgeciliğe ayrıcalığı nasıl tanımış olduğunu saptamaya çalışırken, sözünü ettiğimiz çeşitli davranış biçimleri arasında ayrım yapmak gerekmektedir.</p>

  <p>Darwin bu sorunun cevabını kısmen buldu, ancak bir bireyin üç farklı bağlamda seçilimin hedefi olduğu son yıllarda hakkıyla anlaşılmıştır: Bir birey olarak, bir ailenin üyesi (daha doğrusu bir üretici) olarak ve bir sosyal grubun üyesi olarak. Bireyin hedef olduğu durumda, Huxley’in de fark ettiği gibi, sadece bencil eğilimler seçilim tarafından ödüllendirilecektir. Ancak, diğer iki durumda seçilim, diğer grup üyelerine karşı bir ilgiyi, yani özgeciliği ödüllendirebilir. İnsan davranışında sıklıkla gözlemlenen etik ikilemler, bu üç yönlü bağlam göz önünde bulundurulmaksızın anlaşılamaz.</p>

  <p><span style="font-style:italic;">Kapsayıcı uyum özgeciliği</span></p>

  <p>Hayvanlar arasında ve özellikle de geniş aileli sosyal gruplar oluşturan ve ebeveynlerin yavruların bakımını üstlendiği türlerde özel bir özgecilik çeşidi olan kapsayıcı uyum özgeciliği oldukça yaygındır. Kapsayıcı uyum özgeciliği yavrunun anne ve bazen de baba tarafından korunmasını, diğer yakın akrabaların tehlikelere karşı korunması veya tehlike durumunda uyarılması yönünde bir eğilimi, onlarla yiyeceği paylaşma istekliliği ve alıcı için açıkça yararlı ama verici için en azından potansiyel olarak zararlı başka çeşit davranışları kapsar.</p>

  <p>Haldane, Hamilton ve çok sayıda sosyobiyoloğun işaret ettiği gibi, bu davranışlar özgeci davranan ile onun bu davranışın-</p>

  <p>dan yarar sağlayanların, yani yavrular ve diğer yakın akrabaların paylaştığı genotipin uyum değerini artırdığı için doğal seçilim tarafmdan çoğunlukla tercih edilecektir. Bu davranış biçiminin özgeci bireyin kapsayıcı uyumunu artırdığı düşünülmektedir. Bazı hayvanların, yakın akrabaların hayatta kalışına katkıda bulunmalarından bir sonraki kuşağın gen havuzunun bu yolla etkilenmesine ise akraba seçilimi denilmektedir.</p>

  <p>Kapsayıcı uyumu artıran bu tip özgecilikle ilgili en çok göze çarpan örnek ebeveyn bakımıdır. Söz konusu davranış özgeci davranışta bulunanın genotipine tümüyle faydalı bir sonuç verdiği sürece bu, özgeci değil, kesinlikle bencil bir davranıştır. Sosyo-biyoloji literatüründe, özgeci olarak görünen, ancak aslında kapsayıcı uyumu artıran ve dolayısıyla genotip “açısından bakıldığında” sonuçta bencil olan yüzlerce örnek olay ele alınmıştır.</p>

  <p>Kapsayıcı uyum özgeciliği, bugünkü evrim literatüründe temel anlaşmazlık konularından biridir. Öyle gömüyor ki bazı yazarlar tüm etiğin az ya da çok kapsayıcı uyum özgeciliğine dayandığını düşünmektedir. Diğerleri ise insanın gerçek etiği evrimleştiğinde, bunun kapsayıcı uyum özgeciliğinin yerini aldığını düşünmektedir. Ben, bu iki görüşün arasında bir yerde bulunuyorum. Bir annenin çocuğuna karşı duyduğu içgüdüsel sevgi ya da yabancılarla alış verişte bulunduğumuzda kendi grubumuzun üyelerine gösterdiğimizden farklı bir ahlaki duruş gösterme eğilimimizde olduğu gibi, insan davranışlarında kapsayıcı uyum özgeciliğinin birçok kalıntısını ayırt ediyorum. Eski Ahit in koyduğu ahlaki kuralların çoğu bu mirasa özgüdür. Bana öyle geliyor ki temelde ebeveynin çocuğa beslediği sevgiden oluşan bu sistemlerin bugün de varlıkları sürmesine karşın, kapsayıcı uyum özgeciliği insan etiğinin sadece küçük bir bölümüdür.</p>

  <p>Darwin kapsayıcı uyumun var olduğunun tamamen farkındaydı. Bir kabiledeki üstün yeteneğe sahip insanların kurban edilmeleriyle ilgili olarak şunları söylüyordu (1871:161): ‘Bu insanlar zihinsel üstünlüklerini kendi çocuklarına bıraksaydılar daha da hünerli yeni üyelerin dünyaya gelmesi şansı biraz daha</p>

  <p>artmış olurdu ve bu şans çok küçük bir kabilede kesinlikle en yüksek derecede olurdu. Bu gibi insanlar arkalarında döl bırakmamış olsalar da, kabile her zaman onlarla olan kan akrabalığını içinde taşıyacaktır..."<a id="footnote1"></a><sup><a href="#bookmark4">1</a></sup> Darwin'in açıkladığı gibi bu kan bağları benzer genetik sermayeye sahiptir.</p>

  <p>Kapsayıcı uyum özgeciliğinin yayılmasına yol açan seçici baskı sadece ilkel insanlar arasında değil, geniş ailelerin sosyal grupların çekirdeğini oluşturduğu tüm sosyal hayvanlarda bulunur. Bu sosyal hayvanların kendi akrabalarını tanıma ve kollamadaki üstün yetenekleri, Darvvin tarafından tekrar tekrar vurgulanmıştır: “Toplumsal içgüdüler hiçbir zaman aynı türün bütün bireylerini kapsamaz" (1871:85).'<sup>:</sup>'”" Bazı hayvanlarda akrabalarını algılamanın ne kadar iyi gelişmiş olduğu, Pat Bateson (1983) tarafından deneysel olarak ve mükemmel bir biçimde belgelenmiştir.</p>

  <p><span style="font-style:italic;">Karşılıklı özgecilik</span></p>

  <p>Leoplarlar gibi tek başına yaşayan hayvanlar, kapsayıcı uyum özgeciliğini kazanmada sosyal hayvanlardan daha az olanağa sahiptir. Bu gibi hayvanlardaki kapsayıcı uyum özgeciliği çoğunlukla annenin yavrularına karşı gösterdiği davranışla sınırlıdır. Tek başına yaşayan bireylerin yavrularından başka kimseye karşı özgeci olmadığı sonucuna en çok göze çarpan istisna, akraba olmayan bireyler arasındaki karşılıklı yarara dayanan etkileşimdir. Büyük avcı balıkları dış parazitlerinden kurtaran temizleyici balıklar bunun tipik bir örneğini oluşturur. İki bireyin üçüncü bir bireyle mücadele için ittifakı diğer bir örnek olarak verilebilir.</p>

  <p>Doğrusu, özgecilik terimi burada geniş anlamda kullanılmaktadır; çünkü özgeci olduğu farz edilen birey bundan ya hemen yarar sağlar ya da uzun vadede yarar sağlama beklentisi içindedir. Özellikle primatlar arasındaki bu gibi karşılıklı etkileşimler, şöyle bir akıl yürütmeyi akla getirir: “Eğer ben, bu bireye kavgasında yardım edersem, o da ben kavga ederken bana yardımcı olacaktır.” Diğer bir deyişle, bu davranış şekli temelde özgeci değil, bencil bir davranıştır.</p>

  <p>Karşılıklı özgecilik basitçe, karşılıklı yarar sağlama ya da iyilik değiş tokuşudur. Bununla birlikte bu yararlar, bir hayırseverin cömert bağışına karşılık diğer yurttaşların takdirini, saygısını ve hayranlığını kazanmasında ya da bir bilim insanının kendi alanına yaptığı büyük katkılardan ötürü bir Nobel, Balzan, Japon, Crafoord ya da Wolff ödülü kazandığında olduğu gibi zor anlaşılır niteliktedir. Büyük bir grubun uzun vadede yararına olacak bireysel başarıların ödüllendirilmesi toplumun daha iyiye gitmesi açısından çok önemlidir. Başarının ödüllendirilmesinin yalnızca spor alanında söz konusu olduğunu düşünürüz; sadece en iyi atletler olimpiyat madalyası alırlar. Ancak insanoğlunun büyük başarılarının tümünün, toplam insan nüfusunun yüzde birlik kısmı tarafından kazanıldığını hatırda tutmak gerekir. Toplumumuz ödüller olmaksızın ya da büyiik başarılar takdir edilmeksizin herkese eşit pay ilkesi etrafında örgütlenmiş Marksist toplumlarda olduğu gibi kısa sürede çözülür.</p>

  <p>Ancak özgeci davranışların tümü ödülle sonuçlanmaz. Özgecinin ödül beklemediği ve hatta hiçbir şekilde ödül istemediği özgeci etkinliklerin olduğunu biliyoruz. Karşılıklı özgeciliğin, eğer düzenli olarak uygulanırsa, bireye ya da yakın akrabalarına yarar sağlamasının beklenmediği saf özgeciliği kolaylaştırabileceğini savunanlar vardır. Dolayısıyla, insan-öncesi atalarımızdaki karşılıklı özgecilik, ahlâkın köklerinden birisi olabilir.</p>

  <p><span style="font-style:italic;">Saf özgeciliğin ortaya çıkışı</span></p>

  <p>Her ikisi de birey üzerindeki seçici baskı aracılığıyla evrim-leşmiş olan kapsayıcı uyum özgeciliği ile karşılıklı özgecilik dışında insan etiğinin çok önemli bir başka kaynağı, kültürel insan grupları üzerindeki seçici baskı aracılığıyla evrimleşmiş etik kurallar ve davranışlardır. Danvin’in tamamen farkında olduğu gibi, insansıların tarihi boyunca, oldukça sıkı bir grup seçilimi gerçekleşmiştir.<sup>1</sup> Birey seçiliminin tersine, grup seçilimi saf özgeciliği ve bireyin zararına olsa bile grubu güçlendiren diğer iyi davranışları ödüllendirebilir. Tarihin tekrar tekrar gösterdiği gibi, kültürel grubun tümünün iyiliği için en çok katkı yapan davranışlar ve davranış kuralları en uzun süre var olacaktır. Diğer bir deyişle insanların etik davranışı uyum sağlayıcı niteliktedir.<sup>2</sup></p>

  <p>Hayvan topluluklarının (gruplarının) çoğu, seçilimin hedefi değildir. Bunun istisnaları, aralarında işbirliği bulunan sosyal hayvanlardır. Kuşkusuz, bütün hayvan toplulukları sosyal gruplar değildir. Örneğin, balık sürüleri ya da kalabalık gruplar halinde göç eden Afrika toynaklaklıları bu nitelikte değildir.</p>

  <p>İnsan türü, sosyal hayvanlar içinde en mükemmel örneği oluşturur. İlk insansı grupları -genişlemiş aile- sosyal primatlarda bulunan sürü yapısının devamı niteliğindeydi. Genç erkek ya da dişiler muhtemelen sürüyü terk edip bir başka sürüye katılıyor, bu şekilde grubun davranışı kapsayıcı uyum özgeciliğinin sınırlarının dışında kalıyordu. Geniş bir aile ya da küçük bir sürünün daha geniş ve açık bir topluluğa evrimleşmesi için, daha yakm akrabalar için geçerli olan özgeciliğin akraba olmayanları da kapsayacak şekilde genişletilmesi gerekir. Bu tip saf özgeci davranışın ilkel şekillerini babunlar gibi, birbirleriyle akraba olmayan bireyler arasında değiş tokuşun söz konusu olduğu diğer primat gruplarında da görmekteyiz.<sup>3</sup></p>

  <p>İnsanın evrim sürecinde, bazı insansı bireyler geniş bir sürünün, sadece geniş bir aileden oluşan küçük bir sürüye oranla, sürüler arasındaki çatışmalarda daha yüksek başarı şansı olduğunu keşfetmiş olmalıdır. Bir mağaraya, su kaynağına ya da avlanma alanına sahip olan bir sürünün, bu avantajlardan yararlanmak isteyen yabancı sürülerle karşı karşıya kalma olasılığı vardır. Ek insan gücü olan böyle bir sürü, seçici avantaja sahip olacaktır. Bununla birlikte, grubun genişlemiş olması, uzak akrabaların ya da akraba olmayanların da esenlikleriyle ilgilenmeyi gerektirmiştir ve bu durum, kapsayıcı uyumun sınırlarını aşmaktadır. Nihayet sürüdeki bireylerin temel bencil eğilimlerini frenlemek ve bireyler üzerinde tüm gruba yarar sağlayan özgeciliğin kısıtlamalarını geçerli kılmak üzere akraba olmayanlara karşı gösterilen davranışın kültürel kuralları yerleştirilmiştir. Sonuçta, esenlikleri grubun esenliğine fazlasıyla bağlı olan birçok birey bundan yararlansa da, elbette bazıları (savaş sırasında ölenler gibi) bundan yararlanamaz.</p>

  <p>Grup kurallarını doğru olarak uygulama yeteneği, insan beyninin akıl yürütme kapasitesinin evrimleşmesini gerektiriyordu. Daha büyük beyin ile daha büyük sosyal grubun birlikte evrimleşmesi iki yeni etik davranış biçimini mümkün kıldı: (1) Grup seçilimi aracılığıyla gerçekleşen doğal seçilim, belli bir birey için zararlı olsa bile, grup yararına olan ve bencil olmayan bazı özellikleri ödüllendirebiliyordu ve (2) artık akıl yürütme gücünü kazanan insanlar içgüdüsel olan salt kapsayıcı uyuma bağlı kalmayarak, bencillik yerine bilinçli olarak etik davranışı seçebildiler. Etik davranış bilinçli tercihleri doğuran bilinçli düşünceye dayanır. Anne kuşun özgeci davranışı bir tercihe dayanmaz, yani etik değil, içgüdüseldir. Simpson’ın (1969:143) tanımladığı biçimiyle, “İnsan kelimenin tam anlamıyla etik olan tek organizmadır ve insanmkiler dışında anlamlı bir etik bulunmamaktadır.” Kapsayıcı uyum temeline dayanan içgüdüsel özgecilikten uzaklaşarak, karar verme temeline dayanan grup etiğine uyum sağlamak, insanlaşma yolunda atılmış belki de en önemli adımdı.</p>

  <p>Simpson’a (1969) göre bir davranışın etik olarak tanımlanabilmesi için aşağıdaki koşulların bulunması gerekir: (1) Alternatif davranış biçimlerinin bulunması (2) Kişinin bu alternatifleri etik bakımından muhakeme etme yeteneğinde olması (3) Kişinin etik olarak iyi olduğunu düşündüğü şeyi seçmekte özgür olması. Dolayısıyla etik davranış, tamamen kişinin davranışlarının sonuçlarım önceden görebilme yeteneğine ve sonuçların sorumluluğunu bireysel olarak kabul etme isteğine dayanır. Ahlak duygusunun kökeni ve işlevinin temeli budur.</p>

  <p>Ayala (1987) insanların etik davranışlar sergiledeğini, çünkü biyolojik yapılarının, onlarda üç tane zorunlu ve yeterli koşulun varlığını belirlediğini söylerken aşağı yukarı aynı düşünceyi dile getiriyordu. Bu üç koşul şunlardır: (1) Kişinin kendi davranışlarının sonuçlarını önceden görebilme yeteneği; (2) değer yargılaması yapabilme yeteneği ve (3) alternatif davranış biçimleri arasında seçim yapabilme yeteneği.</p>

  <p>içgüdüsel olarak hareket eden bir hayvan ile tercih yapabilme yeteneğine sahip bir insan arasındaki fark etiği belirleyen sınır çizgisidir. Ahlaki değerlendirmeye tabi olan ve genellikle davranışların sergilenişlerine eşlik eden suçluluk, vicdan azabı, pişmanlık, korku ya da sempati ve memnuniyet duyguları, insanın etik ya da etik olmayan davranışlarının bilinçli doğasını ortaya koyar. Sonuç olarak etik davranma yeteneği, insansı sürüsünün geniş ailenin boyutlarını aşacak şekilde genişlemesi ile kabilenin gelenekleri ve kültürün gelişmesine doğru bir eğilim olan, çocukluk ve gençlik döneminin ve dolayısıyla ebeveyn bakım, evresinin uzaması gibi diğer insan özelliklerinin evrimiyle bağlantılıdır (bkz. X. Bölüm). Birbirlerine bağlı bu gelişmelerin hangisinin neden, hangisinin sonuç olduğunu saptamak olanaksızdır.</p>

  <p><a id="bookmark5"></a>Kültürel Bir Grup Kendine Özgü Etik Kuralları Nasıl Kazanır?</p>

  <p>Bu soru Aristoteles’ten Spinoza’ya, Kant tan modern zamanlara kadar birçok düşünürce tartışılmıştır. Darwin’den önce en çok benimsenen iki cevap ahlaki kuralların ya Tanrı vergisi olduğu, ya da tamamen insan aklının (ki bu da Tanrı vergisidir) ürünü olduğuydu.</p>

  <p>Darwin sadece düşünerek yapılan davranışların mı etik ya da ahlaki olarak değerlendirilmesi gerektiği, düşünmeden veya “içgüdüsel” olarak cesurca ya da cömertçe sergilenen davranışların da ahlaki davranışlar olarak değerlendirilip değerlendirile-meyeceği konusunda kuşku duyuyordu. Darwin, bilinçli davra-nişin ahlak açısından önemli bir bileşen olduğunu düşünüyor ve ahlaki değerleri olan bir varlığı, “geçmişteki ve gelecekteki davranışlarını ve bunların nedenlerini karşılaştırarak, onları onaylamaya da onaylamama yeteneğine sahip birey” olarak tanımlıyordu. Bununla birlikte Danvin’e göre etik davranışlar, tüm sosyal hayvanlarda bulunan “sosyal içgüdüye” karşı yarı içgüdüsel bir tepkidir. Bu çözüm sosyal içgüdünün nasıl ve neden evrimleştiği sorusunu beraberinde getirir.</p>

  <p>Bertrand Russell da benzer düşüncelere sahipti fakat bunları daha özlü bir biçimde dile getiriyordu. Ona göre, “grubun yararına en iyi hizmet eden [şey] ... nesnel olarak doğrudur. Dünyanın her yerindeki etik kuralların bir karşılaştırması, en başarılı grupların, bireyin isteklerinin hiç değilse bir dereceye kadar toplum yararının üstünde olmadığı gruplar olduğunu göstermektedir.” Russell’m önermesi Darwin’inkinden daha tatminkâr bir cevaba yaklaşmaktadır, çünkü farklı kültürlere sahip insan gruplarının başarılarının göreceliliğine değinmektedir. Bazı gruplar başarı şansım -ömür uzunluğunu- artıran ahlaki kurallara sahipken, diğerleri uyumu desteklemediği için hızlı bir şekilde soy tükenmesine yol açan ahlaki kurallara sahiptiler.</p>

  <p>Sahip olunan değerler sisteminin bir kültürel grubun refahına ve sayısal olarak artışına neden olacağını, böylece komşu gruplara karşı girilen mücadelenin soykırımlara yol açacağım ve zafer kazanan tarafın yenilen tarafın bölgesine el koyacağını düşünebiliriz. Böyle bir senaryoda grup içi özgecilik ve grubu diğer gruplardan daha güçlü kılan diğer davranışlar, zaman içinde seçilim tarafından ödüllendirilecek, ya da grup içindeki ayrılıkçı eğilimler zamanla grubun zayıflamasına ve soyunun tükenmesine yol açacaktır. Dolayısıyla, her sosyal grubun ya da sürünün etik sistemi deneme-yamlma, başan-başarısızlık ve belirli liderlerin etkinlikleri aracılığıyla sürekli olarak değişecektir.</p>

  <p>Neyin ahlaki ve neyin grup için en iyi olduğu, geçici koşullara bağlı olabilir. Wılson (1975), patates kıtlığı sırasında Irlan-da nın ve İkinci Dünya Savaşı nı izleyen Amerikan işgali sırasında Japonya’nın değerler sisteminde ortaya çıkan değişiklikleri bize hatırlatmaktadır. Yeni doğan çocuğun öldürülmesi, cinsel özgürlük, mülkiyet hakları ve saldırganlık gibi konularda kabileler arasında görülen büyük farklılıklar, kültürel etik kuralların ne kadar değişebilir olduğunun göstergesidir. Gerçekten de tüm insan topluluklarının aynı kurallara sahip olması oldukça dezavantajlı olurdu. Bebek ölümlerinin yüksek olduğu ilkel bir kabilede doğum oranının yüksek olması etiktir. Buna karşılık çok kalabalık bir ülkede çocuk sayısının bir ya da iki ile sınırlandırılması sadece o grup için değil, ailenin kendisi için de çok yararlıdır. Yüksek doğum oranı, kırsal toplumda birlikte yaşayan geniş bir aile için çok yararlı olabilir; fakat kalabalık şehir koşullarında bitmez tükenmez bir çekişmeye yol açabilir.</p>

  <p>Belirli bir etik kuralının öncelik sırası koşullara bağlı olarak, kültürden kültüre değişmektedir. Günümüzde, Çinli yöneticilerin insan hakları konusunda düşük bir profil sergilemeleri bu duruma bir örnek oluşturmaktadır. Tüm dünyanın etik kuralları için aynı öncelik sırasının geçerliliğini garantiye alma çabasında görünen Amerikalı müzakerecilerimizin, Çinli yöneticilerin bu yaklaşımını anlamaları kolay değildir. Gençlere ahlak öğretimi kısmen, kuralların kendi özgün kültürleri içinde öncelik sıralarını göstermektir.</p>

  <p>Batılı düşünürler değerleri sıralayabilecek çeşitli ölçütler önererek, etikteki bu göreceliliğin üstesinden gelmeye çalışmışlardır. Herkese iyilik etme kuralı bu tarz ölçütlerden biridir. Kuralın en fazla sayıda kişi için en iyi olanı ne derece ölçüt aldığıyla değerlendirilmesi gerektiğini savunan faydacı öneri bir diğer ölçüt örneğidir. Batı da, doğru sözlü olmak önde gelen bir değer olarak kabul edilmiştir ve adalet de yüksek değere sahip bir kuraldır; bununla birlikte, neyin adil neyin doğru olduğu konusunda fikir birliği sağlanmış gibi görünmemektedir. Son yıllarda, kişinin yaşamına anlam kazandıran tüm davranışların yüksek bir değere sahip olması gerektiği söylenmektedir.</p>

  <p>Bir şeyin ahlaki olarak değerlendirilmesi, çoğunlukla kişinin ait olduğu grubun büyüklüğüne bağlıdır. Görünen o ki ilkel topluluklar sosyal bir grup için en elverişli büyüklüğe sahipti. Grup çok büyüdüğünde, liderler grup üzerindeki kontrolü kaybediyor ve grup bölünüyordu. Bu durum, Güney Amerika’daki Kızılderili kabilelerinde ve bazı sosyal hayvanlarda gözlemlenmiştir. Grup çok küçük olduğunda ise rakip saldırılarına karşı dayanıksız hale geliyordu. 10.000-15.000 yıl öncesinde tarımın başlamasıyla birlikte, seçilim, grubun büyüklüğünde ilkel kabilelerin büyüklüğünü aşacak şekilde bir artışın lehinde işledi: Besin temininin kolaylaşması popülasyonun büyümesine izin veriyor ve daha büyük bir grubun kendini yağmacılara karşı koruması mümkün oluyordu. Ancak grup genişledikçe, yeni etik çatışmalar ortaya çıktı. Değerlerde bir değişim -örneğin mülkiyet haklarına daha fazla önem verilmeye başlaması gibi- kaçınılmazdı.</p>

  <p>Kültürel insan gruplarının boyutları özellikle şehirleşme ve devletlerin ortaya çıkışının ardından büyüdükçe, tek bir toplum içinde her biri bir dereceye kadar farklı etik düşüncelere sahip farklı toplumsal katmanlar gelişti. Bunun ne derece kaçınılmaz ve hatta belki arzulanabilir bir şey olduğu tartışmalıdır. Bu büyüme büyük eşitsizlikler yarattığında, feodal toplumların çoğunda olduğu gibi, er ya da geç bir devrime yol açmıştır. Batı’da demokrasi ve eşitlik ilkesi için mücadele, önceki dönemin sosyal eşitsizliklerine karşı bir tepkiydi.</p>

  <p>Bazı toplumlarda bireylerin değerleri grup içinde benzerlik gösterirken, diğer toplumlarda alt gruplar ahlaki kurallar açısından farklılık gösterir. Kürtaj, eşcinsellerin hakları, ölümcül hastalığı olanların hakları ve idam cezası konusundaki tartışmalar, etik olarak büyük farklılıkların bulunduğu modern Amerikan toplumunda fikir ayrılıklarının boyutlarını göstermektedir.</p>

  <p><span style="font-style:italic;">Akıl yürütme mi yoksa rasgele hayatta kalış mı?</span></p>

  <p>Bu durumda, belirli bir kültürün kendine özgü ahlaki kuralları nasıl kazandığı konusunda hangi sonuca varacağız? Bunlar insan aklının mı, yoksa sadece en fazla uyum sağlayan etik sisteme sahip grupların rasgele hayatta kalışlarının sonucu mudur? İlkel insan kabilelerinin ahlaki kurallarındaki büyük varyasyon, birçok farklılığın sadece rastlantıya dayandığı fikrini verebilir. Ancak, Çin ve Hindistan’dakiler de dahil olmak üzere büyük dinleri ve felsefeleri karşılaştırdığımızda, geçmişleri birbirlerinden büyük ölçüde bağımsız olmasına rağmen, etik kurallarının dikkate değer biçimde benzer olduğunu görürüz. Bu, söz konusu kurallardan sorumlu olan felsefeciler, peygamberler ya da yasa koyucuların, kendi toplumlarını çok dikkatli bir biçimde incelemiş ve gözlemleri üzerine akıl yürütme yeteneklerini kullanarak, hangi kuralların yararlı olduğuna hangilerinin olmadığına karar vermiş olmaları gerektiğini akla getiriyor. Musa’nın getirdiği ya da İsa'nın Dağdaki Vaaz’da ilan ettiği kurallar kuşkusuz, büyük ölçüde aklın ürünüdür. Bu tür kurallar bir kez benimsendiğinde, kültürel geleneğin bir parçası haline gelmiş ve kuşaktan kuşağa aktarılmıştır.</p>

  <p>Bazı yazarlara göre bir insanın tüm etik davranışları, sadece akılcı bir kâr-maliyet analizinin sonucudur. Diğerlerine göre ise etik davranış, Darvvin’in “toplumsal içgüdü’’ dediği yarı içgüdüsel eğilime verilen bir tepkidir. Bana göre gerçek cevap kesinlikle bu ikisinin arasında bir yerdedir. Şurası açık ki davranışla ilgili etik bir açmazın olduğu her durum için akıl yürüterek özel bir ahlaki kural oluşturmayız. Çoğu durumda kendi kültürümüzün geleneksel kurallarını uygulayarak, otomatik olarak karar veririz. Sadece çeşitli kurallar arasında bir çelişki olduğunda akılcı bir çözümlemeye girişiriz.</p>

  <p>Peki, bir kültürün içindeki bir birey bu geleneksel kuralları nasıl kazanır? Ahlak duygusunun gelişmesinde “doğa ve terbiye’nin rolleri nelerdir?</p>

  <p><a id="bookmark6"></a>Birey, Ahlakı Nasıl Kazanır?</p>

  <p>Genetiğin bu yüzyıldaki yükselişiyle birlikte, “Ahlak duygusu doğuştan mıdır, yoksa sonradan mı kazanılır?” sorusu gittikçe önem kazandı. Davranışçılar ve onları destekleyenler, bizlerin boş bir levha (tabula rasa) gibi doğduğumuza inanırlar. Diğer bir deyişle, davranışlarımızın tümü öğrenmenin sonucudur. Buna karşılık, etikçiler ve özellikle sosyobiyologlar büyük ölçüde genetik programlamaya inanma eğilimindedirler. Bu iki gruptan her birinin kendi iddialarını destekleyen kanıtları nelerdir?</p>

  <p>Davranışçılar insanın etik eğiliminin çoğunlukla doğuştan kazanılmış olmadığı üzerine etkileyici kanıtlar öne sürebilmektedir. Bu kanıtlar oldukça çeşitlidir: (1) Farklı etnik grup ve kabilelerin, son derece farklı ahlaki değerleri olması; (2) belirli politik rejimlerin varlığında ya da ekonomik çöküşlerden sonra ahlaki değerlerin tümden yıkılması; (3) azınlıklara ve özellikle kölelere karşı sıklıkla sergilenen acımasız ve ahlâk dışı davranışlar; (4) örneğin sivil yerleşim alanlarının çekinmesizce bombalanması gibi savaşlarda gösterilen acımasız davranışlar; (5) çocukluk çağının kritik bir döneminde annesinden ya da annesinin yerini tutacak birisinden mahrum kalmış veya tecavüze uğramış bir çocuğun kişiliğinin bozulması.</p>

  <p>Bu tür kanıtlar, davranışçıları ve onları destekleyenleri doğuştan kazanılmış bir bileşenin varlığını reddetmeye ve bütün ahlaki davranışların, çevresel uyaranlara verilmiş şartlı tepkilere dayanan akıl yürütmenin sonucu olduğuna inanmaya yöneltti. Davranışçıların karşıtları ise kayda değer bir genetik bileşenin varlığını kabul ettiler.</p>

  <p>Son yıllarda biriken tüm kanıtlar, bireylerin sahip olduğu değerlerin hem doğuştan gelen eğilimlerin hem de öğrenmenin sonucu olduğunu göstermektedir. Bunların büyük kısmı, kültürel grubun diğer üyelerinin telkini ve gözlem yoluyla kazanılmaktadır. Ancak, bireyler arasında gruba ait ahlaki kuralları kazanma yeteneği açısından büyük farklılıklar olduğu görülmektedir. Etik kuralları kazanmak ve etik davranışı benimsemek için doğuştan sahip olunan yetenek, kalıtımın katkısına bağlıdır. Bireyin bu konudaki yeteneği ne kadar fazla ise, bencillik ve kapsayıcı uyuma dayanan, biyolojik olarak kalıtılmış kuralları destekleyecek (ve kısmen değiştirecek) ikincil etik kurallar kümesini benimsemek için o ölçüde donanımlı olacaktır.</p>

  <p>Bazı bireylerin çocukluktan itibaren kötü, acımasız, bencil, yalancı vs. olduğu görülür. Diğerleri ise en başından itibaren küçük melekler gibidirler; sevgi dolu, asla bencil olmayan, daima güvenilir, aşırı derecede yardımsever ve dürüsttürler, ikizler ve evlat edinilmiş kişiler üzerinde yapılan modern çalışmalar, bu farklı eğilimlerde genetik bileşenin hatırı sayılır bir katkısının olduğunu göstermektedir. Çocuk psikologlarının araştırmaları da yenidoğan ve çok küçük bebeklerdeki kişilik özelliklerinde farklılıklar olduğunu ortaya çıkarmıştır. Bu özelliklerin çoğu, ergenlik döneminde değişmeden kalır.<sup>4</sup></p>

  <p>Belirli bir özelliğin kalıtsal olduğunu göstermek çoğu zaman oldukça güçtür. Şaşırtıcı biçimde, kötü özelliklerin kalıtsallığını göstermek, iyi olanlarınkini göstermekten daha kolay görünmektedir. Darvvin çok zengin ailelerde birkaç kuşak boyunca ortaya çıkan çalma hastalığı (kleptomania) vakalarını belirli etik dışı davranışların kalıtsallığı konusunda kesin kanıt olarak sunmuştur. Psikopatlarda sıklıkla genetik eğilimden söz edilebilmektedir. Dahası, alan hâkimiyeti kuran bütün hayvanlarda ve hemen hemen tüm primatlarda (belki de en az gorillerde) saldırganlığın evrenselliği, insanlarda da saldırganlığın doğuştan kazanılmış olduğu konusunda kuşkuya çok az yer bırakmaktadır. insanlar arasındaki korkunç cinayetlerin, aile içi istismar ve diğer şiddet eylemlerinin sıklığı, bu mirasın üzücü kanıtlarıdır. Darvvin'in doğrulukla ifade ettiği gibi, “Kötü eğilimler soydan geçiyorsa, iyi eğilimlerin de geçmesi olasıdır” (1871:102).*</p>

  <p>Ancak kalıtım her şey değildir. Doğum sırasının etkisi üzerine yapılan incelemeler, liderlik, yaratıcılık, tutucu eğilimler vs. gibi belirli kişilik özelliklerinin ne kadar esnek olduğunu göstermiştir.<sup>5</sup> “Ahlaki” özelliklerin hangilerinin kesinlikle doğuştan ol-</p>

  <p>* A.g.e., s. 174.</p>

  <p>duğunu, hangilerinin büyük ölçüde doğuştan sonra kazanıldığını doğru şekilde ayırt edebilmek, çok daha fazla araştırma gerektirecektir.</p>

  <p><span style="font-style:italic;">Açık davranış programı</span></p>

  <p>Eğer bir çocuk kendi kültürünün etik sistemine bağlı olarak yetişecekse, hem o kültüre ait etik kuralların doğuştan gelen eğilimlerini kazanması (“doğa”nm katkısı) hem de bir dizi etik kuralla karşı karşıya gelmesi (“terbiye”nin katkısı) gerekmektedir. Çok sayıda çalışma, etik kuralların büyük ölçüde çocukluk ve gençlikte kazanıldığını göstermektedir. Waddington’un (1960) etologların çok iyi betimlediği, kaz yavrusunun annesine bağlılığı ile gösterilen, hayvanlardaki doğal tanımaya benzer özel bir öğrenme tipinin bulunduğu tezi bana oldukça ikna edici görünüyor.</p>

  <p>İnsanlar, davranış programının ne derece açık olduğu açısından diğer bütün hayvanlardan farklıdır. Bununla anlatmak istediğim şey, davranışın amaçları ve bunlara gösterilen tepkilerin birçoğunun içgüdüsel olmadığı, yani kapalı bir programın parçası olmayıp yaşam boyunca kazanıldığıdır. Anne kazın geştaltının, yumurtadan çıktıktan sonra yavrunun davranış programına doğal tanımayla aktarılması gibi, insanların etik kuralları ve değerleri de bebeğin açık davranış programına yerleştirilir. Beynin büyümesi ve depolama kapasitesi, çevreye sınırlı sayıda değişmez tepki vermeye izin veriyordu. Bu kapasite yerini çok sayıda öğrenilmiş davranış kuralı depolama kapasitesine bıraktı. Bu durum çok daha fazla esneklik sağlar ve daha ince ayar yapılmasını olanaklı kılar. Waddington’un önerdiği gibi, “İnsan yavrusu muhtemelen, belirli özel inançları değil ama etik inançları kazanmak için doğuştan var olan belirli bir kapasiteye sahiptir” (1962:126).</p>

  <p>Darvvin bir şeyi erken yaşlarda zihne yerleştirmenin ne kadar önemli olduğundan haberdardı: “Beynin kolaylıkla etkilenebilir olduğu yaşamın ilk yıllarında, boyuna yinelenerek aşılanan bir</p>

  <p>r</p>

  <p>inancın hemen hemen bir içgüdü niteliğini kazandığı belirtilmeye değer."* Darvvin’e göre, telkinin gücü sadece etik kuralların benimsenmesine yol açmakla kalmaz, aynı zamanda, birçok insan kültüründe bulunan bazı “anlamsız davranış kurallarının" sorgulanmadan kabul edilmesine de neden olur (1871:99-100).</p>

  <p>Öğrenme üzerine çalışan psikologlar, belirli şeylerin diğerlerinden çok daha çabuk öğrenildiğini göstermişlerdir. Koku duyusu gelişmiş bir hayvan kokuları, görme duyusu gelişmiş bir hayvandan çok daha kolay öğrenir. Ya da bunun tersi söz konusudur. Eğer insansı tarihi boyunca belirli ahlaki kurallar belirli grupların hayatta kalma potansiyeline katkıda bulunmuşsa, bu gibi davranış kurallarının depolanmasını kolaylaştıran açık program içindeki yapının seçilmesi de tercih edilmiş olmalıdır. Bu bilginin beynin hangi bölgesinde depolandığı ve uygun koşullar altında nasıl hatırlandığı henüz bilinmemektedir.</p>

  <p>Çocuk psikologları çocukların, normatif kurallar da dahil olmak üzere yeni bilgiler edinmeye ne kadar istekli ve bunları bütünüyle kabul etmeye ne kadar hazır olduğunu bilirler.<sup>6</sup> Bir kişinin değerler sistemi, büyük ölçüde onun gençliğinde bu açık davranış programına kattığı şeyler tarafından belirlenir, insanlardaki bu açık programın büyük kapasitesi etiği mümkün kılar. Ve çocuklukta atılan temel, normal koşullar altında ömür boyu kalır.</p>

  <p>Waddington’un savı doğruysa, ilk dönemdeki etik eğitimi çok önemlidir. Çok yakın bir geçmişte, çocuğun sözde özgürlüğüne abartılı ölçüde önem verildiği ve kendi doğrularını geliştirmesine izin verildiği bir dönemden geçtik. Ahlak konusundaki çocuk kitaplarıyla alay ettik ve ahlak eğitimini okullardan uzaklaştırma eğilimi gösterdik. Ebeveynlerin rollerini doğru oynaması halinde bu durum az sorun yaratır, ancak ebeveynlerin bunu başaramadığı durumlarda sonuç felaket olabilir. Birey ahlakının kaynağını daha iyi anlamış olmamız ışığında, ahlak eğitimine tekrar daha fazla önem verme zamanı değil midir? Bu eğitimin mümkün olan en erken dönemde başlaması özellikle</p>

  <p><sup>6</sup> A.g.e., s. 172.</p>

  <p>önemlidir. Küçük yaştaki çocuk, otoriteyi kabul etmeye en fazla istekli ve kurallar tarafmdan en kolay etkilenebilir durumdadır. ilkokulda günde yarım saat verilecek etik dersinin büyük etkileri olabilir. Kısa bir süre önce bir üniversite rektörünün vurguladığı gibi, etik derslerinin üniversitede verilmesinin etkisi çok daha az olacaktır.</p>

  <p>Değerlerin değiştiği bir dönemden geçiyoruz ve yaşlı kuşağa mensup insanların çoğu, ahlaki değerlerin çöküşü nedeniyle büyük üzüntü içinde. Binleri bu çöküşün büyük ölçüde gençlerimize yönelik ahlak eğitiminin bozulmasından kaynaklandığını öne sürerse, böyle bir iddiayı çürütmek zor olacaktır. İyi bir ahlak eğitimi, bireye çocukluğundan itibaren kendi davranışlarının toplumun en üst standartlarına uyup uymadığını sorgulamayı öğreterek kendi davranışlarından sorumlu olduğunun far-kmdalığım güçlendirir. Davranış üzerine özdeğerlendirmeyle uygulanan bu güçlü baskı, genellikle kişinin vicdanı olarak ifade edilir.</p>

  <p>Günümüzde etik üzerine yazılan eserlerin büyük kısmı, ümitsiz olmasa bile kötümserdir. Genetik belirlenimciliği savunanların çok etkilendiği ve onları umutsuzluğa iten şeytan, insanların saldırgan mirasıdır. İnsanlığın iyi mirasının, Lorenz’in (1966) deyişiyle "sözde-şeytanı" teslim aldığı bir dönemin gelip gelmeyeceği konusunda kaygılıdırlar. Çevresel etkilerin kalıtımdan daha baskın olduğuna inanan diğer kamptaki psikolog ve eğitimciler ise, en rasyonel sunumuna rağmen iyi ahlakın kazanıl-madığı gerçeğiyle hayal kırıklığına uğruyorlar. Ancak her iki kesim de Waddington’un etik kuralların çocukluğun erken döneminde yerleştirilmesi ve bu eğitimin sürekli olması gerektiğini öne süren kuramını göz ardı etmektedir. Ahlak eğitiminin ne kadar başarılı olabileceği, Mormonlar, Mennonitler ve Yedinci Gün Adventistleri gibi düşük suç oranına sahip birçok dini toplulukta görülebilmektedir. Bu durum baştan başa düzeltilmek isteniyorsa yapılması gereken şey, ahlak eğitimini öne çıkarmak ve bunu mümkün olan en erken yaşta başlatmaktır.</p>

  <p>Birçok okuyucu modası geçmiş görünen bu öneriye gülecektir. En ileri bilimin getirebildiği çözüm bu mu, diye sorabilirler. Açık olmak gerekirse, bu konuda çok ciddi olduğumu söylemeliyim. Okul kitaplarına bakıyorum, çocuk öykülerine ve birçok televizyon programına bakıyorum. Çoğunlukla eğlendirmek ve -eğitici yönleriyle ise- bilgiyi en zahmetsiz biçimde aktarmak üzere tasarlanıyorlar. Ahlak eğitimine rastlıyor muyuz? Nadiren ve sadece kamuya ait yayın organlarına konulan programlarda. Diğer yayınlarla karşılaştırıldığında bu yayınların toplamı devede kulak kalıyor. Bunun nedeni sorulduğunda alınacak cevap büyük olasılıkla, çocuğun beynini yıkamanın onun kişisel özgürlüğüne müdahale olacağı ya da ahlaktan söz etmenin eğlenceli olmadığı ve dolayısıyla para etmeyeceği olacaktır. Yüksek etik davranış standardının kazanılması için iradenin olmadığı bir kültürde buna nasıl ulaşılacağıyla ilgili şahsen bir fikre sahip değilim.</p>

  <p><a id="bookmark7"></a>İnsanlığa En Uygun Ahlak Sistemi Nedir?</p>

  <p>Yeni binyıla girerken, insanlığın uzun süredir karşı karşıya kaldığı savaşlar, hastalıklar ve besin darlığı gibi temel sorunların üstesinden giderek artan bir başarıyla gelinebiliyor. Buna karşın, sonuçta değerlerle ilgili bir dizi başka sorun önem kazanıyor. Bunlar arasında ailenin parçalanması, uyuşturucu sorunu, aile içi istismar ve diğer şiddet eylemleri, televizyon, video oyunları ve profesyonel sporlara bağımlılığın artmasıyla birlikte gerçek okur-yazarlığm azalması, önlenemeyen nüfus artışı, atıklar, doğal kaynakların tükenmesi ve çevrenin bozulması sayılabilir. Batı dünyasının geleneksel etik kuralları bugün yaşadığımız ve gelecekte de varlığını sürdürecek bu sorunların üstesinden gelmemize yardım edebilecek nitelikte midir?</p>

  <p>Batı kültürünün geleneksel etik kuralları Musevi-Hıristiyan geleneğinden gelmekte, diğer bir ifadeyle Eski Ahit ve Yeni Ahit’te sözü edilen emir ve yasaklara dayanmaktadır. Kutsal metinlerde dile getirildiği şekliyle bu emirler mutlaktır. Örneğin “Öldürmeyeceksin” emri, mutlak doğruluğa sahiptir. Bununla birlikte, çok acı çeken ölümcül bir hastayı yaşam-destek makinesinden çıkarmak merhametli bir eylemdir. Kürtaj için de aynı esneklik gösterilmelidir. İstenmeyen bir çocuk, mutsuzluk ve ihmal edilmişlikle yüz yüze kalacak ya da annesi tamamen çaresizliğe düşücekse, o zaman kürtaj kesinlikle daha etik bir seçenek olarak görünecektir. Yaşam konusunu bu tartışmaya dahil etmek de anlamsız görünüyor; çünkü bir biyolog olarak biliyorum ki her bir yumurta ve sperma da canlıdır.</p>

  <p>Batı dünyasının geleneksel kuralları iki nedenden ötürü artık uygun değildir. İlk neden, bunların katılığıdır. İnsan ahlakının özünde, tercih yapabilme olasılığı ve doğru seçimi yapabilmek için karşıt etmenleri değerlendirebilmek vardır. Etik kurallar kültürümüzün bir parçası olmakla birlikte, bunları uygulama sorumluluğu kişiye aittir; kurallar çok katıysa, birey bunlara uymama kararı vermek zorunda kalabilir. Şu da unutulmamalıdır ki evrimsel sürecin özü çeşitlenme ve değişmedir, dolayısıyla etik kurallar değişen koşulların üstesinden gelebilmek için yeterli derecede çok yönlülük taşımalıdır. Etik kararlar çoğunlukla bağlamsaldır. Mutlak reçeteler etik ikilemleri her zaman çözmez ve katı biçimde uygulanırsa belli durumlarda etik olmayabilirler. Dahası, koşullara bağlı olarak, birden fazla olası çözüm bulunabilir ve en iyi sonuç farklı çözümlere aynı anda başvurmayı gerektirebilir.</p>

  <p>İkinci neden, insanoğlunun gerçekten zorlayıcı ve hızla değişen koşullarda yaşıyor olmasıdır. Yakındoğu’nun kırsal alanında, 3.000 yıldan daha uzun bir süre önce yaşamış insanların benimsedikleri etik kuralların, aşırı nüfus artışı ve şehirleşmenin getirdiği problemleriyle modern kitle toplumu için uygun olmadığı her geçen gün kanıtlanmaktadır. Karasal koşullarda, kırsal bir yaşam süren insanlar için yararlı olan ahlaki standartlar, günümüzün büyük şehir merkezlerindeki yaşama uygun olacak standartlardan çok farklıdır. Simpson’m (1969:136) doğru şekilde belirttiği gibi, “Kabile yaşamında, kırsal ya da diğer ilkel koşullar altmda başlayan tüm ahlak sistemleri, az ya da çok, günümüzün tümden farklı sosyal ve çevresel koşullarında uygulanabilir olmaktan çıkmıştır. ”</p>

  <p>Bana öyle geliyor ki modern dünyamızın en az üç büyük ahlak sorunu Batı nın geleneksel etik kurallarıyla doğru biçimde çözülemez. Bunların ilki Singer (1981:111-117) tarafmdan, “genişleyen halka” olarak adlandırılan sorundur. Sadece ilkel topluluklarda değil, Eski Ahit te, Antik Yunanlılar'da ve hatta on sekizinci ve on dokuzuncu yüzyılda Afrika ve Avustralya’daki Avrupalılar arasında yabancılara karşı kendi grup üyelerine uygulanandan tamamen farklı bir etik uygulanmıştır. Amerika Birleşik Devletleri nde beyazlar bu davranışı özellikle Güney de yakın bir süre öncesine kadar siyahlara karşı sergilediler. Güney Afrika’daki ırk ayrımcılığı, bu tip grup bencilliğinin günümüzdeki kalıntısıydı. Yirminci yüzyılın başlarındaki İngiltere’de olduğu gibi etnik olarak homojen toplumlarda bile dini gruplar, politik partiler, profesyonel gruplar, sosyal statüler vd. arasında fazilet, sadakat ve telkinler açısından farklılıklar vardı ve halen bulunmaktadır. Bu gibi farklılıklar gerilimlere ve zıtlaşmalara yol açmaktadır. Yasallaştırılmış etik kuralların, düşüncelerini daha rahat ifade edebilen daha üst sınıflarca belirlendiği durumlarda, bu kuralların daha alt sosyoekonomik katmanların ahlaki değerleriyle bir dereceye kadar çatışması mümkün olduğu için, bu durum özelikle geçerlidir. İlk Hıristiyanların çökmekte olan Roma İmparatorluğu’nun ahlaki değerlerine karşı isyan etmiş olmaları bunu açıkça gösterir.</p>

  <p>Bir grubun halkası genişledikçe ve farklı etik sistemlere sahip gruplar kaynaştıkça, bu çatışmalar kaçınılmaz olmaktadır. Bunun nedeni her grubun kendi etik değerlerinin daha üstün olduğuna inanmasıdır. Bu sorunu görmek için, sadece modern bir Amerikalı ile köktendinci bir Müslüman ’ın kadın haklarına yönelik tutumları arasındaki farkı, ya da kendi ülkemizde belirli dini gruplarla feminist grupların kürtaj konusundaki farklı duruşlarım düşünmek yeterlidir. Tüm bu güçlüklere rağmen gele-çekteki etik farklı gruplara ait değerler çatıştığında çözümün nasıl üretileceğini göstermek zorundadır.</p>

  <p>Günümüzdeki ikinci büyük etik sorunu, benmerkezcilik ve birey haklarına gösterilen aşırı dikkattir. Kendi toplumumuzda-ki “genişleyen halka” özellikle azınlıkların ve kadınların meşru eşitlik mücadelesini doğurmuştur, ancak istenmeyen bazı yan etkileri de beraberinde getirmiştir. Martin Luther King Jr. kendi taraftarlarına, tüm hakların zorunluluklarla birlikte olması gerektiğini hatırlatan belki de tek özgürlük savaşçısıdır. Aşırı özseverliğimizin çok sayıdaki köklerinden bir kısmını şöyle sıralayabiliriz: Kitle toplumu, Freud öğretisi, birey haklarına önceleri saygı gösterilmemesine duyulan tepki, politikacının seçmenin oyu için bireye yönelmesine dayanan bir politik sistem ve tektanrılı dinlerin bireysel ahlak üzerinde durmaları. Bireysel ahlak ile toplum ahlakı arasında bir seçim yapmak zorunda kalındığında, neredeyse istisnasız olarak ciddi ikilemler doğmaktadır. Bu, doğum kontrolü, çevreyi geliştirmek için koyulan vergiler ve çözümü olanaksız derecede aşırı nüfusa sahip ülkelere yapılan insani yardımlarla ilgili tartışmalarda görülebilir.</p>

  <p>Günümüzdeki üçüncü büyük etik sorunu, bir bütün olarak doğaya karşı sorumluluğumuzun farkındalığıyla ilgilidir. Ekonomik büyüme ve nüfus artışı, Batı nın değerler sisteminde çok fazla öne çıkarıldı. Toplumu etkileme gücüne sahip belirli kişiler (örneğin Nobel Ödülü sahibi ekonomist F. Hayek ve son Papa) bile aşırı nüfus artışının getirdiği tehlikeyi görememişlerdir. Bu tehlikeyi daha ne kadar göz ardı edebileceğimizi bilemiyorum. Çin ve Singapur gibi bazı ülkeler birçok Batılı hümanisti kızdıran bir kısım kişisel hakların kaybına yol açmasına rağmen etik değerleri yeniden düzenleyerek bu sorunu cesaretle ele aldılar. Diğer kalabalık ülkeler Çin ve Singapur örneklerini ne kadar çabuk izlerlerse, kendileri, türümüz ve üzerinde yaşadığımız gezegen için o kadar iyi olacaktır.</p>

  <p>Yaşadığımız ikilem, geleneksel olanlar ile yeni keşfedilen değerler arasındaki çelişkidir. Sınırsız üreme ve doğanın istismarı, gelecek kuşakların gereksinimleri ve tehdit altındaki milyonlarca bitki ve hayvan türünün var olma hakkıyla çelişiyor, insan özgürlüğü ile doğal dünyanın esenliğine duyulan saygı arasındaki uygun denge nerededir?</p>

  <p>insanoğlunun bir bütün olarak doğaya karşı sorumluluk taşıması oldukça geç ortaya çıkmış bir etik kavram olarak görünüyor. Bu kavram çoğu dinde ve diğer etik sistemlerinde garip bir şekilde yer almamaktadır. Aldo Leopold, Rachel Carson, Paul Ehrlich ve Garret Hardin Birleşik Devletler de koruma ya da çevre etiği konusunda yakın tarihte öncü rol oynadılar. Ancak bu modern Amerikalıların etik olarak değerli kabul ettikleri şeylerin pek çoğu, belirli kişilerin kısa vadeli çıkarlarıyla çatıştığı için tepki görmektedir. Oysa, insan türü ve doğal yaşam bütün olarak bir geleceğe sahip olacaksa, topluma ve tüm canlılara duyduğumuz saygı adına, mevcut değerler sistemimizdeki bencil eğilimleri azaltmak zorundayız. Bu yüzden sürekli büyüme idealinden vazgeçilmesi, bunun yerine yaşam standartlarımızın düşmesine neden olsa da, istikrarlı ekonomik durumu koruma idealinin konulması gerekmektedir. Kırsal ya da tarım toplumundan şehirleşmiş kitle toplumuna dönüşüm, değerlerimizde önemli değişiklikler gerektiriyor. Aynı durum, seyrek yerleşimli bir dünyadan çok kalabalık devasa şehirleriyle modern endüstriyel dünyaya geçiş için de geçerlidir. Bizler uyum gösterebilen bir tür olarak kalacaksak, geleceğin etik kuralları bu problemler ortaya çıktıkça evrimleşmek için yeterince esnek olmak zorundadır.</p>

  <p>Yeni çevre etiğinin temel kuralı, kişinin diğer bir kişinin çevresine (kelimenin en geniş anlamıyla) gelecek kuşakların yaşamını daha zorlaştıracak hiçbir şey yapmamasıdır.</p>

  <p>Yapılmaması gerekenler arasında, yenilenemeyen kaynakların kayıtsızca tüketilmesi, doğal alanların yok edilmesi ve aşırı nüfus artışı yer almaktadır. Bu kural bencil düşüncelerle kaçınılmaz olarak çeliştiği için uygulanması zor bir kuraldır. Tüm insanlığın bu çevre etiğini kavraması için çok uzun bir eğitim süreci gerekiyor. Bu eğitim ilk çocukluk döneminde, çocuğun hayvanlara karşı doğal bir ilgi duyduğu yaşlarda başlamalı ve çevresel değerlerin güçlendirilmesi için hayvanların davranışları ve yaşama ortamları çocuğa öğretilmelidir.</p>

  <p>Bir evrimcinin benimsemesi gereken özel bir etik var mıdır? Etik çok özel bir konu ve kişisel bir tercih meselesidir. Benim değerlerim Julian Huxley’in evrimsel hümanizmasma oldukça yakındır. “Bu, insanlığa duyulan bir inanç, insanlıkla dayanışma duygusu ve insanlığa gösterilen sadakattir, insanoğlu, milyonlarca yıllık evrimin sonucudur ve bizim en temel etik ilkemiz insanlığın geleceğini güçlendirmek için her şeyi yapmak olmalıdır. Diğer bütün etik kurallar bu temelden türetilebilir. ”</p>

  <p>Evrimsel hümanizma, çaba ve özveri gerektiren bir etiktir; çünkü her bireye türümüzün geleceği için bir şekilde sorumluluk düştüğünü söyler. Daha büyük gruba karşı duyulan bu sorumluluk, bireye verilen önem gibi kültürel etiğimizin bir parçası olmalıdır. Her kuşak sadece insan gen havuzunun değil, kırılgan dünyamızdaki bütün doğanın kendi dönemindeki koruyucusudur.</p>

  <p>Evrim bize On Emir’dekiler gibi sistemleştirilmiş etik kurallar sağlamaz. Evrimin bize verdiği şey kişisel gereksinimlerimizi büyük grubun gereksinimlerini dikkate alarak mümkün kılabilecektir. Evrimin anlaşılması, sağlam bir etik sistemi için temel işlev görecek bir dünya görüşü kazandırır. Bu etik sistemi, sağlıklı bir insan toplumunun sürekliliğini ve dünyaya insanlarca korunmuş bir geleceği sağlayabilecektir. <sup>7</sup></p>

  <p><a id="bookmark8"></a>Teşekkür</p>

  <p>Bu geniş kapsamlı kitabın tamamlanmasında birçok meslektaşımdan büyük yardım ve cesaret aldım. Walter J. Bock müsveddenin ilk ve son versiyonlarını tümden okuyarak çok sayıda değerli öneride bulundu. Bazı bölümler David Pilbeam ve Ric-hard Alexander’ın eleştirileriyle oldukça zenginleşti. Rehberliğe en çok bilim felsefesi alanında gereksinim duydum. Pratiğin içindeki bir bilim insanının, çeşitli epistemoloji ekolleri arasındaki, genellikle fikir ayrılığı taşıyan tartışmaları takip etmesi kolay değildir. Profesör Adolf Grünbaum ve Profesör John Be-atty daha önceleri anlamadığım birçok konuyu bana sabırla açıkladılar. David Hull, Michael Ruse ve Robert Brandon’dan da değerli tavsiyeler aldım. Bunların bir kısmı yer darlığı nedeniyle kitaba dahil edilemedi. Sözünü ettiğim arkadaşlarımın hepsine müteşekkirim.</p>

  <p>Yazdıklarımın büyük bir kısmı Güney’e yaptığım kış gezileri sırasında yazıldı. Birkaç yıl için beni misafir araştırıcı olarak kabul eden Panama’daki Smithsonian Tropikal Araştırma Enstitüsü (STRI) Müdürü Dr. Ira Rubinoff’a en içten şükranlarımı ifade etmek isterim. Dr. John Fitzpatrick ve ekibine, Lake Placid, Florida’daki Archbold Biyoloji Istanyonu’nda benim konuğum oldukları için teşekkür ediyorum. Profesör Kari Peters ve Profesör Dan DeNicola’ya Winter Park, Florida’daki Rollins Kole-ji’nin Felsefe ve Din Bölümü nde çalışma olanakları sağladıkları, Rollins Koleji Başkanı Rita Bornstein’e 1995 yılında John-ston Ziyaretçi Bilim insanı Bursu’nu kullanmamı sağladığı ve gösterilen misafirperverlik için tekrar teşekkür etmek isterim.</p>

  <p>Son sekreterim fedakar Walter Borawski, müsvettenin önceki hazırlık aşamalarında da olduğu gibi yapıcıydı. Onun becerikli ve çalışkan halefi olarak Lisa Reed’in varlığından dolayı son derece şanslıydım; sadece metnin çok sayıda versiyonunu temize çekmek ve bibliyografyanın büyük bir bölümünü derlemekle kalmadı, konu indekslerini titiz bir şekilde hazırlayarak bölümlerdeki çakışmaların ortadan kaldırılmasında da yardımcı oldu. Chenoweth Moffatt son versiyonu tape etti, bibliyografyayı tamamladı ve metni yayıncıya hazır hale getirdi. Bütün yardımcılarıma akılcı ve inançlı desteklerinden ötürü çok büyük şükran borçluyum.</p>

  <p>Harvard Üniversitesi Yayınları personeline, her zamanki gibi kitabın basımında en yüksek kaliteyi tutturabilmek için gösterdikleri çabadan ötürü teşekkür ederim. 1982 den beri editörlüğümü yapan ve geçen yıllar boyunca sunduğu fikir ve önerilerin bu kitabın organizasyonu ve okunabilirliğine büyük katkısı olan Susan Wallace Boehmer’e en içten teşekkürlerimi sunuyorum.</p>

  <p><span style="font-style:italic;">Biyoloji Budur'un</span> sadece biyolojinin değil, bir bütün olarak bilimin daha iyi anlaşılmasına katkıda bulunması en büyük di-leğimdir. Bu ülkenin ve tüm dünyanın gelecekte birlikte yaşamak zorunda olacağı değer yargıları geliştireceksek, bu zorunludur.</p>

  <p>Cambridge, Massachusetts Eylül 1996</p>

  <p><a id="bookmark9"></a>Notlar</p>

  <p><span style="font-weight:bold;">I. Bölüm: “Yaşam”ın Anlamı Nedir?</span></p>

  <p>1. &nbsp;&nbsp;&nbsp;"Akıl” ya da “bilinç” sözcükleri “c.anlı” sözcüğü yerine kullanıldığında, araştırma daha da sonuçsuz hale gelmektedir. Bu yerine kullanma, insan yaşamı ile hayvanların yaşamı arasında bir ayrımı ortaya koyabilmek için yapılıyordu, ancak akıl ve bilincin hayvanları dışta bırakıp sadece insanlara uygulanabilecek tanımlamalarının olmamasından ötürü, bu ayrımın yetersiz bir yöntem olduğu anlaşılmıştır.</p>

  <p>2. &nbsp;&nbsp;&nbsp;Geçen yüzyılda canlılığı ya da yaşamı tek bir cümlede tanımlamak için bir kısmı fizyolojiyi diğerleri genetiği temel alan pek çok girişim olmuştur, ancak bunların hiçbiri tam anlamıyla yeterli değildir. Bununla birlikte canlılığın tüm yönleri gittikçe daha doğru ve daha tam olarak betimlenmiştir. "Canlılık, bir genetik program tarafından kontrol edilen, kendiliğinden-yapılanmış sistemlerin etkinliklerinden oluşur," denilebilir. Rensch’in (1968: 54) tanımı şöyleydi: “Canlı organizmalar yaygın olarak bulunan organik moleküllerden oluşan, hiyerarşik düzene sahip, açık sistemlerdir. Hücrelerden oluşan bu bireyler kesin sınırlamalara tabi ve kısıtlı ömür uzunluğuna sahiptirler”. Sattler’e (1986: 228) göre ise canlı sistem şöyle tanımlanabilir: “Kendi kendine çoğalabilen, kendini düzenleyebilen, bireysellik gösteren ve çevreden enerji sağlayan açık sistem.” Bu ifadeler birer tanımlamadan çok betimlemedir; gereksiz kısımlar içermekte ve canlı organizmaların belki de en tipik özelliği olan genetik programa değinmemektedirler.</p>

  <p>3. &nbsp;&nbsp;&nbsp;Tarihçiler Maier (1938) ve Dijksterhuis (1950, 1961) Eski Yunanlılar’dan “Karanlık Çağlar 'a, skolastik felsefeden Copernicus, Galileo ve Descartes’ın temsil ettiği Bilimsel Devrim’in başlarına kadar gerçekleşen aşamalı değişimi gayet güzel açıklamışlardır. Bu tarihçiler bu gelişim üzerindeki çok yönlü etkileri ve Eski Yunan geleneğinin süregelen yönlerini saptamışlardır. Bunlar arasında örneğin, "her yerde olguların değişkenliğinin arkasındaki değişmez olanın izini sürmek için klasik fizik biliminin ısrarlı çabası,"yani özcülük vardır (Dijksterhuis 1961: 8). “Tüm felsefenin [yani Platon felsefesinin] temel düşüncesi bizim tarafımızdan algılanan şeylerin, ideal biçimlerin ya da düşüncelerin kopyaları, taklitleri ya da yansımaları olduğudur” (Dijksterhuis 1961: 13). Bu fikirlerin geliştirilmesinde Platonun etkisi şüphesiz Aristoteles’inkinden fazla olmuştur. “Bilimin matematikleştirilmesinin başlangıç noktası ... Pythagoras ilkesini gayretli bir şekilde destekleyen” Platon'du. “Platon, âlemin bedenini âlemin ruhu ile kuşatarak kozmosu canlı varlık haline getirir” (Dijksterhuis 1961: 15).</p>

  <p>4. &nbsp;&nbsp;&nbsp;Aslına bakılırsa bu, Descartes’ın sonuca varmak için izlediği yolun oldukça basitleştirilmiş bir sunumudur. Bitkilerin besleyici ruha, hayvanların duyusal ruha ve yalnızca insanların akılcı ruha sahip olduğu düşüncesi skolastik felsefecilerin de kabul ettiği Aristoteles öğretisine kadar iner. Maddi tözün hayvanların duyusal ruhuna ait olduğu, akılcı ruhun ise ölümsüz olduğu düşünülüyordu. Hayvanların duyusal ruhunun kapasitesi, duyu algılamaları ve hafıza ile sınırlandırılıyordu. Tartışmalarında açıkça görüldüğü gibi Descartes’m (akılcı) ruh olarak nitelediği şey, “özne ile düşünce nesnesinin zihinsel bilinçliliği ’dir. Hayvanlara akılcı düşünme kapasitesinin atfedilmesi, onlara aynı zamanda ölümsüz bir ruhun verilmesi anlamına gelecekti ve böylece ruhlarının cennete gideceğine inanmak gerekeceğinden bu önerme Descar-tes için de kabul edilemezdi. (Anlaşılan o ki, aynı zamanda insanların ruhları için de bir cennetin olmayabileceğine dair ateist düşünce Descartes’ın aklına hiç gelmemişti.) Descartes’ın düşüncesi sonuçta hayvanlarda ruhun varlığını dışlayan ve bunu düşünüp akıl yürüten insanlarla sınırlayan, töz ve özün skolastik tanımlarına dayanıyordu. Bu yargı, ölümsüz ruha sahip hayvanların ölümden sonra cennete gideceklerine dair kabul edilemez olasılığı ortadan kaldırıyordu (Rosenfield 1941: 21-22). On yedinci yüzyılda Avrupa’da hayvanların ruha sahip olduğunu reddetmek, aynı zamanda, o dönemde hâlâ geniş ölçüde yaygın olan bir ruh, bir animaya da bir <span style="font-style:italic;">vita mundi</span>'nin tüm evrene yayıldığı inancının reddini beraberinde getiriyordu.</p>

  <p>5. &nbsp;&nbsp;&nbsp;Mekanikçi sözcüğü on dokuzuncu yüzyıl boyunca ve yirminci yüzyılın bir kısımm-da iki farklı anlamda kullanılıyordu. Bir taraftan, hiçbir doğaüstü gücün varlığını kabul etmeyenlerin bakış açılarına işaret ediyordu. Örneğin Darwinciler için bu, herhangi bir kozmik teleolojinin varlığının reddi anlamına geliyordu. Bununla birlikte, diğerleri için mekanikçi sözcüğünün temel anlamı, organizmalar ile cansız madde arasında herhangi bir fark olmadığına, yani yaşama-özgü süreçler gibi bir şeyin olmadığına ilişkin inançtı. Fizikçiler için mekanikçi sözcüğünün temel anlamı buydu.</p>

  <p>6. &nbsp;&nbsp;&nbsp;Nâgeli (1845: 1) bunun, “genel olarak, mutlak olarak ve bir devinim biçiminde ifade edilen’’ bir açıklamadaki özel terimlerle önerme haline getirilmesinin zorunluluğunu belirtir. Roux 1915'i izleyen Rawitz yaşamı, “moleküler hareketlerin özel bir biçimi ve yaşamın tüm belirtilerini de bu hareketlerin değişkeleri” şeklinde tanımlar.</p>

  <p>7. &nbsp;&nbsp;&nbsp;Driesch (1905) gibi dirimselciler tarafından yazılan ya da dirimselcilikte hiçbir iyi taraf görmeyen karşıt cephedekilerce kaleme alınan tarih kitaplarının önemli bir kısmı tek taraflıdır. Belki de en açıklayıcı olanlar Hail’in yazdıklarıdır (1969, 28-35. bölümler). Blandino’nun (1969) yaklaşımı Driesch üzerine yoğunlaşır ve Cassirer ise (1950) yine Driesch, onun taraftarları ve karşıtları üzerine odaklanır. Jacob (1973) dirimselciliğin yazgısını canlıcılığa kadar inerek dengeli ve özlü bir şekilde sunar. Bununla birlikte, dirimselciliğin tarihini daha kapsamlı ve gerçekten dengeli bir biçimde anlatan bir eser henüz bulunmamaktadır.</p>

  <p>8. &nbsp;&nbsp;&nbsp;Lenoir’nın (1982) doğru bir biçimde işaret ettiği gibi.</p>

  <p>9. &nbsp;&nbsp;&nbsp;“Aslında dirimselciliğin çeşitli biçimleri mekanikçi biyolojideki Kartezyen programın Newtoncu yollarla meşru uzantılarını temsil etmektedir” (McLaughlin 1991).</p>

  <p>10. &nbsp;&nbsp;&nbsp;Müller’in Lebenskraft kavramının genetik program kavramına ne kadar da benzediği birkaç alıntıyla belgelenebilir: “[Müller'in] Lebenskraft’ı tüm organlarda belirli bir plana [program] göre tüm olayların neden ve baş etkeni olarak iş görür” (DuBois-Reymond 1860: 205). Lebenskraft’ın parçaları, “bütünü temsil ederek, üreme sırasında hiçbir kayba uğramadan her üreme hücresine aktarılır ve çoğalmaya başlayana kadar orada uykuda kalır” (a.g.e.). Müller’in sıraladığı Lebenskraft ilkesinin dört temel niteliği aslında genetik programın özellikleridir: (1) Belirli bir organda konumlanmamış olması, (2) çok sayıda parçaya bölünebilmesi ve parçaların her birinin bütünün özelliklerini taşımaya devam etmesi, (3) herhangi bir kalıntı bırakmaksızın ölümle birlikte yok olması (ayrılan bir ruhun olmayışı) ve (4) bir plana göre hareket etmesi (teleonomik özellikler taşıması). J. Müller’in inançlarını oldukça ayrıntılı biçimde açıkladım. Bunun amacı Müller’i bilim-dışı bir metafizikçi olarak karalayan DuBois-Reymond gibi fizikselcilerin erekçi yaklaşımlarını onarmaktır.</p>

  <p>11. &nbsp;&nbsp;&nbsp;Von Uexküll, B. Dürken, Meyer-Abich, W. E. Agar, R. S. Lillie, J. S. Haldane, E.</p>

  <p>S. Russell, W. McDougall, DeNouy ile Sinnott adları anılması gereken, yirminci yüzyıl başlarındaki pek çok dirimselciden sadece birkaçıdır. Ghiselin (1974); W. Cannon, L. Henderson, W. M. Wheeler ve A. N. Whitehead’i gizli dirimselciler olarak tanımlar.</p>

  <p>12. &nbsp;&nbsp;&nbsp;Goudge (1961), Lenoir (1982). Danvin’in doğal seçilim düşüncesine karşıtlık, dirimselci tartışmalarda sık rastlanan bir öğeydi. (Driesch 1905).</p>

  <p>13. &nbsp;&nbsp;&nbsp;Bu düşünce C. E Wolff'tan (1734-1794) başlayarak, daha biçimli öğele ri ortaya çıkaran farklılaşmamış temel bir madde fikrine dönüştü. F. Dujardin (1801-1860) bunu ilk kez betimledi (1835) ve "sarkoit” adıyla uygun bir biçimde tanımladı. Mikroskopla inceleme yönteminin gelişmesiyle, bu madde giderek daha fazla ilgiyi üzerine çekti. Purkinje 1840'ta bu madde için "protoplazma” terimini önerdi. 1869'da T. H. Huxley için protoplazma yaşamın fiziksel temeliydi. Sitoplazma terimi, Kölliker tarafından, çekirdeğin dışındaki hücresel malzemeyi ifade etmek için ortaya atıldı.</p>

  <p>14. &nbsp;&nbsp;&nbsp;Her ne kadar organikçilik sosyologlar için biyologlara ifade ettiğinden bambaşka bir anlam içerse de, aslında terimin kullanımı sosyal bilimlerde Comte’a kadar geriye gider. Bertalanffy (1952: 182) bütüncü bir yaklaşıma ilgi duyduklarını açıklayan otuz kadar yazarın listesini vermiştir. Oysa bu liste oldukça eksiktir ve Lloyd Morgan, Smuts ve J. S. Haldane nin isimlerini bile içermemektedir. F. Jacob’un (1973) in-tegron kavramı, organikçi düşünceyi destekleyen, etraflıca tartışılmış bir kavramdır.</p>

  <div>
    <p>r</p>
  </div>

  <p>15. &nbsp;&nbsp;&nbsp;Woodger (1929) organikçi bakış açısını destekleyen biyologların etkileyici bir listesini verir. Örneğin, bu listede yer alan E. B. Wilson (1925: 256), "Hücre etkinlikleriyle en yüzeysel tanışma bile bize şunu gösterir ki, [hücrenin kimyasal bir makine olarak izahı] hiçbir şekilde kaba mekanikçi anlamda ele alınamaz -hücre ile en karışık yapay makine arasındaki farklılık o kadar büyüktür ki, bu ikisi arasında mevcut bilgilerle benzerlik kurmak mümkün değildir ... Modern araştırmalar hücrenin organik bir sistem olduğu ve bir çeşit düzenli yapı ya da organizasyonu içerdiğini kabul etmek zorunda olduğumuz gerçeğini giderek artan biçimde ortaya koymaktadır” diyordu. Bütüncü düşüncenin özellikle gelişim biyologlarınca her zaman benimsenmiş olması sürpriz değildir. C. O. Whitman, E. B. Wilson ve E R. Lillie’nin yazılarında bunu açıkça görürüz. Haraway (1976) bir kitabının önemli bir kısmını üç em-briyoloğun, Ross Harrison, Joseph Needam ve Paul Weiss’ın organikçiliğine ayırmıştır. İlginçtir ki Harrison ortaya çıkmayı metafizik bir ilke olarak kabul etmiş ve dolayısıyla Lloyd Morgan’ı bir dirimselci olarak değerlendirmiştir. 1925 sonrası dönemin birçok biyoloğu gibi o da, görelilik kuramı, Bohr’un tamamlayıcılık ilkesi, ku-antum mekaniği ve Heisenberg’in belirsizlik ilkesi gibi yeni keşfedilen fizik ilkelerinin biyoloji ve fizikte eşit derecede geçerli olduğunu düşünmüştür.</p>

  <p>16. &nbsp;&nbsp;&nbsp;Nagel (1961) biyoloji alanındaki bir mekanikçiyi, "tüm yaşam olgularının fızikokim-yasal terimlerle açık bir şekilde ortaya konulabileceğine, yani başlangıçta canlı ile cansız arasındaki ayrımın rol oynamadığı araştırma alanları olan fizik ve kimya için geliştirilmiş kuramlarla ve fizik ve kimyaya aidiyetine göre sınıflandırılmış ortak kabuller üzerinden açıklanabileceğine inanan kişi” olarak tanımlıyordu. Böylesine indirgemeci bir yaklaşım Nagel’ın tüm açıklamalarında görülmektedir.</p>

  <p>17. &nbsp;&nbsp;&nbsp;Örneğin, "Bütüncülük, kesin nitelik arz eden ve evrendeki tüm nitelikleri ortaya çıkaran ve bu nedenle kozmik gelişmenin tüm seyriyle bağlantılı sonuçları ve açıklamaları doğuran belirli bir eğilimdir” (1926: 100). Smuts’ın sunduğu şekliyle bütün-cülüğün yaygın biçimde, daha çok metafizik bir kavram olarak kabul edilişi şaşırtıcı değildir.</p>

  <p>18. &nbsp;&nbsp;&nbsp;Bütünleşme düzeyleri konusu, özel bir sempozyum kitabında ayrıntılı olarak tartışılmıştır (R. Redfield, 1942).</p>

  <p>19. &nbsp;&nbsp;&nbsp;Özellikle sık düşülen bir hata her bütünleşme düzeyinin evrensel bir olguymuş gibi değerlendirilmesidir. Düzeylerle ilgili böyle bir durum söz konusu değildir. Moleküllerden organizma-üstü düzeye kadar her integron tektir. Bu açıklama ile Navi-koff’un (1945), "her düzeyin kendine özgü özelliklerini betimleyen yasalar niteliksel olarak farklıdır ve bu yasaların keşfi her düzeye özel, uygun araştırma ve inceleme yöntemlerini gerektirir” cümlesi arasında bir uyuşmazlık yoktur. Bu durumda önermeyi "her düzey” ibaresinin yerine “her integron” ibaresini koyarak da okuyabiliriz. Modern bir evrimci, yeni ve daha üstteki bir düzeyi temsil eden, daha kompleks bir sistemin oluşumunun tamamen varyasyon ve seçilimle ilgili bir konu olduğunu söyleyecektir. Burada Darwinci ilkelerle bir çelişki söz konusu değildir.</p>

  <p><a id="bookmark10"></a><span style="font-weight:bold;">II. Bölüm: Bilim Nedir?</span></p>

  <p>1. &nbsp;&nbsp;&nbsp;Bu literatür Whewell'le (1840) başlamış ve Nagel (1961), Popper (1952) ve Hem-pel’in (1965) klasik açıklamaları yanı sıra, dahayakm zamanda Laudan (1977), Gie-re (1988) ve McMullin’in (1988) çalışmalarıyla zenginleşmiştir; oldukça geniş bir ek literatür bu kitaplarda listelenmiştir. Burada adı geçen yazarlar ve daha birçokları bu soruya net bir cevap bulmaya çalışmışlardır. Pearson’a (1892) göre bilimi tanımlayan şey, aynı metodolojinin paylaşımıdır. Ancak bu ölçüt, daha ileride göreceğimiz gibi, tüm gerçek bilimlerin aynı zamanda, söz gelimi nesnellik gibi belirli ilkeleri paylaştığına ilişkin çok önemli kabulü gözden kaçırmaktadır.</p>

  <p>2. &nbsp;&nbsp;&nbsp;Nagel (1961: 4). Şüphesiz bilimin ne olduğunu ve bilim insanının ne yaptığını tanımlamak özlü ve evrensel kabul görebilecek bir tanımı bulmaktan daha kolaydır. Tanımlara örnek vermek gerekirse: “Bilim, kafa karıştıran ve bu nedenle insanların merakını çeken şeyleri araştırır”, “Bilimin amaçlan, nedenleri tahmin etmek, kontrol etmek, anlamak ve keşfetmektir" (Beckner 1959: 39) ya da “Bilim, açıklayıcı ilkeler temelinde bilginin örgütlenmesi ve sınıflandırılmasıdır” (Nagel, 1961: 4). Diğer bazı tanımları şöyle sıralayabiliriz: “Bilim, açıklayıcı ilkeleri temel alıp tüm bulgulan daimi ve eleştirel bir sınamaya tabi tutarak dünya kavrayışımızı artırma çabasıdır” (Mayr, müsvedde), ya da “Deneysel bilimin iki temel amacı vardır: Deneyim dünyamızdaki belirli olguları betimlemek ve bu olguların hangi yollarla açıklanabildikleri ve bunlar üzerine ne şekilde tahmin yürütülebildiği üzerinden genel ilkeler oluşturmaktır” (Hempel). Diğerleri: “Bilim, tümüyle nesnel veri ve mantığa dayanan insan zekâsının tüm faaliyetlerini ve aynı zamanda kuramların sınırsız şekilde smanabilirliğini kapsar,” ya da bilim, “gözleme dayanan, doğrulamaya ya da çürütmeye açık, doğrudan ya da dolaylı ve açıklamayla tahmin yürütmede kullanılabilecek mantıklı genel hükümlerdir” ya da, “açıklayıcı ilkeler temelinde bilginin örgütlenmesi ve sınıflandırılmasıdır.”</p>

  <p>3. &nbsp;&nbsp;&nbsp;Bilimsel problemlerin niteliği konusunda ayrıntılı bir tartışma için bkz. Laudan (1977).</p>

  <p>4. &nbsp;&nbsp;&nbsp;Bkz. Hail (1954).</p>

  <p>5. &nbsp;&nbsp;&nbsp;Bkz. Mayr (1996).</p>

  <p>6. &nbsp;&nbsp;&nbsp;Alman felsefeci Windelband (1894), Almanca 'bilim' karşılığı kullanılan Wissens-chaft (beşeri bilimleri de içerir) teriminden hareketle iki çeşit bilim tanımı öne sürmüştür. Windelband’m kullandığı terminoloji yasa koyucu (nomotetik), yani soyut evrensel ilkeleri araştıran doğa bilimlerini, genel ilkeler ve yasalarla değil, bireysel, özel, kendine has koşullarla ilgilenen ve bu koşullarla açıklanabileni araştıran (ide-ografik) beşeri bilimlerden ayırmayı ifade ediyordu. Bu savın da geçersizliği ortaya çıktı çünkü biyoloji onun sınıflandırmasının tamamen dışında kalıyordu. Biricik ve tekrarlanmayan olgularla ilgilenen ideografik bilimler tanımlaması beşeri bilimler içindi, fakat bu betimleme Nagel'in (1961: 548-549) doğru bir biçimde gösterdiği gibi pek çok doğa bilimine ve özellikle evrimsel biyolojiye aynı şekilde uymaktadır. “Bilim” ile beşeri bilimler arasındaki karşıtlığın Snow ve Windelband’m düşündüğü kadar kesin bir karşıtlık olmadığını şimdi kavramış bulunuyoruz. Bu yeni bakış açısı bir dizi değerlendirmenin neticesidir: (1) Hem fizikselci bilim felsefecileri hem de beşeri bilimcilerin geleneksel olarak “bilim” terimiyle belirttikleri, bilimlerden sadece biri olan fizikti, (2) katı belirlenimcilik ve evrensel yasaların karşı konulmaz önemine olan inancın erozyona uğraması, bilim (hatta fiziki bilimler de dahil) ile beşeri bilimler arasında mutlak karşıtlığı büyük ölçüde ortadan kaldırmıştır, (3) söz konusu biyoloji ve özellikle evrimsel biyoloji olunca, bilimin bir parçası doğa bilimleri ile beşeri bilimler arasında köprü oluşturmaktadır, (4) tuhaf bir şekilde çoğu fiziki bilim dalının ihmal ettiği tarihsel süreçler bilimsel inceleme için uygundur ve bilimin sınırları içinde görülmelidir.</p>

  <p>7. &nbsp;&nbsp;&nbsp;Stern'in (1965: 773) duyarlı öğüdünü dinleyen, hayal kırıklığına uğramış araştırıcısını hatırlatmak isterim: “Kişisel zaaflar araştırıcının karşısına ne tür tehlikeler çıkarırsa çıkarsın, o bunları aşabilir. Kendisini evrenin gizlerini düşünmeye yönelten gençlik heyecanını sürdürebilir. Keşiflerde pay sahibi olmanın olağanüstü ayrıcalığı için şükran duymaya devam edebilir. Geçmişte yaşamış ya da kendi döneminde yaşayan diğer insanların yaptığı buluşlardan sürekli mutluluk duyabilir. Ve insan yaşamının gerçekleşmesinin tek başına büyük bir zafer değil yolculuğun kendisi olduğuna dair zor dersi çıkarabilir.”</p>

  <p>8. &nbsp;&nbsp;&nbsp;Bkz. Hull (1988).</p>

  <p>9. &nbsp;&nbsp;&nbsp;“Daha önce hiçbir insan gözünün ya da aklının fark etmediği bir doğa olgusunu görmek, herhangi bir alanda yeni bir gerçeği keşfetmek, geçmiş tarihe ait bir olayı açığa çıkarmak ya da gizli bir ilişkiyi anlamak, böyle deneyimler bunları yaşayan şanslı kişi için bir yaşamboyu mutluluk kaynağıdır” (Stern 1965: 772). Birçok bilim insanı biyografilerinde ya da diğer yazılarında, araştırmanın verdiği hazzı övmüştür (Shropshire 1981).</p>

  <p><a id="bookmark4"></a><a href="#footnote1">1</a></p>

  <p>A.g.e., s. 183.</p>

  <p><sup>05</sup> A.g.e., s. 15<span style="font-style:italic;">A.</span></p>
</body>
</html>
