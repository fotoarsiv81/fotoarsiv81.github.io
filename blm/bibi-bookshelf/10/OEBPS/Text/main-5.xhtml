<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><a id="bookmark0"></a><span style="font-weight:bold;">Gelişim ve Evrimsel Biyoloji</span></p>

  <p>Genetikçilerin çoğunun, evrimin basitçe gen sıklığındaki değişimden ibaret olduğunu düşündükleri dönemde gelişimin makroevrimsel değişimler üzerindeki rolü bir süre göz ardı edildi. Son zamanlarda özellikle gelişim biyologlarının Darvvincili-ği isteksiz de olsa kabullenmelerinin ardından, gelişimin bu ilginç yönüne yeniden vurgu yapılmaktadır.</p>

  <p>Seçilimin asıl hedefi olan birey, gelişim döneminde genlerin birbirleriyle ve çevreleriyle etkileşimlerinin ürünüdür ve bu etkileşim kümeleri mümkün olabilecek evrimsel değişimler üzerindeki sınırlan daraltır. Bu olgu pek çok türün fenotipik birör-nekliliğinde kendini gösterir. Türün standart morfotipinden bir sapma olduğunda, bu durum dengeleyici ya da normalleştirici seçilim aracılığıyla ortadan kaldırılacaktır (bkz. IX. Bölüm).<sup>10</sup> Evrim üzerindeki bu gelişimsel kısıtlamalar konusunda yapılan çalışmalar, modern gelişim biyolojisindeki temel ilgi alanlarından biri haline gelmiştir.</p>

  <p>Zigot gelişiminin farklı aşamalarında farklı genler ve gen kümeleri aktiftir. Gelişim biyologları uzun süre, gelişimin sonuna yakın evrede aktif olan genlerin filogeninin son döneminde kazanılanlar, diğer taraftan gelişimin ilk döneminde aktif olanların ise organizmanın “en eski” genleri olduğuna inanmıştır. Buna göre, yakın zamanda kazanılmış bir gendeki herhangi bir değişikliğin fenotipte ufak bir değişikliğe neden olabileceğine, diğer bir deyişle, eşeysel dimorfizmin derecesini ya da bir yalıtım mekanizmasının davranışsal bileşenini değiştirebileceğine inanılıyordu. Buna karşın, daha önceki dönemlerde ortaya çıkan genlerden birindeki bir mutasyonun, tüm gelişim sürecinde temel bir değişime yol açabileceğine, dolayısıyla zararlı olması en olası olabileceğine inanılıyordu.</p>

  <p>Bu kavrama getirilen son derece yalm yoruma çok sayıda itiraz gelmekle birlikte, bu yorumun doğru olabileceği fikrini veren pek çok gözlem bulunmaktadır. Eğer böyle ise bu kavram, Kambriyen Öncesi ile Kambriyen Dönemi’nin başlarında çokhücreli-lerin genotipi henüz gençken yeni yapısal tipler bol miktarda üretildiği halde, o günden bu yana oluşmuş yapısal tiplerde kararlılık görülmesi gibi pek çok evrimsel olguyxı açıklayabilir. Bu kavram örneğin evrimsel yeniliklerin, genellikle bir yapının aşamalı olarak kazandığı işlev değişikliğine bağlı olmasının nedenini de açıklayabilir. İşlevdeki bu tip bir değişiklik, genotipte sadece çok az yeniden yapılanmayı gerektirdiği için daha avantajlıdır.</p>

  <p>Her bireyin seçilime karşı az ya da çok entegre bir sistem gibi cevap veren gelişimsel bir sistem olduğunun fark edilmesi, iki evrimsel olgunun uzun süre gelişim biyologlarının aklını karıştırmış olmasını açıklamaktadır. Birincisi, körelmiş yapıların varlığıdır. Pek çok gen ve gen grupları yaygın etkilere sahiptir. Böyle bir gen grubunun fenotipik belirtilerinden biri (söz gelişi körelmiş bir parmağın bulunuşu gibi) doğal seçilimce desteklenmediği zaman bile, bu körelmiş özellik, onu kontrol eden genler hâlâ başka işlevlere sahip oldukları için (diğer parmakların varlığının sürdürülmesi gibi) kaybedilmez. Böyle bir durum varsa, körelmiş yapı doğal seçilimle korunacaktır. İkinci evrimsel olgu ise rekapitülasyondur.</p>

  <p><span style="font-style:italic;">Rekapit ülasyon un yeniden gözden geçirilmesi</span></p>

  <p>Rekapitülasyonun modern biyologların kabul edebileceği koşullar çerçevesinde açıklanabilmesi için, işe yeni bir temelden başlanmalıdır. Merkel-Serres yasası idealist morfolojinin hüküm sürdüğü bir dönemde önerildi. Rekapitülasyonu öneren Haeckel ve diğerleri bir kuş ya da memelinin bir balıkla aynı embriyonik aşamalardan geçmediğini çok iyi biliyorlardı. Karşıtlarının onları itham ettikleri gibi, bir memeli ya da kuşun embriyonik aşamalarının, ikiyaşayışlılar veya balıkların “ergin” aşamalarıyla tamamen aynı olduğu şeklinde bir iddiaları da yoktu. One sürdükleri fikir, embriyonik aşamaların, ataların “kalıcı" aşamalarına benzer olduğuydu. “Kalıcı" terimi ile anlatmak istedikleri şey, daha önceki ontogenetik aşamanın geçmişteki ilk örnekleri temsil ediyor olmasıydı.<sup>11</sup> Gerçekten rekapitü-lasyonun bu savunucuları, daha önceki ontogenetik aşamaların erişkin evrelere göre evrimsel olarak çoğunlukla daha önce gelişmiş olduklarına işaret ettiler. Bu durum larva dönemleri özel yaşam biçimlerine uyum göstermiş organizmalar için özellikle geçerlidir; örneğin bazı deniz organizmaları ve parazitlerin larvaları böyledir.</p>

  <p>Rekapitülasyon kuramım değerlendirirken iki soru grubunu ayırt etmek gerekir: (1) Ontogenetik aşamalar bazı durumlarda atasal tiplere benziyor mu? Yani “rekapitülasyon” gerçekten gerçekleşmekte midir? (2) Eğer gerçekleşiyorsa, bunun nedeni nedir? Atasal ontogenetik aşamalarda niçin böyle bir süreklilik vardır? İlk soruya verilecek cevap, evettir. Ancak İkincisiyle ilgili şu soruyu sormak için geçerli nedenimiz var: Bir memeli niçin doğrudan doğruya bojnın bölgesi geliştirmiyor da solungaç yayı içeren dolambaçlı bir evreden geçerek gelişiyor? Bunun cevabı şudur: Fenotipin gelişimi sadece ve doğrudan doğruya genler tarafından denetlenmez. Bu gelişimin denetimi, gelişen hücrelerin genotipi ile bu hücrelerin içinde bulundukları çevre arasındaki etkileşimler tarafından sağlanır. Ontogenezin herhangi bir aşamasında, bir sonraki gelişim aşaması hem genoti-pin genetik programı hem de bu aşamada embriyoda mevcut bir “somatik program” tarafından denetlenir. Bunu sözgelişi solungaç yayı problemine uygularsak, solungaç yayı sisteminin, kuş ve memelilerin boyun bölgesinin sonraki gelişimleri için bir somatik program olduğunu söyleyebiliriz (Mayr 1994).</p>

  <p>Bu açıklamada yer alan “somatik program” terimi yeni olsa da, açıklama yüz yıldan daha eskiye dayanıyor. Gelişimin herhangi bir aşamasının kısmen daha önceki aşamalarca denetlendiği savı, uzun zamandan beri gelişim biyolojisinin temel fikirlerinden biridir. Böylece, idealist morfolojinin tipolojik düşüncesinden kurtulma zorunluluğu dışında, rekapitülasyon konusunda bir gizem bulunmamaktadır.</p>

  <p>Organizma gruplan arasındaki birçok karışıklık ve değişikliğe rağmen, embriyonik tabakaların oluşum ve gelişiminde (gastru-lasyon) yansıdığı şekliyle hayvanların ilk gelişim dönemi tüm kollar arasında büyük bir benzerlik gösterir. Ben, bu aşamanın atasal bir koşulun rekapitülasyonunu temsil edebileceği fikrini düşünmeden edemiyorum. Haeckel’in abartılı kuramları bu düşünceyi popüler olmaktan çıkardı. Ancak gerçekçi ve pratik bir bakış açısı bile beni farklı ve daha üstün bir açıklamaya yöneltmiyor.</p>

  <p><span style="font-style:italic;">Evrimsel ilerlemeler nasıl gerçekleşir?</span></p>

  <p>Gelişimsel sistem o kadar sıkı örülmüştür ki biyologlar sık sık genotipteki “bağıntı ”dan (kohezyon) söz ederler. Evrimciler için çözülmesi gereken sorunlardan biri bu bağıntının nasıl geliştiği, diğeri ise bu bağıntının yeni ve büyük evrimsel ilerlemeleri mümkün kılmak için nasıl bozulduğudur.</p>

  <p>1953’te önerdiğim bir modele göre evrim, büyük ve kalabalık türlerde görece yavaş ilerlediği halde, küçük ve çevrede yalıtılmış olarak kalan kurucu popülasyonlarda çok daha hızlı gerçekleşir.<sup>12</sup> Gelişim açısından açıklamak gerekirse bu, büyük ve kalabalık türlerin gelişimsel olarak kararlı, buna karşın küçük, kurucu popülasyonların kararlılıktan yoksun oldukları ve bu kararsızlık sayesinde hızlı bir genetik yeniden yapılanmayla yeni bir fenotipe çabucak yönelebildikleri anlamına geliyor. El-dredge ve Gould (1972) “kesintili dengeler” (“punctuated equ-ilibria”) ibaresini kullanarak bu modeli kabul etti ve kalabalık türlerin gelişimsel durağanlığının milyonlarca yıl sürebileceğini öne sürdü. Daha sonraki araştırmalar bu iddianın gerçekten de birçok tür için doğru olduğunu saptamıştır. Bu model kesin bir biçimde, makroevrimde gelişimin önemli olduğunu vurgulamaktadır, ancak belirli türlerin genotiplerinin çok kararlı olmasına karşın başka bazı türlerin hızlı evrimsel değişikliğe uğramasının nedenini açıklamaz. Bu farklılık, bugün bile açıklık kazanmış değildir.</p>

  <p>Bu model, Fisher ve Haldane tarafından 1930 larda önerilen modelin neredeyse tam tersidir. Fisher ve Haldane'e göre, evrimsel değişimin hızı, bir popülasyon ya da türün genetik varyasyonu ile karşılıklı ilişki içindedir ve bu nedenle bir tür ne kadar büyük ve kalabalıksa o kadar hızlı evrimleşir. Sonraki tüm araştırmalar Fisher-Haldane tezini kesin olarak çürütmüştür. Benim karşıt yorumuma göre ise bir tür ne kadar kalabalıksa, o ölçüde durağan etkileşimlere tabidir ve yeni bir mutasyon veya rekombinasyonun (yeniden birleşim) türün tamamına yayılması daha uzun zamanda gerçekleşir ve dolayısıyla evrimin ilerleyişi daha yavaş olur. Daha az sayıda bireye sahip olduğu için daha az örtülü varyasyona sahip bir kurucu popülasyon ise, başka bir genotipe ya da bir benzetme kullanmak gerekirse, başka bir uyumsal zirveye geçişe daha hazırdır ve bu geçiş daha hızlı olur. Popülasyon ve türlerin evrimsel hızlarında mutasyon veya genetik rekombinasyonların neden olduğu değişim "heterokroni" olarak adlandırılır.</p>

  <p>Gelişimsel süreçlerin hiyerarşisi içinde her basamakta önemli öçüde genetik varyasyonun olduğu, günümüzde artık çok iyi bilinmektedir. Milkman (1961) tek bir fenotipik özelliğin ifade edilmesi için doğal bir popülasyon içinde ne kadar çok gizli genetik varyasyonun bulunabildiğini güzel bir biçimde göstermiştir. Bu tür varyasyon, doğal seçilimin gelişim süreçlerini etkilemesine izin verir. Birçok morfolojik özelliğin fizyolojik süreçlerle sıkı bir ilişki içinde olduğu kesindir. Çok yönlü fenotipik etkiye sahip (pleitropik) bu fizyolojik süreçler üzerindeki seçici baskı, başka şekilde açıklaması mümkün olmayan morfolojik değişimlerden sorumludur.</p>

  <p>Gelişim biyologları farklı coğrafi ırklar ve yakm akraba türlerdeki gelişim süreçlerinde gözlenen değişimleri karşılaştırarak, yakm akrabalarda hangi gelişimsel değişimlerin mümkün olduğunu, hangilerinin mümkün olmadığını gösterebilirler. Bu gibi çalışmalar için ne yazık ki gelişim biyologlarının geleneksel metodolojisi olan tipolojik düşünceye, aslında tercih edilmese de izin verilmektedir. Bu gibi araştırmalarda Danvin’in popülasyon düşüncesine çok seyrek olarak gereksinim duyulmuştur. Waddington gibi az sayıdaki araştırıcı değişkenliğin varlığını kabul etmekle birlikte, gelişim biyologları arasında popülasyon düşüncesinin benimsenmesi yavaş gerçekleşmektedir. Geçmişte gelişim biyologları analizler yapmak için laboratuvarda model sistemlere -civciv, kurbağa, sirke sineği- yönelmiş ve fenotipten doğrudan doğruya gen düzeyine geçmişlerdir. Bu araştırıcılar yakın zamana kadar, coğrafi varyasyon adı verilen, makroev-rimsel olayların çoğunun başlamasından asıl sorumlu olan yoldan yararlanmakta başarısız oldular.</p>

  <p>Bununla birlikte biyolojinin başka hiçbir dalında, yaşam bilimlerinin farklı açıklayıcı yönleri gelişim biyolojisinde olduğu kadar örneklenmemiştir. Bu disiplin her genin gelişim sürecine yaptığı katkıyı belirleme amacını taşıdığı için, büyük ölçüde analitiktir (hatalı da olsa çoğunlukla indirgemeci olarak sıfatlandırılır). Aynı zamanda, açık şekilde bütünsel bir yaklaşım içindedir; çünkü gelişim bütün bir organizmanın etkileşimine bağlıdır ve bu durum genlerle dokular arasındaki etkileşimle kendini gösterir. Genetik programın deşifre edilmesi ontogenetik süreçlerin yakın nedenselliklerini temsil ettiği halde, genetik programın içeriği nihai (evrimsel) nedenselliklerin sonucudur. Canlılar dünyasını çekici ve güzel kılan da bu etmenlerin ve nedenlerin zenginliğidir.<sup>13</sup></p>

  <p>IX. Bölüm</p>

  <p><a id="bookmark1"></a><span style="font-weight:bold;">"Niçin?” Soruları: Organizmaların Evrimi</span></p>

  <p>Ortaçağda ve neredeyse Darvvin’in yaşadığı döneme kadar, Dünya nın değişmez ve kısa bir geçmişe sahip olduğuna inanılıyordu. Ancak Hıristiyanlığa ait bu dünya görüşünün inanılırlığı, birkaç alanda gerçekleşen bir dizi bilimsel gelişmeyle çoktan sarsılmış bulunuyordu. Bunların ilki, Dünyayı ve onun üzerinde yaşayanları kozmosun merkezinden uzaklaştıran ve dolayısıyla Incil’deki her cümlenin harfi harfine yorumlanmaması gerektiğini gösteren Kopernik Devrimi ydi. İkinci gelişme, jeologların yaptığı araştırmaların Dünya nın çok yaşlı olduğunu ortaya çıkarması ve üçüncü gelişme ise soyu tükenmiş fosil hayvanların bulunuşuyla, yeıyüzündeki canlıların Yaratılış'tan beri değişmemiş olduğuna olan inancın çürütülmesiydi.</p>

  <p>Dünyanın kısa bir geçmişe sahip ve değişmez olduğu fikrini zayıflatan bu ve başka pek çok kanıta rağmen (ve hatta Buffon,</p>

  <p>Blumenbach, Kant, Hutton ile Lyell’in yazılarında ve La-marck’m aşamalı değişim üzerine yetkinleşmiş kuramında bu konudaki kuşkular belirtilse de), az ya da çok Incil'e dayanan bu dünj^a görüşü 1859'a kadar varlığını korudu. Bu, sadece sıradan insanlar arasında yaygın bir görüş değildi, çoğu doğacı ve felsefeci de bu görüşü benimsiyordu. Uzun geçmişe sahip, sürekli değişen bir Dünyayı öneren evrimciliğin tümüyle yerleşmesine kadar bir dizi gelişmenin gerçekleşmesi gerekti. Belki bugün bize garip görünebilir, ancak evrim kavramı Batı dünyasına yabancıydı.</p>

  <p><a id="bookmark2"></a><span style="font-weight:bold;">“Evrim'in Çeşitli Anlamları</span></p>

  <p>“Evrim” sözcüğü, embriyonik gelişimi ön oluşum kuramıyla açıklamak için bu sözcüğü kullanan Charles Bonnet tarafından bilim dünyasına sunuldu (bkz. VIII. Bölüm), ancak sözcük gelişim biyolojisinde artık bu anlamda kullanılmamaktadır. Evrim, ayrıca yeryüzündeki yaşam tarihinin üç kavramı için kullanılmıştır ve bu kavramlardan biri için hâlâ kullanılmaktadır.</p>

  <p><span style="font-style:italic;">Transmutasyonal evrim</span> yeni bir bireyin büyük bir mutasyon ya da sıçrama yoluyla aniden ortaya çıkmasını ifade eder. Bu bireyden türeyen nesiller, yeni bir türün öncülüğünü yaparlar. Sıçramayı temel alan fikirler -evrimsel anlamda kullanılmamakla birlikte- Eski Yunanlılar dan başlayarak Maupertuis’e (1750) kadar savunulmuştur. <span style="font-style:italic;">Türlerin Kökeni</span>'nin basımından sonra bile, Darwin'in arkadaşı T. H. Huxley’in de aralarında olduğu çok sayıda evrimci, doğal seçilim kavramını kabul edemediği için sıçramak evrimi savunan kuramları benimsemiştir.</p>

  <p>Buna karşın <span style="font-style:italic;">transformasyona1 evrim,</span> söz gelimi döllenmiş yumurtanın bir ergine dönüşümü gibi, bir nesnenin aşamalı değişimini ifade eder. Bütün yıldızlar transformasyonal evrime tabidir; sarı bir yıldızken kırmızı bir yıldıza dönüşmeleri gibi. Tektonik güçlerin etkisiyle bir dağ sırasının yükselişi ya da erozyon sonucu dağların ortadan kalkması gibi cansız dünyadaki hemen hemen her değişim -eğer yönlendirilmişse- bu özelliktedir. Darvvin’den önce Lamarck'ın canlılar dünyası için öne sürdüğü evrim kuramı da transformasyonaldi. Lamarck’a göre evrim, tekhücreli basit ve yeni bir organizmanın kendiliğinden oluşumundan ve bunun daha yüksek ve mükemmel bir türe doğru aşamalı olarak değişiminden oluşuyordu. Lamarck’ın 1809’da yayınladığı <span style="font-style:italic;">Philosophie Zoologique</span> (Zooloji Felsefesi) adlı eserinde anlattığı şekliyle transformasyonal evrim kuramı bir dönem yaygın olarak benimsense de dünyanın büyük kısmında yerini Darwin in kuramına bırakmıştır.</p>

  <p><span style="font-style:italic;">Varyasyonal evrim,</span> Darwin’in doğal seçilim yoluyla evrim kuramında ileri sürülen kavramdır. Bu kurama göre, her kuşakta çok büyük miktarda genetik varyasyon gerçekleşmekte, ancak çok sayıda yavrunun sadece küçük bir kısmı hayatta kalarak çoğalabilmektedir. Çevreye en iyi uyum sağlayabilen bireyler, hayatta kalma ve bir sonraki kuşağı oluşturma olasılığı en yüksek olanlardır. (1) Çevresel değişimlerle en iyi şekilde başe-debilen genotiplerin sürekli seçilimi (ayrımlı hayatta kalma), (2) popülasyondaki yeni genotipler arasındaki rekabet ve (3) genlerin sıklığını etkileyen rasgele süreçler nedeniyle her popü-lasyonun oluşmasında sürekli bir değişim vardır ve bu değişim evrim olarak adlandırılır. Tüm bu değişimler genetik olarak biricik bireylerin oluşturduğu popülasyonlarda gerçekleştiği ve popülasyonlar genetik olarak yeniden yapılandırıldıkları için evrim aşamalı ve sürekli olmak zorundadır.</p>

  <p>Darwin daha önceki yazılarında (Not Defterleri) evrimin iki boyutunun zaman ve mekân olduğunun farkındaydı. Zaman içinde gerçekleşen transformasyon (filetik evrim), uyumluluktaki değişimlerle ilgilidir. Söz gelişi, belirli bir tür yeni özellikler kazandığında gerçekleşen durum budur. Ancak bu kavram tek başına olağanüstü çeşitlilikteki organik 3^aşamı açıklayamaz, çünkü tür sayılarının artışını açıklamaya izin vermez. Mekân içinde gerçekleşen transformasyon (soyların türleşmesi ve çoğalması), çok sayıda yeni popülasyonun atasal popülasyonun yerleşim alanı dışında kurulması ve bunların yeni türlere ve do-</p>

  <p><img alt="" src="../Images/main-9.jpg" style="width:21pt;height:42pt;" /></p>

  <p>ğal olarak daha yüksek taksonlara doğru değişimiyle ilgilidir. Tür sayılarının bu artışı türleşme olarak adlandırılır.</p>

  <p>Lamarck’m, evrimin coğrafi yönüyle ilgili söyleyecek bir şeyi yoktu ve aslına bakılırsa, transformasyonu savunan ve kendiliğinden oluşumu kabullenmiş biri olarak, “Türler nasıl çoğalır?" sorusunun farkında olmadığı görülüyor. Darvvin bile bu konuyu daha sonraki yazılarında göz ardı etmiştir. Darwin in yaşadığı dönemde ve sonraki yıllarda paleontologlar uzun süre filetik evrimin geçerli tek evrim tipi olduğu fikrine saplanıp kaldılar. Ancak 1930’lu ve 19401ı yıllarda Dobzhanksky ve Mayr’ın çalışmalarıyla, evrimin zaman içinde olduğu kadar mekan içinde de gerçekleşen bir transformasyon olduğu ve bir soy içindeki uyum değişimleri kadar, türleşme yoluyla organik çeşitliliğinin ortaya çıkışının da evrimsel biyoloji açısından önemli olduğu vurgulanmıştır.</p>

  <p>Darvvin, <span style="font-style:italic;">Türlerin Kökeni</span>’nde varyasyonal evrimin farklı yönlerine ilişkin beş temel kuram oluşturdu: (1) Organizmalar zaman içinde sürekli evrimleşirler (biz bunu evrim kuramı olarak tanımlayabiliriz). (2) Farklı organizma çeşitleri ortak bir soydan türemiştir (ortak soy kuramı). (3) Türlerin sayısı zaman içinde artar (türlerin çoğalması kuramı veya türleşme). (4) Evrim, popülasyonların aşamalı değişimiyle oluşur (süreklilik kuramı). (5) Evrimin mekanizması, çok sayıda biricik birey arasında hayatta kalma ve üreme açısından farklılıklara yol açan, kısıtlı kaynaklar için rekabettir (doğal seçilim kuramı).</p>

  <p><a id="bookmark3"></a><span style="font-weight:bold;">Kendi İçinde Darvvin'in Evrim Kuramı</span></p>

  <p>Darwin <span style="font-style:italic;">Türlerin Kökeni</span> nde hayvanların zaman içinde ev-rimleştiği kuramını destekleyen çok sayıda kanıt sundu. Sonraki yıllarda biyologlar böyle bir evrimin gerçekleştiğine ilişkin başka kanıtlar aradılar ve kuramı destekleyici çok sayıda kanıt bulmanın yanı sıra kuramın aksini kanıtlayan hiçbir veriyle karşılaşmadılar. Darvvin zamanından bu yana bu kanıtlar o kadar artmıştır ki artık biyologlar evrimi bir kuram olarak değil, tıpkı</p>

  <p>Dünya nın Güneş etrafında dönüşü ve yassı olmayıp yuvarlak oluşu gibi tartışmasız bir olgu olarak kabul ediyorlar. Dobz-hansky'nin belirttiği gibi, “Evrimin ışığı olmaksızın biyolojide hiçbir şeyin anlamı yoktur.” Evrimi tartışmasız bir olgu olarak kabul ederek, artık hiçbir evrimciler daha ileri kanıtlar bulmak için zaman harcamıyorlar. Sadece yaratılışcılarm görüşlerini çürütmek gerektiğinde, evrimi doğrulayıcı güçlü kanıtlardan oluşan yüz otuz yıllık birikimi kullanmak için zahmete giriyorlar.</p>

  <p><span style="font-style:italic;">Yaşamın kökeni</span></p>

  <p>Darvvin’e ilk karşı çıkanların evrim kuramına itirazlarından biri, bu kuramın organizmaların birbirlerinden türemiş olduğunu açıklamış olmakla birlikte, yaşamın cansız maddeden nasıl oluştuğunu açıklamamış olmasıydı. Louis Pasteur ve diğerlerinin oksijen açısından zengin bir atmosferde kendiliğinden oluşumun olanaksız olduğunu gösteren araştırmaları, yaşamın doğal nedenlerle oluşamayacağı ve doğaüstü bir kökeni, yani bir Yaratıcı yı gerektirdiği fikrini güçlü bir biçimde destekler görünüyordu.</p>

  <p>Daha sonraları, dünyanın yaşamın başladığı ilk dönemlerindeki atmosferde bugünkünden farklı olarak oksijen bulunmadığı (veya az miktarda bulunduğu) ortaya çıkarılmıştır.<sup>1</sup> Stanley Miller (1953) tarafından yapılan deneyler, laboratuvarda dar boyunlu bir şişe içindeki metan, amonyak, hidrojen ve su buharı içeren gaz karışımı elektrik boşalımlarına maruz bırakıldığında, amino asitler, üre ve diğer organik moleküllerin oluştuğunu gösterdi. Bu organik moleküller oksijenden yoksun bir atmosferde birikebilmiştir ve benzer moleküller göktaşları içerisinde ve yıldızlararası uzayda da bulunmuştur.</p>

  <p>Yaşamın ve özellikle proteinler ve RNA’nın bu organik molekül karışımından nasıl ortaya çıkmış olabileceği üzerine çok sayıda hipotez bulunmaktadır. Yaşam öncesine ait bu senaryoların bazıları oldukça ikna edicidir. Ancak ara aşamalara ait herhangi bir kimyasal fosilin yokluğunda hangi senaryonun doğru olduğunu saptama olanağımız hiçbir zaman olmayabilir. İlk ortaya çıkan organizmaların heterotrof (diğerbeslek) olmaları, yani çevrede bulanan ve yaşamın öncesinde oluşmuş organik bileşikleri kullanmış olmaları gerekir. Organizmalar protein ve nükleik asitler gibi büyük makromolekülleri kurmak zorundaydılar, ama amino asitleri, purinleri, pirimidinleri ve şekerleri yeni baştan (c/e <span style="font-style:italic;">novo</span>) sentezlemeleri gerekmiyordu. Doğal olarak oluşmuş en basit bileşikler, polimerleri ve sonunda daha karmaşık yapılı bileşikleri oluşturmak üzere birbirleriyle tepkimeye girdiler.</p>

  <p>Yaşamın kökeni konusu son derece karmaşık olmakla birlikte, artık Darwin sonrası dönemin ilk zamanlarında olduğu gibi bir sır değildir. Gerçekten de artık, yaşamın cansız maddeden kök salmasını fiziksel ve kimyasal yasalar ışığında açıklamanın önünde temel bir güçlük bulunmamaktadır.</p>

  <p><a id="bookmark4"></a><span style="font-weight:bold;">Darvvin’in Ortak Soy Kuramı</span></p>

  <p><span style="font-style:italic;">Beagle</span> adlı gemiyle yaptığı yolculuktan 1830’lardaki dönüşünün ardından Darvvin, Galâpagos Adaları’ndaki üç papağan türünün Güney Amerika anakarasındaki tek bir papağan türünden türemiş olması gerektiği sonucuna varmıştı. Buna göre, bir tür çok sayıda başka türe başlangıç oluşturabiliyordu. Bu buluş, bütün papağanların ortak bir soydan türemiş olmalarına benzer şekilde, bütün ötücü kuşların, bütün kuşların, bütün omurgalıların, bütün hayvanların ve nihayet tüm yaşamın ortak bir soydan türemiş olduğunu varsaymak için küçük bir adımdı. Tüm organizma grupları, bir tane ortak atasal türden türemişti. Dar-win’in bu kuramındaki yenilik, dallanan bir soyağacı önermesidir. Bu soyağacı, on sekizinci yüzyılda geniş ölçüde destek bulan, tek ve doğrusal bir merdiven şeklindeki varlık zinciriyle tezat oluşturuyordu.</p>

  <p>Darvvin in kuramı ikna ediciydi; çünkü o zamana kadar sadece Dünya nın garip yönlerine örnek olarak ya da Yaratıcı'nın planına kanıt olarak kaydedilmek zorunda kalınmış çok sayıda biyolojik olguya bir açıklama getiriyordu. Her şeyden önce,</p>

  <p><img alt="" src="../Images/main-10.jpg" style="width:20pt;height:12pt;" /></p>

  <p>Darvvin'in ortak soy kuramı Cuvier ve Owen gibi karşılaştırmalı anatomicilerin bulgularını açıklıyordu. Bu bulgular, organizmaların ortak bir plana (yapısal tip veya morfotip) göre yapılandırılmış ve iyi tanımlanmış gruplara ayrıldıklarını ve bu ortak planın her grup için belirli bir ilk örneği (arketip) yeniden kurmaya izin verdiğini gösteriyordu. Ortak soy aracılığıyla evrim kuramı Linnaeus hiyerarşisinin kökenini açıkladığı gibi, organizmaların aşamalı olarak bütün kıtalara dağılışlarını ve yeni yerleştikleri alanlara uyum sağlayarak yayılışlarını dikkate alarak, biyotanm coğrafi dağılım şemasını da, son derece ikna edici biçimde açıklıyordu.</p>

  <p>Ortak soy kuramı sahip olduğu olağanüstü açıklayıcı güçle, <span style="font-style:italic;">Türlerin Kökeni</span>’nin yayınlanmasından itibaren Darvvin'in evrim düşüncesinin kuramsal omurgası haline gelmiştir. Gerçekten de karşılaştırmalı anatomi, karşılaştırmalı embriyoloji, sistematik ve biyocoğrafyanın ortaya koyduğu ortak soyun kanıtları o kadar ikna ediciydi ki ortak soy aracılığıyla evrim, <span style="font-style:italic;">Türlerin Kökeni</span>’nin basımını izleyen ilk on yıl içinde biyologların birçoğu tarafından kabul edildi.</p>

  <p>Darvvin, “bitki ve hayvanlarımızın tümü, önce hayat verilen tek bir formdan türemiştir" demiş olsa bile, başlangıçta ortak köken fikrinin ne derece genişletilebileceği konusu oldukça tartışmalıydı. Kısa süre içinde, gerçekten de hayvan ve bitki özelliklerini bir arada içeren protistler keşfedildi. Öyle ki bu ara formlardan bazılarının sınıflandırılması bugün bile tartışmalıdır. Ortak soy kuramının temel taşı, moleküler biyologların, çekirdek içermeyen bakterilerin bile protistler, mantarlar, hayvanlar ve bitkiler gibi genetik şifre içerdiğini ortaya çıkarmalarıyla yirminci yüzyılda konuldu.</p>

  <p>Ortak soy kuramı taksonomi üzerinde olağanüstü bir itici etkide bulunmuştur (bkz. VII. Bölüm). Kuram, her organizma grubunun ve özellikle yalıtılmış halde olanların en yakın akrabasının bulunması için gayret edilmesi ve bunların ortak atalarının saptanması gerektiğini öne sürüyordu. Bu öneri bitkiler-</p>

  <p>den çok hayvanlar için anlamlıydı ve Darvvin’in yaşadığı döne-mi izleyen yıllarda zoologların en çok ilgilendikleri uğraş filoge-niler oluşturma oldu. Ortak soy kuramı özellikle her yapı ve organın bir akraba veya olası atasal organizmadaki karşılığıyla kökendeş olma ihtimali üzerine yapılan karşılaştırmalı araştırmaları hızlandırdı. Bir yapının başka bir organizmadaki yapıyla kökendeş olduğunu söyleyebilmek için, her iki yapının bu iki organizmanın yakm geçmişteki olası ortak atasındaki ilgili yapıdan filogenetik olarak kök almış olması gerekiyordu. Herhangi iki grup arasındaki akrabalık -örneğin kuşlar ve sürüngenler arasında olduğu gibi- bu yöntemle saptanınca, araştırıcılar ortak atanın neye benziyor olabileceğini tahmin etmeye çalışıyorlardı. Kısmen kuş kısmen de sürüngen özellikleri taşıyan bir fosil olan <span style="font-style:italic;">Archaeopteryx’\n</span> 1861de bulunuşunda olduğu gibi fosil kayıtlarında bir “kayıp halka” bulunduğunda büyük bir sevinç yaşanıyordu. <span style="font-style:italic;">Archaeopteryx</span> kesin olarak bu iki grubun doğrudan atası olmak zorunda değildir; dönüşümün hangi aşamalarla cereyan etmiş olabileceğini göstermektedir.</p>

  <p>Bu çalışmalar, embriyolar üzerine yapılan karşılaştırmalı çalışmalarla genişletildi ve kısa süre içinde, Ernst Haeckel in özellikle vurguladığı, bireysel gelişimin (ontogenez) seyrinin çoğunlukla atasal bir grubun geçirmiş olduğu aşamalara benzer aşamaları izlediği bulundu. Örneğin, bütün karasal dört ayaklılar (tetrapodlar) gelişimleri sırasında solungaç yayı içeren bir evreden geçerler. Böylece kendi balık atalarının solungaç gelişimini yinelemiş olurlar. Rekapitülasyon kuramının ılımlı bir versiyonu, hayvanların ontogenezleri sırasında atalarının ergin aşamalarını yineledikleri düşüncesinin yanlışlığına rağmen, önemli ölçüde geçerlidir (bkz. VIII. Bölüm).</p>

  <p>Zamanla hayvanlar için güvenilir bir filogenetik ağaç oluşturmak mümkün oldu. Moleküler kanıtların yardımıyla bugün botanikçiler de aynı şeyi bitkiler için gerçekleştirme yolundadır. Son olarak, bu yöntem prokaryotlara da uygulandı ve Woese tarafından bu grubun iki ana dalı -eubacteria ve archaebacteria-</p>

  <p><img alt="" src="../Images/main-11.jpg" style="width:18pt;height:11pt;" /></p>

  <p>içerdiği gösterildi. Bu bulgular, tüm organizmaların yeniden sınıflandırılmasına yönelik bir önerinin yolunu açmaktadır (bkz. VII. Bölüm).</p>

  <p><span style="font-style:italic;">insanların kökeni</span></p>

  <p>Ortak soy kuramının belki de en önemli sonucu insanoğlunun konumundaki değişim oldu. Dinbilimciler ve felsefeciler açısından insan, diğer tüm canlılardan ayrı bir yaratıktı. Aristoteles, Descartes ve Kant, diğer felsefi düşünceleri açısından bir-birleriyle fikir ayrılığı içinde olsalar da, bu konu üzerinde hemfikirdiler. Darwin, <span style="font-style:italic;">Türlerin Kökeni</span>’nde amacını ihtiyatlı bir biçimde şöyle dile getiriyordu: “insanoğlunun kökeni ve tarihine ışık tutulacaktır.” Ancak, Haeckel (1866), Huxley (1863) ve 1871 de Darvvin, insanların maymun benzeri bir atadan evrim-leşmiş olması gerektiğini kesin bir biçimde ispatlamış ve böyle-ce türümüzü hayvanlar âleminin filogenetik ağacına yerleştirmişlerdir. Bu, İncirin ve çoğu felsefecinin koruduğu insan merkezli geleneği sona erdirmiştir.</p>

  <p><a id="bookmark5"></a><span style="font-weight:bold;">Darwin'in Tür Sayılarının Artmasına İlişkin Kuramı</span></p>

  <p>Biyolojik tür kavramına göre, üreme açısından yalıtılmış po-pülasyon toplamları tür olarak tanımlanır. Üremeyle ilgili bu yalıtımı, geleneksel olarak yalıtım mekanizmaları olarak adlandırılan, kısırlık engelleri veya davranışsal uyuşmazlıklar gibi belirli tür özellikleri etkiler. Bu mekanizmalar, yayılış alanları ör-tüşen farklı türlerin birbirleriyle çiftleşmelerini engeller. Türleş-meyle ilgili sorun, popülasyonların bu gibi yalıtım mekanizmalarını nasıl kazandığı ve aşamalı olarak nasıl e vrimleştiğini açıklamaktı.<sup>2</sup> Üzerinde neredeyse evrensel bir fikir birliği olan nokta, yaygın türleşme sürecinin coğrafi (ya da allopatrik) türleşme olduğudur. Coğrafi türleşme, coğrafi olarak yalıtılmış popülas-yonların genetik olarak farklılaşması demektir. Bu olay iki şekilde gerçekleşir: Dikopatrik türleşme ve peripatrik türleşme.</p>

  <p>Dikopatrik türleşmede, daha önce kesintisiz yayılış gösteren popülasyonlar, yeni ortaya çıkan bir engelle (bir dağ silsilesi, bir körfez veya bitki örtüsünün neden olduğu bir kesinti) birbirlerinden ayrılmak zorunda kalırlar. Birbirlerinden ayrılan iki po-pülasyon, kromozomal uyuşmazlıklarda olduğu gibi ya kesin olarak rastlantıya bağlı, ya eşeysel seçilim sonucunda davranıştaki bir işlev değişikliği (bkz. aşağıda) ya da bir ekolojik kaymanın aniden ortaya çıkan yan ürünü olarak, genetik açıdan zamanla daha fazla farklılaşırlar. Sözü edilen popülasyonlar tekrar birbirleriyle yakın temasa geçtiklerinde, bu farklılığa bağlı olarak, farklı türler gibi davranmalarına neden olan yalıtım mekanizmaları kazanırlar. Birçok yalıtım mekanizmasının, yeni türlerin tekrar temasa geçmelerinden önceki zaman sürecinde evrimleştiği kesin gibidir, ikinci kez temasa geçilmesinden sonra, yalıtımda bazı ince ayarlar olabilir; ancak temel yalıtım faktörü temasın gerçekleşmesinden önce başlamıştır.</p>

  <p>Peripatrik türleşmede, bir kurucu popülasyon daha önceki türün yayılış alanının dışına yerleşir. Döllenmiş tek bir dişi ya da sadece birkaç bireyle kurulan böyle bir popülasyon, atasal türdeki genlerin sadece küçük bir yüzdesini ve genellikle alışılmadık bir birleşimini içerecektir. Bununla eşzamanlı olarak bu popülasyon, değişen fiziksel ve canlı çevre nedeniyle yeni ve güçlü bir dizi seçilim baskısına maruz kalacaktır. Böyle bir kurucu popülasyon büyük bir genetik değişime girerek hızlı bir şekilde türleşebilir. Bunun yanı sıra bu kurucu popülasyon dar bir genetik temele dayandığı ve büyük ölçekli bir genetik yeniden yapılanmaya uğradığından ötürü, yeni evrimsel hareketleri üstlenmek için özellikle uygun bir konumdadır. Bu evrimsel hareketler içinde, makroevrimsel gelişimlere yol açabilecek olanlar da vardır.</p>

  <p>Coğrafi türleşmenin bu iki biçimine ek olarak başka senaryolar da önerilmiştir ve bunların bir kısmı aslında gerçekleşebilir niteliktedir. Bu süreçler içinde gerçekleşmesi en olası olanı sim-patrik türleşmeyle, yani atasal türe ait bireylerin hareket alanı içindeki ekolojik bir özelleşmeye bağlı olarak yeni bir türün başlamasıyla gerçekleşir. Gerçekleşmesi büyük ölçüde olanaksız görünen türleşme şekli, bir türün yayılış alanı içindeki ekolojik bir engelin iki tür arasında bir sınır oluşturmasıyla gerçekleşen parapatrik türleşmedir.</p>

  <p><a id="bookmark6"></a><span style="font-weight:bold;">Darvvin’in Aşamalı Gelişim Kuramı</span></p>

  <p>Darvvin tüm yaşamı boyunca, evrimsel değişimin aşamalı olma niteliğini vurguladı. Bu aşamalılık sadece Lyell’in birörnek-lilik kuramının (uniformitarianism) zorunlu sonucu değildi, Darvvin aynı zamanda yeni türlerin aniden ortaya çıkması fikrinin yaratılış iddiasına fazlasıyla teslim olmak gibi görüneceğini düşünüyordu. Belirli bir yerdeki her tür elbette diğer türlere karşı keskin bir biçimde sınırlanıyordu, ancak Darvvin coğrafi olarak temsili popülasyon, varyete veya türleri karşılaştırdığında, her yerde aşamalı gelişimin kanıtını görüyordu.</p>

  <p>Bugün evrimin popülasyonlar içinde gerçekleştiği ve eşeyli popülasyonların asla ani bir sıçramayla değil, sadece aşamalı bir biçimde değişebildiği, bizim için Darvvin için olduğundan çok daha açık hale gelmiştir. Poliploidi gibi bazı istisnalar bulunmaktadır; ancak bunlar, hiçbir zaman makroevrimde önemli bir rol oynamamıştır.</p>

  <p>Darvvin’in aşamalı gelişim kuramına çok sık yöneltilen eleştirilerden biri, bu kuramın tümüyle yeni organların, yapıların, fizyolojik yeteneklerin ve davranış biçimlerinin başlangıcını açıklayamadığıydı. Örneğin, körelmiş bir kanat uçma işlevini sergilemeden önce doğal seçilim aracılığıyla nasıl genişleyebil-mektedir? Darvvin bunun gibi evrimsel bir yeniliğin kazanılmasını mümkün kılan iki süreç önermiştir. Bunlardan biri, Severt-soff (1931) tarafından işlev genişlemesi olarak adlandırılan süreçtir. Gözlerin kökenini bu süreç için örnek verebiliriz. Böyle-sine karmaşık bir organ, doğal seçilim tarafından nasıl yaratılabilmiştir? Işık algılayabilen (fotoreseptör) organların en eskilerinin üst deri (epidermis) üzerindeki, ışığa duyarlı basit lekeler olduğu ve üst derinin kalınlaşmasıyla oluşan mercek benzeri bu pigmentin ve göze ait diğer bütün ikincil niteliklerin evrim süreci içinde aşamalı olarak eklendiği sonunda gösterilmiştir. Farklı omurgasız türlerinde göze ait çok sayıda ara aşama hâlâ mevcuttur. İşlev genişlemesine ilişkin buna benzer bir başka örnek, memelilerdeki ön kolun köstebeklerde, balinalarda ve yarasalarda olduğu gibi çeşitli değişikliklere uğramış olmasıdır.</p>

  <p>Bununla birlikte evrimsel yeniliklerin kazanıldığı tamamen farklı ve çok daha çarpıcı bir başka yol, yapının işlevinde bir değişimin ortaya çıkmasıdır. Bu durumda mevcut bir yapı, örneğin su piresinin (<span style="font-style:italic;">Daphnia</span>) duyargaları, yüzmeyi sağlayacak pedal işlevini de üstlenir ve yeni seçilim baskısı altında daha fazla genişleyerek değişikliğe uğrar. Kuşlardaki tüyler muhtemelen, sürüngenlerin ısının düzenlenmesine yardımcı olan pullarının değişikliğe uğramasıyla oluşmuş, ancak uçmayla bağlantılı olarak kuşların önkanat ve kuyruklarında yeni bir işlev kazanmıştır.</p>

  <p>İşlevlerin birbirini izlemesi sırasında bir yapı daima her iki işlevi de aynı zamanda gerçekleştirdiği bir aşamadan geçer. Su piresinin duyargaları duyu organı ve yüzme pedalıdır. İşlev değişikliğiyle ilgili en ilginç örneklerden bazıları davranış biçimleriyle ilişkilidir; örneğin, gagayla tüylerin düzeltilmesi bazı ördeklerde çiftleşmeye çağrıyla birleşmiş davranışlardır. Hayvanlardaki davranışsal yalıtım mekanizmalarının birçoğu büyük olasılıkla, yalıtılmış popülasyonlardaki eşeysel seçilim aracılığıyla başlamış ve yeni işlevlerini ancak, sözü edilen tür ilgili türlerle temas kurduktan sonra kazanmıştır.</p>

  <p><span style="font-style:italic;">Toplu soy tükenmeleri</span></p>

  <p>Toplu soy tükenmelerinin keşfi, Darwin'in aşamalı gelişim kuramına yöneltilen ikinci itirazı oluşturdu. Cuvier'den başlayarak doğal afetler kuramını savunanlar, daha önceki biyotanın büyük ölçüde ortadan kalktığı ve tamamen yok olmasa bile yerini yeni bir biyotaya bıraktığı çok sayıda toplu soy tükenmesinin yaşanmış olduğu konusunda ısrarlıydılar. Fosil kayıtları</p>

  <p>Permiyen ile Trias ya da Kretase Dönemi ile Tersiyer arasında çok sayıda büyük çaplı değişimlerin olduğunu gösterdi. Lyell'in <span style="font-style:italic;">Principles of Geology</span> (Jeolojinin İlkeleri) adlı eserinin temel amacı, doğal afetler kuramını çürütmek ve onun yerine Hut-ton un yeryüzü tarihinin aşamalı değişime tabi olduğu tezini koymaktı. Darvvin'in aşamalı gelişim kuramı, Lyell'in görüşünü yansıtıyordu. Toplu soy tükenmelerinin tam olarak doğal afetler kuramını savunanların tahmin ettiği yerlerde böylece güçlü bir biçimde belgelenmesi beklenmeyen bir gelişme oldu.</p>

  <p>Toplu soy tükenmeleri, Darwin'in önerdiği aşamalı değişime yol açan normal Danvinci varyasyon ve seçilim döngüsüyle ör-tüşen ve nadiren gerçekleşen felaketlerdir. Darvvin, tek tek türlerin ortadan kalkarak yerlerini yeni türlere bırakmasının yaşamın tarihi boyunca sürekli gerçekleştiğinin farkındaydı. Ancak arkaplandaki bu soy tükenmelerine ilaveten, aynı zamanda jeolojik zamanlar arasında sınır çizgileri oluşturmamıza yarayan, biyotanın büyük bir kısmının eşzamanlı olarak yok olduğu belirli dönemler olmuştur. Bunların en şiddetlisi, Permiyen Döne-mi’nin sonunda mevcut türlerin % 95'ten fazlasının tümüyle yok olduğu devre olmuştur.</p>

  <p>Toplu soy tükenmelerinin nedeninin ne olduğu konusu hâlâ tartışılmaktadır. Kretase Dönemi sonunda dinozorları ortadan kaldıran toplu soy tükenmesi, neredeyse kesin olarak, bir göktaşının yeryüzüne çarpması ve bunun neden olduğu iklimsel ve çevresel değişimlerin sonucuydu. Bu görüş ilk olarak 1980’de fizikçi Walter Alvarez tarafından ortaya atıldı ve bu tarihten itibaren pek çok destekleyici kanıt ortaya çıktı. Gerçekten de çarpmanın oluşturduğu krater Yucatân Yarımadası yakınlarında tespit edilmiştir. Toplu soy tükenmelerini göktaşı çarpmalarıyla ilişkilendirmeye yönelik diğer çabalar başarısız oldu. Bunların birçoğu, ya denizlerin kıyı tabanının boyutları ile okyanus akımlarının yönünü etkileyen tektonik olaylarla ya da iklimsel değişimlerle ilişkili görünüyor. Bu soy tükenmelerinin sıralanışında belirli bir düzen vardır ve bazı yazarlar, örneğin güneşin ışımasındaki kararsızlıklar gibi dünya dışı nedenler olabileceği şeklinde akla yatkın kuramlar önermişlerdir. Bununla birlikte, dünya dışı nedenlerle ilgili açıklamalara ait kanıtların birçoğu eleştirel çözümlemelere göğüs gerememiştir.</p>

  <p>Toplu soy tükenmelerine yol açan bir felakette hayatta kalabilecek kadar şanslı olan türler, bir kurucu popülasyonun üyelerine benzerler. Bunlar, tümüyle farklı bir biyotik çevre içindedirler ve yeni evrimsel yollara girebilirler. Bu olasılığın en görkemli örneği, memelilerin Tersiyer in başındaki yayılışlarında görülen patlamadır. Dinozorların soyu tükenmeden önce yüz milyon yıldan fazla bir süredir bulunan memelilerin bu yayılışı dinozorların ortadan kalkışıyla gerçekleşmiştir.</p>

  <p><a id="bookmark7"></a><span style="font-weight:bold;">Darvvin'in Doğal Seçilim Kuramı</span></p>

  <p>Darwin’in türlerin ortak bir atadan geldiğini savunan aşamalı evrim kuramının geniş çaplı kabul görmesinin ardından çok sayıda rakip kuram evrimsel değişimi hangi mekanizmanın etkilediği sorusunu yanıtlamaya çalıştı. Bu kuramları savunanlar, evrimsel sentez (bkz. aşağıda) döneminde, Darvvinci olmayan tüm açıklamaların tamamen çürütülüp geriye sadece Darvvin’in doğal seçilim kuramının kalmasına dek, yaklaşık seksen yıl boyunca birbirleriyle tartışmaya devam ettiler.</p>

  <p><span style="font-style:italic;">Evrimsel değişimle ilgili rakip kuramlar</span></p>

  <p>Darvvinci olmayan ya da Darwincilik karşıtı üç temel kuram ya da kuram toplulukları, sıçramalı evrim kuramı, teleolojik kuramlar ve Lamarckçı kuramlardır.</p>

  <p>Darvvin öncesi döneme egemen olan tipolojik düşüncenin bir sonucu olan sıçramak evrim kuramı, Darvvin’in çağdaşları T. H. Huxley ile Kölliger, Mendelciler (Bateson, De Vries, Johann-sen) ve diğer birkaç araştırıcı (Goldschmidt, Willis, Schinde-wolf) tarafından desteklenmiş ve evrimsel sentez dönemine kadar varlığını sürdürmüştür. Bu görüş, popülasyon düşüncesinin daha yaygın olarak benimsenmesi ve söz konusu bir sıçramak</p>

  <p><a id="bookmark8"></a><span style="font-weight:bold;font-style:italic;">r*</span></p>

  <p>türleşme sürecine ilişkin herhangi bir kanıt bulunamamış olması nedeniyle terk edilmiştir. Yeni türün bir sıçramayla başlaması eşeysel olarak üreyen organizmalarda sadece poliploidi ve başka bazı kromozomal yeniden yapılanmalar aracılığıyla gerçekleşir ve bunlar görece seyrek olan türleşme biçimleridir.</p>

  <p>Teleolojik kuramlar doğanın özünde tüm evrimsel soy çizgilerini daha fazla mükemmelliğe yönelten bir ilke olduğunu öne sürer. Berg’in nomogenez, Osborn’un aristogenez ve Teilhard de Chardin'in omega ilkesi gibi ortogenetik kuramlar teleolojik kuramlara örnek oluşturur. Evrimsel değişimin (birçok geri dönüşler dahil) rastlantısal olduğunun gösterilmesi ve kesintisiz ilerleyen değişimi mümkün kılacak herhangi bir mekanizmanın bulunmamış olması nedeniyle, bu kuramlar sonunda tüm taraftarlarını kaybettiler.</p>

  <p>Lamarckçı ve yeni-Lamarckçı kuramlara göre organizmalar evrim sırasında kazanılmış özelliklerin kalıtımıyla, yavaş yavaş değişime uğrar. Bu yeni özelliklerin, bunları kullanma ve kullanmamanın etkilerine bağlı olduğuna ya da daha açık ifadeyle, çevresel güçlerin bunlara neden olduğuna inanılıyordu. Lamarckçılık, aşamalı evrimi Mendelcilerin sıçramalı evriminden çok daha iyi açıkladığı için, evrimsel sentez ortaya çıkana kadar oldukça popülerdi. Aslına bakılırsa, 1930’lara kadar muhtemelen Darwincilerden çok Lamarckçı vardı.</p>

  <p>Lamarckçı kuramlara duyulan ilgi, genetikçilerin kazanılmış özelliklerin kalıtımının (“yumuşak kalıtım”) gerçekleşemeyeceğini, çünkü yeni kazanılmış fenotipik özelliklerin bir sonraki kuşağa geçirilemeyeceğini göstermeleriyle kayboldu. Yumuşak kalıtım kuramının aldığı son darbe, yirminci yüzyılda moleküler biyologların proteinlerde (fenotip) mevcut bilginin nükleik asitlere (genotip) aktarılamayacağını göstermeleri oldu. Moleküler biyolojide santral dogma olarak adlandırılan bu bulgu, Lamarckçı-lığa duyulan güvenin son kalıntılarını da yok etti. Bazı mikroorganizmaların (belki de protistlere kadar) dış koşullara bir tepki olarak mutasyona uğrama yeteneğine sahip olması olasılığı var-</p>

  <p>dır, ancak bu, mikroorganizmalar için doğrulansa bile, genoti-pin DNA’sı fenotipten çok fazla uzaklaşmış olan üstün yapılı organizmalar için asla geçerli olamaz.</p>

  <p><span style="font-style:italic;">Doğal seçilim</span></p>

  <p>Evrimsel değişimden sorumlu mekanizmanın Darwinci doğal seçilim olduğu, bugün biyologlar arasında neredeyse evrensel bir kabul görmektedir. Doğal seçilim iki basamaklı bir süreç olarak incelenebilir: Varyasyon ve uygun olanın seçilimi.</p>

  <p>İlk basamak, her kuşakta genetik rekombinasyonlar, gen akışı, rasgele etmenler ve mutasyonlar nedeniyle genetik varyasyonun ortaya çıkmasıdır. Varyasyon, açık bir biçimde Darvvin 'in fikirlerinde en zayıf halkayı oluşturuyordu. Yürüttüğü kapsamlı çalışmalar ve düşünsel çabalara rağmen Darvvin, varyasyonun kaynağını hiçbir zaman anlayamadı; varyasyonun doğasıyla ilgili, daha sonra Weisman ve 1900 den sonraki genetikçilerce düzeltilen bazı yanlış fikirlere sahipti. Bugün, genetik varyasyonun Darvvin'in düşündüğü gibi “yumuşak” olmadrğını, aksine “sert” olduğunu biliyoruz. Mendelci kalıtımın bireye özgü olduğunu, yani yumurta döllendiği zaman her iki ebeveynin genetik katkısının birbirine karışmayıp, ayrı ve değişmez kaldığını da biliyoruz. Nihayet, 1944 yılından beri, nükleik asitlerden oluşan genetik maddenin doğrudan fenotipe dönüştürülmediğini, sadece proteinlere ve fe-notipin diğer moleküllerine çevrilen (translasyon) bir genetik bilgi (“mavi kopya” veya program) olduğunu biliyoruz.</p>

  <p>Varyasyonun ortaya çıkmasının karmaşık bir süreç olduğu anlaşılmıştır. Nükleik asitler baz-çifti bileşimindeki değişimlerle mutasyona uğrayabilir ve bu mutasyonlar bol miktarda gerçekleşir. Bundan başka, eşeyli olarak üreyen organizmalarda gametlerin oluşumu (mayoz) sırasında, ebeveynlere ait kromozomların kırılıp yeniden bir araya geldiği bir süreç yer alır. Sonuç olarak ebeveynlere ait genotiplerin çok sayıda rekombinasyonu her yavrunun biricik olmasını garanti eder. Mutasyonda olduğu gibi rekombinasyon sürecinde de en çok rastlantının etkisi vardır.</p>

  <p>Mayoz sırasında, genlerin karışımının geniş ölçüde rasgele olduğu, doğal seçilim sürecine büyük bir rastlantı bileşeni katan tüm bir ardışık basamaklar dizisi bulunur.</p>

  <p>Doğal seçilimdeki ikinci basamak, uygun olanın seçilimidir. Bunun anlamı, yeni oluşturulmuş bireylerin (zigotların) hayatta kalış ve üremelerindeki farklılıklardır. Pek çok organizma türünde, her kuşaktaki bireylerin çok küçük bir oranı hayatta kalacak ve genetik bileşimine bağlı olarak belirli bireyler, geçerli koşullar altında diğerlerinden daha yüksek hayatta kalma ve üreme olasılığına sahip olacaktır. İstiridye ve diğer deniz canlılarında olduğu gibi, üreme evresinde her iki ebeveynin milyonlarca yavru ürettiği türlerde bile, popülasyonu durağan-durum frekansında sürdürmek için bu yavrulardan sadece ortalama iki tanesine gereksinim vardır ve bir sonraki kuşağın az sayıdaki bu öncülerinin hayatta kalışına rastlantı etmenleri büyük bir etkide bulunuyorsa, genetik özelliklerin hayatta kalış üzerine zaman içinde büyük bir katkı da bulunduğunda kuşku yoktur. Popülasyonun uyumluluğu bu şekilde kuşaktan kuşağa sürdürülür ve popülasyon, büyük değişkenlik gösteren yavrular arasında belirli genotipler tercih edileceği için çevredeki değişimlerle başa çıkabilecek yeteneğe sahip olur.</p>

  <p><span style="font-style:italic;">Rastlantı mı yoksa zorunluluk mu?</span></p>

  <p>Eski Yunanlılar’dan on dokuzuncu yüzyıla kadar, dünyadaki değişimlerin rastlantıya mı yoksa zorunluluğa mı dayandığı konusunda büyük bir anlaşmazlık hüküm sürdü. Bu eski bilmeceye parlak bir çözüm getiren kişi Darvvin oldu: Darvvin'e göre her ikisi de doğruydu. Değişikliğin ortaya çıkışında rastlantı baskınken, seçilimin kendisi büyük ölçüde zorunlulukla gerçekleşir. Ancak Darvvin’in “seçilim” (selection) terimini seçmesi bir talihsizliktir; çünkü bu terim, doğada kasıtlı olarak seçen bir etkenin olduğu fikrini çağrıştırmaktadır. Gerçekte, “seçilen” bireyler sadece, daha az uyum sağlamış ya da daha az şansı olan bireylerin popülasyondan çıkarılmasından sonra geriye kalanlardır. Bundan ötürü, seçilim teriminin “rasgele olmayan eleme” ifadesi ile değiştirilmesi önerilmiştir. Seçilim sözcüğü kullanılmaya devam etse de ve sözcüğü tercih edenlerin çoğunluğu evrimciler olsa da, hiç unutulmamalıdır ki sözcük aslında rasgele olmayan eleme anlamındadır ve doğada seçici bir güç bulunmamaktadır. Bu terimi basitçe, bazı bireylerin elenmesinden sorumlu olumsuz koşullar topluluğunu anlatmak için kullanıyoruz. Hiç kuşkusuz böyle bir “seçici güç” çevresel etmenler ile fe-notipik eğilimlerin bir bileşimidir. Darvvinciler bu terimi olduğu gibi kullandığı halde, evrim karşıtları genellikle bu terimlerin sözcük anlamlarına saldırırlar.</p>

  <p>Evrimcilerin, Darvvin in doğal seçilim yoluyla evrim kuramının daha önceki özcü ya da teleolojik kuramlardan ne denli kesin farklılıklar içerdiğini hakkıyla anlamaları çok yakın yıllarda olmuştur. Darvvin <span style="font-style:italic;">Türlerin Kök enini</span> yayınladığında doğal seçilimin varlığına ilişkin herhangi bir kanıta sahip değildi; bunun varlığını çıkarımlara dayandırıyordu. Darvvin’in kuramı şemada görüldüğü gibi beş tane olgu ve üç tane çıkarıma dayanıyordu. İlk üç olgu, popülasyonların katlanarak artma potansiyelleri, popülasyonlarda gözlemlenen durağan-durum kararlılığı ve kaynakların sınırlı oluşudur. Buradan çıkarılacak sonuç, bireyler arasında bir rekabetin (var olma mücadelesi) bulunması gerektiğidir. Diğer iki olgu, her bireyin biricikliği ile bireysel farklılıkların çoğunun kalıtılabilir olması, ikinci çıkarım olan hayatta kalıştaki farklılıklara (yani doğal seçilime) ve üçüncü çıkarım olan, bu sürecin kuşaklar boyunca sürmesinin evrimle sonuçlanacağı sonucuna götürür.</p>

  <p>Bates’in (1862) yenilebilir kelebekler ile bunların zehirli veya yenilebilir olmayan modelleri arasındaki yakın benzerliği ve birbirine koşut coğrafi varyasyonu göstermesi, Darvvin’i çok sevindirmiştir. Bates’in örneklediği bu benzerlik (mimikri) doğal seçilim için ilk kesin kanıt oldu. Bugün, binlerce olmasa bile yüzlerce kesin kanıt bulunmaktadır. Bunlar arasında en iyi bilinenler tarım zararlılarındaki tarım ilacı dirençliliği, bakteriler-</p>

  <p><img alt="" src="../Images/main-12.jpg" style="width:345pt;height:552pt;" /></p>

  <p>deki antibiyotik dirençliliği, endüstriyel melanizm, miksomoto-zis yapan virüsün Avustralya’da etkinliğini yitirmiş olması, orak-hücre geni ile kanla ilgili diğer genler ve sıtmadır.</p>

  <p>Doğal seçilim ilkesi öylesine mantıklı ve açıktır ki, günümüzde bu ilkeyi sorgulamak neredeyse imkânsız hale gelmiştir. Tek tek her durum için sınanabilecek ve gerçekten sınanması gereken şey, fenotipteki belirli bir bileşenin özellikleri üzerine doğal seçilimin ne ölçüde katkı sağladığıdır. Her özellik için sorulması gereken sorular şunlardır: Bu özelliğin evrimsel olarak ortaya çıkışı doğal seçilim tarafından kolaylaştırılmış mıdır? Bu özelliğin doğal seçilim tarafından tercih edilmesine yol açan hayatta kalışını sağlayan değer nedir? Burada sözü edilen şey uyuma yönelik programdır.</p>

  <p><span style="font-style:italic;">Eşeysel seçilim</span></p>

  <p>Hayatta kalışı kolaylaştırıcı özellikler, olumsuz iklim koşullarına (soğuk, sıcak, kuraklık) karşı daha fazla tolerans gösterilmesi, besin kaynaklarının daha iyi kullanılması, daha fazla rekabet edebilme yetisi, hastalık yapan etmenlere karşı daha fazla dirençlilik ve düşmanlardan kaçabilme yeteneğindeki artıştır. Bununla birlikte hayatta kalış tek başına, bir bireyin gelecek kuşağa genetik olarak katkıda bulunmasını sağlamaz.</p>

  <p>Evrimsel açıdan bakıldığında, bir birey hayatta kalmakla ilgili üstün niteliklere sahip olmasıyla değil, sadece daha verimli üreyebilmesi sayesinde daha başarılı olabilir. Bireylerin üreme nitelikleri nedeniyle kayırıldığı bu süreç Darwin tarafından “eşeysel seçilim” olarak adlandırılmıştır.</p>

  <p>Erkek cennet kuşlarının (paradiseidae) muhteşem sorguçları, tavuskuşunun kuyruğu ve geyiklerin gösterişli boynuzları Darwin’i özellikle etkileyen ikincil erkek cinsiyet özellikleriydi. Dişilerin bu gibi özellikleri dikkate alarak çiftleşebilecekleri eşi seçme yeteneğinin (“dişi seçimi” adı verilen süreç) eşeysel seçilimin önemli bir bileşeni olduğunu artık biliyoruz ve bu, muhtemelen erkeklerin dişilere yaklaşabilmek için rakiplerle rekabet yeteneğinden daha önemlidir. Dişilerin yavruların hayatta kalışına en üstün katkıyı yapabilecek erkekleri seçme yeteneğine sahip olduğu bazı durumlarda, eşeysel ve doğal seçilimin birbirlerinden tamamen bağımsız olmaları zorunlu değildir.</p>

  <p>Bunların ötesinde, yavruların rekabeti, ebeveynlik yatırımı gibi başka bazı yaşam hikâyesi olguları da vardır ve bu olgular, üreme başarısı üzerinde hayatta kalış üzerinde olduğundan daha fazla etkilidir. Bundan ötürü, üreme başarısı için yapılan seçim eşeysel seçilim teriminin anlattığından daha geniş bir kategori olarak karşımıza çıkmaktadır. Sosyobiyologlar tarafından yapılan çalışmaların çoğunu üreme başarısı için yapılan seçime ilişkin konular oluşturmaktadır.</p>

  <p><a id="bookmark9"></a><span style="font-weight:bold;">Evrimsel Sentez ve Sonrası</span></p>

  <p>Darwin’in <span style="font-style:italic;">Türlerin Kökeni</span>’nin yayımlanmasını izleyen seksen yıl boyunca Darvvinciler ile Darvvinci olmayanlar arasındaki tartışmalar giderek şiddetlendi. Mendel’in 1900 yılında genetik ilkeleri yeniden keşfetmesinin, varyasyon konusunu aydınlatma potansiyelinden dolayı taraflar arasında bir fikir birliği sağlayabileceği düşünülmüş olabilir; ancak bu, anlaşmazlığı daha da artırmıştır. İlk Mendelciler (Bateson, De Vries ve Jo-hannsen) popülasyon düşüncesi konusunda yetersizdiler ve aşamalı evrim ve doğal seçilimi reddettiler. Onlara karşı çıkan doğacı ve biyometristlerin durumu ise daha iyi değildi. Bunlar, Mendel’in göstermiş olduğu kısmi (particulate) kalıtımdan çok karışımsal (blending) kalıtımı kabul ettiler ve doğal seçilim ile kazanılmış özelliklerin kalıtımı arasında sıkışıp kaldılar. 1930’lu yılların başları gibi geç bir zamanda bile, çeşitli gözlemciler yakın gelecekte bir fikir birliğine varılacağı konusunda hâlâ bir umudun olmadığını düşünüyordu.</p>

  <p>Oysa fikir birliği için gerekli altyapı ortada öylece duruyordu. Hem genetikçiler hem de doğacılar uyumluluk ve biyoçeşitlilik konusunda bilgilerini oldukça ilerletmişlerdi; ancak her iki kamp da diğerinin ulaştığı başarılardan habersizdi. Her iki taraf da evrimsel biyolojinin diğer yarısı hakkında oldukça yanlış kanılar taşıyordu. Arada bir köprüye gereksinim vardı ve bu köprü The-odosius Dobzhansky’nin <span style="font-style:italic;">Genetics and the Origin of Species</span> (Genetik ve Türlerin Kökeni) adlı eserinin yayınlanmasıyla kuruldu. Dobzhansky hem bir doğacı hem de genetikçiydi. Gençliğinde Rusya'da böcek taksonomistliği yapmış, tür ve türleşme üzerine yazılmış Avrupa’daki zengin literatürle tanışmış ve popülasyon düşüncesini tümüyle kavramıştı. 1927’den sonra, T. H. Morgan’ın laboratuvarında çalışmak üzere Amerika Birleşik Devlet-leri’ne gittiğinde, genetikçilerin başarılarını yakından görme ve düşüncelerini tanıma fırsatı buldu. Dobzhansky sonuç olarak kitabında evrimsel biyolojinin şu iki büyük dalının hakkını doğrulukla verdi: Gen havuzundaki genlerin dönüşümüyle uyumluluğun sürdürülmesi (ya da geliştirilmesi) ve yeni biyolojik çeşitlerin, özellikle de yeni türlerin ortaya çıkmasına yol açan popülas-yondaki değişimler. Dobzhansky’nin kabaca ortaya koyduğu taslağın ayrıntıları Mayr (tür ve türleşme, 1942), Simpson (yüksek taksonlar, makroevrim, 1944), Huxley (1942), Rensch (1947) ve Stebbins (bitkiler, 1950) tarafından tamamlanmıştır. Bunlara koşut ve eşzamanlı bir başka sentez Almanya’da, Chetveriko’un öğrencilerinden Tımofeeff- Ressovsky tarafından yapılmıştır.</p>

  <p>Tür düzeyinin üstündeki düzeylerdeki evrimi inceleyen makroevrim konusu, evrimsel sentez dönemine kadar temelde, genetik ya da türleşme çalışmalarıyla etkin bağları olmayan paleonto-logların çalışma alanıydı. Paleontologların hemen hemen hiçbiri tam olarak Darwinci değildi; çoğu ya sıçramak evrime ya da bir çeşit erekçi otogeneze inanıyordu. Paleontologlar genel olarak makroevrimsel süreç ve nedenselliklerin, genetikçilerin ve türleşme üzerine çalışanların inceledikleri, popülasyona ait olgulardan tamamen farklı ve kendine özgü olduklarını düşünüyorlardı. Bu görüş, görünürde Darvvin’in aşamalı gelişim ilkesine tamamen aykırı olan yüksek taksonlar arasındaki kesintilerin yaygın oluşuyla doğrulanmış görünüyordu. Makroevrimdeki her şey mikroevrimde gözlenenlerden farklı görünmekteydi.</p>

  <p>Makroevrim konusunda çalışanların çoğu hâlâ transformas-yonal evrim bağlamında, yani evrimsel soy çizgilerinde sürekli değişimin daha çok türleşme ya da uyumluluk yönünde olduğunu düşünüyorlardı. Bununla birlikte Darvvin’in karşılaştığı açmazla, yani fosil kayıtlarının bu kavramı desteklemediği gerçeğiyle yüz yüze geldiler. Filetik soy çizgilerindeki uzun, sürekli ve aşamalı değişimler -gerçekleşmiş olsalar bile- fosil kayıtlarında çok seyrektiler. Yeni tür ve daha yüksek tipler fosil kayıtlarında istisnasız olarak birden görülmeye başlıyordu ve birçok soy çizgisi er ya da geç yok oluyordu. Bu durumun fosil kayıtlarının eksikliğinden kaynaklandığı açıklamasına sığı-nılabilirdi elbette; ancak bu, geçerli bir itiraza kulakları tıkama anlamına geleceğinden, çok sayıda paleontolog sıçramak evrimi benimsedi ve de Vries ve Goldschmidt gibi genetikçiler makro mutasyonlar (“umulan canavarlar ”) aracılığıyla evrim düşüncesini öne sürdüklerinde bunu memnuniyetle karşıladı.</p>

  <p>Simpson (1944:206), kuantum evrimi adını verdiği bir başka çözüm önerdi. Kuantum evrimi, “denge durumunda olmayan biyotik bir popülasyonda eski koşuldan tamamen farklı bir denge durumuna doğru oldukça hızlı kayma’’ anlamına geliyordu. Simpson bu önerinin, “büyük dönüşümlerin görece büyük hızlarda, kısa zaman sürelerinde ve özel koşullarda cereyan ettiği” ile ilgili bildik gözlemi açıkladığını düşünüyordu. Yazılarından açıkça anlaşılacağı gibi, Simpson’ın aklında filetik bir soy çizgisindeki evrimsel değişimin çok hızlı olduğu düşüncesi vardı. Böyle bir çözüm, onun kesinlikle filetik tür kavramını benimsemiş olmasını gerektiriyordu. Kuantum evrimi sıçramak evrime bir geri dönüş olarak eleştirildi ve Simpson sonraki yıllarda (1953) bu görüşü kısmen terk etti.</p>

  <p><span style="font-style:italic;">Makroevrimin açıklanışı</span></p>

  <p>Evrimsel sentezin sıçramak evrim, otogenetik kuramlar ve yumuşak kalıtımı reddetmesiyle, makroevrimi popülasyona ait bir olgu olarak, yani mikroevrim sırasında gerçekleşem olay ve süreçlerden doğrudan doğruya türeyen bir süreç olarak açıklama gereksinimi giderek zorunlu hale geldi.<sup>4</sup> Bu, özellikle fosil kayıtlarında bulunan ve görünürde sıçramalı olan bulgular için geçerliydi. Paleontologlar bu sorunu çözecek ne bilgiye ne de kavramsal donanıma sahiptiler.</p>

  <p>Ben, 1954’te bir çözüm önerdim. Buna göre, genetik yeniden yapılanma, kurucu popülasyonlardaki türleşme süreci sırasında gerçekleşir ve fosil kayıtlarındaki bazı boşluklar, zaman ve mekân içinde fazlasıyla sınırlılık gösteren türleşen kurucu popülas-yonların fosil kayıtlarında bulunma olasılığının diğerlerine kıyasla çok az olmasından kaynaklanır. Yine de büyük evrimsel değişimler üzerine çalışanlar için en ilginç konu, çevrede tamamıyla yalıtılmış olarak türleşen popülasyonlardır.</p>

  <p>Kafa karıştıran olguların birçoğu, özellikle de paleontologla-rı ilgilendirenler, kayıp kurucu popülasyonlar, eşit olmayan (ve özellikle çok hızlı olan) evrimsel hızlar, evrimsel dizilerdeki kırıklar, belirgin sıçramalar ve son olarak yeni “tipler''in kökeni dikkate alınarak açıklanabilir görünüyordu. Çevrede yalıtılmış haldeki popülasyonlann genetik yeniden yapılanmaları bu popülasyonlardaki evrimsel değişimlerin, sürekli bir sistemin parçası olan popülasyonlarda olduğundan çok daha hızlı olmasına izin verir. Burada yine, makroevrimsel yeniliklerin hızla ortaya çıkışma genetikte gözlenen olgularla hiçbir şekilde çelişmeksi-zin izin veren bir mekanizma çıkıyor karşımıza.<sup>5</sup></p>

  <p>Bu öneri 1971'de Eldredge, 1972'de ise Eldredge ve Gould tarafından ele alındı ve bu araştırıcılar türlerin bu şekilde evrimleşmesini “kesintili dengeler” (punctuated equilibria) olarak ifade ettiler. Buna ek olarak, Eldredge ve Gould’un vardığı sonuca göre, bu şekilde ortaya çıkan yeni bir tür eğer başarılı olursa durağan bir evreye girebilir ve soyu tükenene kadar geçecek milyonlarca yıl boyunca hemen hemen hiç değişmeden kalabilir. Dolayısıyla makroevrim, transformasyonal evrimin bir çeşidi değil, tür içindeki evrim gibi bir Darwinci varyasyo-nal evrimdir. Sürekli yeni popülasyonlar ortaya çıkar ve bunla-nn birçoğu er ya da geç yok olur. Bu popülasyonlarm ancak belirli bir yüzdesi, çoğunlukla dikkate değer evrimsel yenilikler kazanmaksızın tür seviyesine çıkar, ancak sonuçta bunların da soyu tükenir. Bu yeni türlerden biri, genetik yeniden yapılanma ve bunu izleyen güçlü doğal seçilim sırasında, gelişerek geniş ölçüde yayılmasını ve fosil kayıtlarının yeni bir parçası olmasını mümkün kılan bir genotipi çok nadiren kazanır.</p>

  <p>Eldredge ve Gould’un yayınladıkları makale etkili oldu ve sonunda paleontologlar türleşme evrimi olgusundan tam olarak haberdar oldular; fosil kayıtlarında niçin çok fazla boşluk olduğunu anlamaya başladılar. Ancak kesintili dengeler kuramının yaptığı en önemli katkı, dikkatlerin durağanlık frekansına çekilmesini sağlamak oldu. Bazı genetikçiler bu olguyu normalleştirici seçilime bağlayarak açıklamaya çalıştılarsa da, kuşkusuz bu açıklama yeterli olmamıştır. Her popülasyon sürekli olarak normalleştirici seçilime tabidir. Ancak, bu popülasyon ve türlerin bazıları normalleştirici seçilime rağmen hızla evrimleşirken, diğerleri milyonlarca yıl boyunca fenotipik olarak değişmeden kalırlar. Böylesine kararlı bir fenotipin özellikle iyi dengelenmiş ve içsel olarak bağıntılı bir genotipin ürünü olduğunu kabullenmemek elde değildir.</p>

  <p>Aslına bakılırsa, yaşamın tarihinde böyle içsel bir bağıntının gerçekten var olduğu fikrini veren çok sayıda olgu vardır. Kambriyen Öncesinin sonları ile Kambriyen Döneminin başlarında farklı yapısal tiplerin gerçek anlamda bir patlama göstermesi başka türlü nasıl açıklanabilir? Fosil kayıtlarının son derece kısıtlı olmasına rağmen, o döneme ait hayvan kollarında 60 ilâ 80 farklı morfotip tanımlanabilir. Bu sayı günümüzde 30 civarındadır. Öyle görünüyor ki yeni ortaya çıkan hayvanlar âleminin genotipi, başlangıçta çok sayıda yeni tip oluşturmaya uygun bir esnekliğe sahipti. Bu yeni tiplerden bir kısmı başarısız olup yok olurken, modern kordalılar, derisidikenliler, eklembacaklılar ve diğerlerince temsil edilen geriye kalan gruplar ise giderek, değişime karşı daha az esnek hale gelmişlerdir. Paleozoik Zamanin başlarından beri yeni ve büyük bir plana sahip tek bir hayvan tipi oluşmamıştır. Mevcut olanlar sanki “donmuş" görünmektedir, diğer bir deyişle, mevcut gruplar öyle güçlü bir içsel bağıntı kazanmıştır ki, tümüyle yeni yapısal tiplerin üretimi gerçekleşmemiştir.</p>

  <p>Genetik tarihinin başlarında, birçok genin pleitropik olduğu, yani fenotip üzerinde birkaç farklı etkiye sahip olabildiği anlaşıldı. Benzer şekilde fenotipi oluşturan bileşenlerin birçoğunun po-ligenik özellikte olduğu, yani çoklu genler tarafından etkilendiği bulundu. Genler arasındaki bu etkileşimler bireylerin uyumu ve seçilimin etkileri açısından mutlak bir öneme sahiptir, ancak bunları tek tek incelemek güçtür. Popülasyon genetikçilerinin birçoğu hâlâ, kendilerini genlerdeki etki eklenmesi olgusunu araştırmak ve tek-gen lokuslarmı incelemekle sınırlamaktadırlar. Bu, evrimsel kararlılık ve yapısal tiplerin değişmezliği genetik incelemelere çok fazla açık olmadığı için anlaşılabilir bir durumdur. Genotipteki içsel bağıntıyı ve bunun evrimdeki rolünü daha iyi anlamak evrimsel biyolojinin belki de en zorlayıcı sorunudur.</p>

  <p><a id="bookmark10"></a><span style="font-weight:bold;">Evrim Gelişir mi?</span></p>

  <p>Darwincilerin büyük çoğunluğu yeryüzündeki yaşamın tarihinde gelişmeyi gösteren bir unsur fark etmişlerdir. Bu özellik, canlılar dünyasına iki milyar yılı aşkın süreyle hâkim olan pro-kaıyotlardan iyi organize olmuş çekirdekleri, kromozmaları ve sitoplazmik organelleriyle ökaryotlara; tekhücreli ökaıyotlar-dan (protista) özelleşmiş organ sistemleri arasında kesin bir işbölümü olan bitki ve hayvanlara; hayvanlar içinde, iklim koşullarının insafına tabi olan soğukkanlı (ektotermal) hayvanlardan sıcakkanlı (endotermal) hayvanlara; sıcakkanlı hayvanlar içinde küçük beyinli ve zayıf sosyal organizasyonu olan tiplerden büyük merkezi sinir sistemi, oldukça gelişmiş ebeveyn bakımı ve nesilden nesile bilgi aktarma yeteneğine sahip olanlara doğru gelişmede yansımaktadır.</p>

  <p>Yaşamın tarihindeki bu değişimleri gelişme olarak nitelemek mantıklı mıdır? Bu sorunun yanıtı kişinin gelişmeyi nasıl kavradığına ve tanımladığına bağlıdır. Bununla birlikte böyle bir değişim doğal seçilim kavramı söz konusu olduğunda neredeyse bir zorunluluk haline gelir, çünkü rekabet ve doğal seçilimin bir arada oluşturduğu güçler soy tükenmesi ya da evrimsel gelişme dışında pek bir seçenek bırakmamaktadır.</p>

  <p>Yaşamın tarihindeki bu değişim, endüstriyel gelişimdeki belirli değişimlerle benzerlik içindedir. Niçin modern motorlu arabalar yetmiş beş yıl önceki motorlu arabalardan çok daha iyidir? Bunun nedeni motorlu arabaların daha iyi olabilmek için içsel bir eğilime sahip olmaları değil, üreticilerin sürekli olarak çeşitli yenilikler yapması ve bu arada tüketici talepleri aracılığıyla ortaya çıkan rekabetin büyük bir seçici baskıya yol açmasıdır. Ne otomobil endüstrisinde ne de canlılar dünyasında, işleyen nihai güçler ya da herhangi bir mekanikçi belirlenimcilik buluruz. Evrimsel gelişme Darvvin’in değişim ve seçilim ilkesinin kaçınılmaz sonucudur. Bu ilkede, Spencer gibi teleologların ve ortogenezi savunanların gelişmeciliğinde bulunan ideolojik unsur bulunmamaktadır.</p>

  <p>Çok sayıda insanın Danvinci evrimin temsil ettiği gelişmeye yönelik salt mekanikçi bir yolu (ki bu yolda her filetik soy çizgisindeki gelişmeler farklıdır) anlamada güçlük çekmeleri şaşırtıcıdır. Prokaryotlar gibi bazı soy çizgileri milyarlarca yıldır neredeyse hiç değişim göstermemiştir. Bir kısım soy çizgileri geliştiklerine ilişkin hiçbir belirti göstermeden özelleşmişken, parazitlerin çoğu ve özel nişlerde yaşayan organizmalar gibi diğerleri ise geriye doğru evrimleşmişlerdir. Yaşamın tarihinde evrimsel gelişme için herhangi bir evrensel eğilim ya da kapasite bulunduğunu gösteren bir işaret yoktur. Görünürde gelişme olan her yerde, bu durum doğal seçilimin etkisiyle gerçekleşen değişimlerin bir yan ürünüdür.</p>

  <p><span style="font-style:italic;">Organizmalar niçin mükemmel değildir?</span></p>

  <p>Doğal seçilim zorunlu olarak evrimsel gelişme ortaya çıkarmıyorsa, Danvin’in belirttiği gibi, mükemmellik de ortaya çıkarmaz. Doğal seçilimin etkinliğinin sınırlarını soy tükenmesinin evrenselliği açıkça göstermektedir: Bir zamanlar var olmuş evrimsel soy çizgilerim % 99.9’dan fazlası yeryüzünden silinmiştir. Toplu soy tükenmeleri bize evrimin transformasyonal evrimin ortaya koyduğu gibi, sürekli olarak daha mükemmele doğru yaklaşmak değil, “en iyi” olanın bir felaket sonucunda aniden yok olabileceği ve evrimsel sürekliliğin bu felaketten önce hiç ümit vadetmeyen filetik soy çizgilerince sağlanabilceği, tahmin edilemez bir süreç olduğunu hatırlatır.</p>

  <p>Darvvin'in işaret ettiği gibi, “doğal seçilim en küçüğü dahil yeıyüzündeki her değişikliği her gün ve her saat incelemektedir, ” ancak değişimi meydana getirme gücü üzerinde sayısız engeller ve sınırlamalar vardır.</p>

  <p>Öncelikle, belirli bir özelliği mükemmelleştirmek için gerekli vaıyasyon ortaya çıkmayabilir, ikinci olarak, Cuvier’in işaret ettiği gibi, evrim sırasında yeni bir çevresel fırsat söz konusu olduğunda çeşitli olası çözümlerden birinin benimsenmesi, daha sonraki evrime yönelik olasılıkları büyük ölçüde kısıtlayabilir. Örneğin, omurgalılar ve eklembacaklıların ataları üzerinde iskelete sahip olma yönünde bir seçici baskı ortaya çıktığında, eklembacaklıların ataları dış iskelet, omurgalıların ataları ise iç iskelet kazanma yönünde önkoşullara sahiptiler. Bu iki büyük organizma grubunun daha sonraki tüm tarihleri, bunların uzak atalarının geçtiği farklı yollardan etkilenmiştir. Omurgalılar dinozor, fil ve balina gibi devasa yaratıklar geliştirebildiği halde, eklembacaklıların erişebildikleri en büyük tip, irice bir yengeç olmuştur.</p>

  <p>Doğal seçilim üzerindeki bir başka kısıtlama gelişimsel etkileşimdir. Fenotipin farklı bileşenleri birbirlerinden bağımsız değildir ve bunların hiçbiri diğerleriyle etkileşmeksizin seçilime yanıt vermez. Gelişim mekanizmasının tümü tek bir etkileşim sistemidir. Bu gerçeğin fark edilmesi, morfoloji araştırıcıları arasında Geoflroy St. Hilaire’e (1818) kadar geri gider. St. Hi-laire, bunu <span style="font-style:italic;">Loi de balancement</span> (Dengeleme Yasası) adlı eserinde belirtmiştir. Organizmalar birbirleriyle rakabet içindeki isteklerin uyuşmalarıdır. Belirli bir yapı veya organın seçici güçlere ne derece yanıt verebileceği önemli ölçüde, diğer yapıların yanı sıra diğer genotip bileşenlerinin sunduğu dirence bağlıdır. Roux birbirleriyle rekabet eden gelişimsel etkileşimlerden, bir organizmanın farklı kısımları arasındaki mücadele olarak söz etmiştir.</p>

  <p>Genotip yapısının kendisi, doğal seçilimin gücü üzerine bilir-li sınırlar getirir. Genotip klasik benzetmeye göre, genlerin bir kolyedeki inci taneleri gibi ard arda sıralanmasından oluşuyordu. Bu görüşe göre her gen diğerlerinden az ya da çok bağımsızdı. Önceleri kabul gören bu imgeden geriye çok az şey kalmıştır. Farklı işlevlere sahip gen aileleri olduğunu artık biliyoruz. Bazı genler malzeme oluşturmakla, bazıları bunları denetlemekle görevlidir ve bir kısmının ise herhangi bir işlevi yoktur. Kodlama yapan tek genler, orta derecede veya çok sayıda tekrarlanan DNA parçaları, transpozonlar, ekzonlar, intronlar ve çok sayıda başka DNA çeşidi vardır. Bunların birbirleriyle nasıl etkileştiği ve farklı gen lokusları arasındaki epistatik etkileşimleri neyin denetlediği, genetiğin hâlâ çok az anlaşılmış bir alanıdır.</p>

  <p>Doğal seçilim üzerinde başka bir kısıtlama genetik kaynaklı olmayan değişebilme yeteneğidir. Fenotip (gelişimsel esneklikten ötürü) ne kadar esnek ise olumsuz seçilim baskılarının gücünü o denli azaltır. Bitkilerin ve özellikle mikroorganizmaların fenotipik değişikliğe uğrama kapasiteleri hayvanlarmkinden çok daha fazladır. Doğal seçilim hiç kuşkusuz bu olguda da yer alır; çünkü genetik kaynaklı olmayan uyum yeteneği sıkı bir genetik kontrol altındadır. Bir popülasyon yeni ve farklı özellikteki bir ortama yerleştiğinde, genler birbirini izleyen kuşaklar boyunca seçilime uğrar. Bu seçilim genetik kaynaklı olmayan uyum yeteneğini güçlendirir ve sonunda geniş ölçüde değiştirebilir.</p>

  <p>Sonuç olarak, bir popülasyondaki farklı hayatta kalma ve üreme yeteneği büyük ölçüde rastlantı sonucudur ve bu, aynı zamanda doğal seçilimin gücünü sınırlar. Ebeveyne ait kromozomların mayoz sırasında parça alışverişine (cross-over) uğramalarından başlayarak yeni oluşmuş zigotların hayatta kalışına kadar her üreme basamağında rastlantı etkindir. Bundan başka, potansiyel olarak avantajlı gen bileşimleri çoğu zaman doğal seçilimin bu genotipleri tercih etmesine fırsat kalmadan, fırtınalar, seller, depremler veya volkan patlamaları gibi ayrım gözetmeyen çevresel etmenlerce yok edilir. Zaman içinde daha sonraki kuşakların öncüleri haline gelen az sayıdaki bireyin hayatta kalışında yine göreli uyum daima başrolü oynar.</p>

  <p><a id="bookmark11"></a><span style="font-weight:bold;">Günümüzdeki Tartışmalar</span></p>

  <p>Evrimsel sentez, Danvin’in evrimin genetik varyasyon ve doğal seçilime bağlı olması ilkesini bütünüyle doğruladı. Bununla birlikte bu temel Darwinci çerçeve yine de fikir ayrılığı barındırmaktadır.</p>

  <p>“Seçilim birimi’nin ne olduğu üzerine şiddetli bir tartışma yıllardır sürüp gitmektedir. “Birim” terimini ilk kez kullananlar bunu tam olarak neden yaptıklarını asla açıklamadılar. Fizik ve teknolojide kullanılan birim terimi güçlerin niceliğini ifade eder. Seçilim kuramındaki birim terimi ise çok farklı bir anlam taşır ve daha da kötüsü bu terim, birçok tartışmada birbirinden çok farklı iki olgu için kullanılmaktadır. Bunlar, seçilimin hedefi olan gen, birey ya da grubu anlatmak için kullanılan, “...nin seçilimi” ve örneğin, kaim kürk gibi (bazen tek bir gen tarafından verilen) özel bir nitelik anlamına gelen, "... için seçilim ’dir.</p>

  <p>Gen, birey, tür ya da seçilimin hedefi olmayan bir şey söz konusu olduğunda, birim terimini kullanmak uygun değildir. Seçilenin ne olduğunu (gen, birey, tür) belirtmek isteyen evrimcilerin bunun için “hedef” terimini kullanmaları hiç kuşkusuz daha uygundur. Ancak, bu sözcük bile, “seçilim birimi” teriminin kapsaması beklenen her şeyi karşılamaz. Burada açıkça daha fazla kavramsal açıklığa ve terminolojik kesinliğe gereksinimin olduğu bir alan bulunmaktadır.</p>

  <p>Genetikçilerin çoğu, öngörülerine daha uygun olduğu için seçilimin hedefinin gen olduğunu düşünmüş ve evrimi gen frekanslarındaki değişim olarak görmüştür. Doğacılar seçilimin temel hedefinin bir bütün olarak birey olduğu ve evrimin uyum-sal değişim ve varyasyon kaynağından oluşan ikili bir süreç olarak düşünülmesi gerektiği konusunda güçlü ısrarlarını sürdürmüşlerdir. Herhangi bir gen, doğrudan doğruya değil, tüm ge~ notip kapsamı içinde seçilime tabi olduğu ve farklı genotiplerde farklı seçici değerlere sahip olabileceğ için, genin seçilimin hedefi olması uygun görünmemektedir.</p>

  <p>Seçilimin hedefinin gen olduğu fikrini en çok, “nötral evrim’i savunanlar desteklemektedir. 1960’lı yıllarda molekülleri elektrik yüklerine göre ayrıştırma (elektroforez) yöntemiyle yapılan allozim çalışmaları, daha önceleri tahmin edilen miktarın çok üstünde genetik değişkenliğin olduğunu ortaya çıkardı. Kimu-ra, bu olgu ve bir kısım başka gözlemlerden yola çıkarak King ve Jukes, çoğu genetik değişikliğin “nötral” olması gerektiği sonucuna vardılar. Bu, yeni mutasyona uğramış allelin fenotipin seçici değerini değiştirmediği anlamına gelmektedir. Nötral mu-tasyonlarm frekansının Kimura (1983) tarafından iddia edildiği kadar büyük olup olmadığı tartışmalıdır. Ancak bundan daha fazla tartışmalı olan nokta, nötral allellerin yer değiştirmesinin evrimsel önemidir. Nötralistler, seçilimin hedefinin gen olduğunu düşündükleri için nötral evrimin çok önemli bir olgu olduğunu kabul ederler. Bununla birlikte doğacılar, seçilimin hedefinin bir bütün olarak birey olduğunu düşündüklerinden, evrimin sadece bireyin özelliklerinin değişimiyle gerçekleştiği konusunda ısrar ederler. Onlara göre, nötral genlerin yer değiştirmesi fikri sadece evrimsel bir “kuru gürültü’dür ve fenotipik evrimle bir ilgisi yoktur. Eğer bir birey, genotipindeki tüm niteliklerinden ötürü seçilime uğruyorsa, “otostopçu” olarak kaç tane nötral gen taşıdığının bir önemi yoktur. Doğacılara göre, sözde nötral evrim Darvvin kuramıyla çelişkili değildir.</p>

  <p><span style="font-style:italic;">Grup seçilimi</span></p>

  <p>Yakm zamanda yapılan yayınlarda, bireylerin yanı sıra tüm popülasyonların ve hatta türlerin seçilimin hedefi olup olmadığı konusunda dikkate değer bir belirsizlik hüküm sürmektedir. Yapılan tartışmaların çoğu grup seçilimi" başlığı altında toplanmıştır. Sorun, bireylerin seçilim değerlerinden bağımsız olarak, bir grubun bütünüyle seçilimin hedefi olup olmadığıydı. Bu soruna doğru bir yaklaşım, yumuşak ve sert grup seçilimi arasında bir ayrım yapmayı gerektirir.</p>

  <p>Yumuşak grup seçilimi, belirli bir grubun, tamamen grubu oluşturan bireylerin ortalama seçici değerinden dolayı diğer gruplardan daha çok (ya da daha az) üreme başarısına sahip olduğu durumlarda gerçekleşir. Eşeysel olarak üreyen türlerdeki her birey üretken bir topluluğun üyesi olduğu için, her bireysel seçilim aynı zamanda yumuşak grup seçilimi olayıdır ve daha açıklayıcı olan geleneksel bireysel seçilim terimi yerine yumuşak grup seçilimi teriminin tercih edilmesi hiçbir yarar sağlamamaktadır.</p>

  <p>Sert grup seçilimi, grubun bir bütün olarak belirli uyumsal grup özelliklerine sahip olduğu ve bu özelliklerin her bir üyenin uyuma yaptığı katkının toplamından ibaret olmadığı durumlarda gerçekleşir. Böyle bir grubun seçilim üstünlüğü, tek tek bireylerin seçici değerlerinin aritmetik ortalamasından daha büyüktür. Sert grup seçilimi sadece, grup üyeleri arasında sosyal yardımlaşma olması ya da insan türü söz konusu olduğunda, grubun o kültüre ait grup üyelerinin ortalama uyum değerine katkı yapan ya da yapmayan bir kültüre sahip olması durumunda gerçekleşir. Söz konusu sert grup seçilimi, üyeleri arasında işbölümü ya da karşılıklı işbirliği olan hayvan gruplarında bulunur. Örneğin, çevrede yırtıcıların bulunduğunu haber veren gözcülere sahip bir grup emniyette olur. Başka bir grup ise yiyecek arama, yuva kurma, güvenli yerler bulmada ya da toplu yaşamanın işbirliği gerektiren diğer alanlarında işbirliği yaparak hayatta kalma potansiyelini artırabilir. Sert grup seçiliminin</p>

  <p>F</p>

  <p>söz konusu olduğu böyle durumlar için grup seçilimi teriminin kullanılması doğru olacaktır.</p>

  <p>Fikir ayrılığı tür seçilimi adı verilen statü konusunda da yaşanmaktadır. Yeni bir türün ortaya çıkması sıklıkla bir başka türün soy tükenmesine etken olarak görülmektedir. Belirli bir yeni türün başarılı olması, tür seçilimi olarak tanımlanagelir. Bu terimin kullanımı doğrudur; çünkü başarılı olma açısından bakıldığında yeni türün hayatta kalma yeteneğinin eskisinden daha üstün olduğu görülür. Bununla birlikte bir türün diğeri ile yer değiştirme mekanizmasını etkileyen şey bireysel seçilim olduğu için, seçilim teriminin iki anlamlı kullanımından kaçınılması daha az çelişki yaratır. Bu nedenle ben, tür dönüşümü (species turnover) ya da bir türün diğerinin yerini alması (species replacement) terimlerini tercih ediyorum. Hangi terim kullanılırsa kullanılsın, bunun evrimsel değişimin en göze çarpan özelliği ve makroevrimde özel bir öneme sahip olduğunda kuşku yoktur. Bu, tam olarak Darwinci ilkelerle gerçekleşir.</p>

  <p><span style="font-style:italic;">Sosyobiyoloji</span></p>

  <p>E. O. Wilson’ın 1975'de yayınlanan <span style="font-style:italic;">Sociobiology: The New Synthesis</span> (<span style="font-style:italic;">Sosyobiyoloji: Yeni Sentez</span>) adlı kitabı sosyal davranış üzerinde evrimin oynadığı rolün ne olduğu sorusu etrafında ateşli bir tartışma başlattı. Sosyal böceklerin davranışları üzerine çalışanların önde gelenlerinden biri olan Wilson, sosyal davranışın çok daha fazla dikkate değer olduğu ve bu çalışmanın sosyobiyoloji olarak adlandırdığı özel bir biyoloji disiplininin konusu olmayı hak ettiği sonucuna vardı. Wilson’ın tanımına göre sosyobiyoloji, “bütün sosyal davranışların biyolojik temelinin sistematik olarak araştırılmasıdır.” <span style="font-style:italic;">Sociobiology: Sense or Norsense</span> (1979a) (Sosyobiyoloji: Anlamlı mı Anlamsız mı?) adlı kitabında Ruse, sosyobiyolojiyi, “hayvan davranışının ya da daha açıkçası hayvanların sosyal davranışının biyolojik niteliğinin ve temellerinin araştırılması” olarak tanımlamaktadır.</p>

  <p>Wilson’un çalışması iki nedenden ötürü büyük tartışmalara yol açtı. Öncelikle, insan davranışını da bu uygulamaya dahil ediyordu ve hayvanlardan elde ettiği bulguları insan türüne uyguluyordu. Diğer neden ise hem Wilson hem de Ruse, “biyolojik temel” ifadesini belirsiz bir anlamda kullanıyordu. Wilson’a göre davranışın biyolojik temeli, genetik yapının davranış fenotipine katkıda bulunması anlamını taşıyordu. Buna karşın politik olarak ona karşı çıkanlar için biyolojik temel, “genetik olarak belirlenmiş" anlamına geliyordu, insanlar olarak bütün etkinliklerimiz kesin bir biçimde ve yalnızca genlerce denetlenseydi, kuşkusuz sadece genetik otomatlar olurduk. Gerçeğin böyle olmadığını biliyoruz. Bununla birlikte özellikle ikizler ve evlat edinilmiş çocuklar üzerine yapılan çalışmaların gösterdiği gibi, genetik mirasımızın tavırlarımız, niteliklerimiz ve eğilimlerimizde büyük payı olduğunu Wilson da dahil herkes bilmektedir. Çağdaş biyolog, eski doğa-çevre tartışmasını yeniden canlandırmak istemeyecektir; çünkü neredeyse tüm insani özelliklerin kalıtım ile kültürel çevrenin etkileşiminin sonucu olduğunu bilmektedir. Wilson’m işaret ettiği en önemli nokta, insan davranışı çalışmalarında karşılaşılan problemlerin birçok bakımdan hayvanlar üzerinde yapılan çalışmalarda karşılaşılan problemlerle aynı olduğudur. Benzer şekilde hayvan davranışı için doğru olduğu anlaşılan cevapların çoğu, insan davranışı çalışmalarına da uygulanabilir niteliktedir.</p>

  <p>Wilson ve Ruse tarafından önerilen sosyobiyoloji tanımlarına bakıldığında, bu alanın hayvanlarda bulunan bütün sosyal etkinlik ve etkileşimleri kapsadığı sanılabilir. Bu tanım söz gelişi, Afrika’daki toynaklıların, sosyal göçmen kuşların, atnalı yengeçlerinin ve diğer omurgasız ve omurgalı (gri balinalar gibi) hayvanların sosyal göçlerini kapsayacaktır. Oysa, Wilson ve Ruse bunlar ve başka birçok sosyal olguyu ele almamıştır. Ruse a göre sosyobiyolojinin konusu daha çok saldırı (agression), cinsiyet ve eşeysel seçilim, ebeveynlik yatırımı, dişilerin üreme stratejileri, özgecilik, akraba seçilimi, ebeveyn manipülasyonu ve karşılıklı özgeciliktir.</p>

  <p><a id="bookmark12"></a>pr</p>

  <p>Bunların birçoğu iki birey arasındaki etkileşimle ilişkilidir ve doğrudan ya da dolaylı olarak üreme başarısını ilgilendirir. Bunların tümü sonuçta üreme başarısını artıran veya azaltan etkinlikleri temsil eder ve genel olarak eşeysel seçilimle ilişkilidir.</p>

  <p>Bu çerçeve içinde sosyobıyoloji, tüm bir sosyal davranış alanının çok özel bir dalıdır ve bu haliyle her çeşit sorunun sorulmasına yol açar. İki birey arasındaki ilişkilerin hangileri sosyal davranış olarak nitelendirilir? Kaynaklar için rekabet edilmesi söz konusu, ise bu ne zaman sosyal davranıştır? Yavrular arasındaki rekabet -ki bu durum kaynaklar için rekabet etmektir-sosyal davranış niteliğinde ise, rekabet ne zaman sosyal davranış değildir?</p>

  <p>Sosyobiyolojiye saldırıların birçoğu onun insana uygulanışına yöneliktir. Ruse’un yazılarının üçte ikisi hayvanlarmkin-den yola çıkılarak insanın sosyal davranışını çözümlemeye ayrılmıştır. Sosyobiyolojinin tartışmalı niteliğinin ana nedeni bu-dur ve bu durum Wilson ve Ruse tarafından sosyobiyolojinin konuları içinde sıralanan problemler üzerine aktif olarak çalışan kişilerin kendi çalışmaları için bu terimi kullanmama ve kendilerini sosyobiyolog olarak tanımlamama nedenini açıklamaktadır.</p>

  <p><span style="font-style:italic;">Moleküler biyoloji</span></p>

  <p>Son yıllarda moleküler biyolojinin yeni bulgularının güncel evrim kuramının yeniden gözden geçirilmesini ne ölçüde gerektirdiği sorusu üzerinde önemle durulmaktadır. Moleküler biyolojinin ortaya koyduğu bulguların Darvvin kuramının değiştirilmesini zorunlu hale getirdiği zaman zaman dile getiriliyor. Ancak durum böyle değildir. Moleküler biyolojinin evrimle ilgili bulguları, genetik değişikliğin doğası, kaynağı ve miktarıyla ilişkilidir. Transpozonların varlığı gibi bazı bulgular sürpriz niteliğindedir, ancak bu yeni moleküler keşiflerin yarattığı değişikliklerin tümü sonuçta doğal seçilimi açıklar ve dolayısıyla Darvvinci sürecin bir parçasıdır.</p>

  <p>Evrimsel önemi en fazla olan moleküler buluşlar şöyledir: (1) Yeni bir organizmanın yapıtaşlarmı genetik programın (DNA) kendisi sağlamaz; genetik program sadece fenotipin yapılması için gerekli bilgidir (mavi kopya). (2) Nükleik asitlerden proteinlere doğru giden yol tek yönlüdür. Proteinlerdeki bilgi nükleik asitlere doğru geri yönde translasyona uğramaz; “yumuşak kalıtım" diye bir şey yoktur. (3) Sadece genetik şifre değil, temel moleküler mekanizmaların pek çoğu en ilkel prokaryotlar-dan yukarıya tüm organizmalarda aynıdır.</p>

  <p><span style="font-style:italic;">Çoklu nedenler, çoklu çözümler</span></p>

  <p>Darwin'in yaşadığı dönemden beri biyolojide ortaya çıkan tartışmaların birçoğunun çözümünü evrimcilerin düşünme tarzındaki iki önemli değişikliğe borçluyuz. Bunların ilki, birden çok eşzamanlı nedenin varlığının öneminin anlaşılmasıdır. Sadece yakın neden ya da evrimsel neden dikkate alındığında bir evrim sorunu her zaman çelişkili görünmüş ve anlaşmazlığa yol açmıştır. Oysa gerçekte ortaya çıkan netice hem yakın hem de evrimsel nedenlerin eşzamanlı olarak gerçekleşmerinin sonucudur. Benzer şekilde başka anlaşmazlıklar da patlak vermiş, ancak bu anlaşmazlıklar daha sonra hem rastlantı olgusunun hem de seçilimin eşzamanlı gerçekleştiğinin ya da türleşme sürecini coğrafya ile genetik değişimlerin birlikte etkilediklerinin anlaşılmasıyla çözümlenmiştir.</p>

  <p>Çoklu nedenlere ek olarak hemen hemen tüm evrimsel mücadeleler çoklu çözümler içerir ve bu olasılıkların fark edilmesi pek çok tartışmayı çözmüştür. Örneğin, türleşme sırasında çiftleşme öncesi yalıtım mekanizmaları bazı organizma gruplarında önce ortaya çıktığı halde, başka organizma gruplarında çiftleşme sonrası mekanizmalar önce ortaya çıkar. Bazı durumlarda coğrafî ırklar fenotipik olarak tür kadar farklılık taşırlar, ancak üreme açısından yalıtılmamışlardır. Buna karşılık fenotipik olarak birbirinden ayırt edilemeyen türler (kardeş türler) üreme açısından tümüyle yalıtılmış haldedirler. Bazı organizma gruplarında poliploidiya da eşeysiz üreme önemli olduğu halde, başkalarında bu olaylar hiç bulunmaz. Kromozom yeniden yapılanması bazı organizmaların türleşmesinde önemli bir unsurken, diğerlerinde gerçekleşmez. Bazı gruplarda türleşme çok görüldüğü halde, diğerlerinde bu çok seyrek bir olaydır. Bazı türlerde gen akışı çok fazla olduğu halde, diğerlerinde aşırı derecede azdır. Bir filetik soy çizgisi çok hızla evrimleşebildiği halde, buna yakın akraba diğer soy çizgileri milyonlarca yıl boyunca hiç değişmeden kalabilir.</p>

  <p>Kısaca, tümü Darvvinci paradigmayla uyum içinde olmakla beraber, evrimle ilgili birçok sorunun birçok olası çözümü vardır. Bu çoğulculuktan öğrenmemiz gereken şey, evrimsel biyolojide genellemelerin nadiren doğru olduğudur. Hatta bir şey "çoğunlukla” gerçekleşiyor olsa bile bu, onun her zaman cereyan edeceği anlamına gelmez.</p>

  <p>X. Bölüm</p>
</body>
</html>
