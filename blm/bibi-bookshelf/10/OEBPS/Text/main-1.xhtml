<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><a id="bookmark0"></a>Biyoloji Bağımsız Bir Bilim midir?</p>

  <p>Yirminci yüzyılın ikinci yarısına gelindiğinde, biyolojinin diğer bilimler arasındaki yeri konusunda üç farklı görüş ayırt edilebiliyordu. Bir uç görüşe göre biyoloji, tümüyle bilimin dışında tutulmalıdır, çünkü evrensellikten, yasa ile yapılandırılmış olmaktan ve (fizik anlamına gelen) “gerçek bilimin’’ tam anlamıyla niceliksel olma özelliğinden yoksundur. Diğer uçtaki görüşe göre biyoloji, gerçek bilimin sahip olması gereken tüm nitelikleri barındırmakla kalmayıp, önemli pek çok açıdan fizikten ayrılır ve bu nedenle fizikle eşit statüde, bağımsız bir bilim olarak sınıflandırılmalıdır. Bu iki uç arasındaki üçüncü görüşe göre ise, biyolojiye bir “yerel’’ bilim statüsü verilmelidir, çünkü evrensellikten yoksundur ve biyolojinin bulguları sonuçta fizik ve kimya yasalarına indirgenebilmektedir.</p>

  <p>“Biyoloji bağımsız bir bilim midir?’’ sorusu iki ayrı cümle şeklinde yeniden ifade edilebilir: “Biyoloji, fizik ve kimya gibi bir bilim midir?’’ ve “Biyoloji, tam olarak fizik ve kimya gibi bir bilim midir? "&nbsp;Birinci soruyu yanıtlamak için, belirli bir etkinliğin bilim olup olmadığını belirlemek amacıyla John Moore’un önerdiği sekiz kıstasa başvurabiliriz. Moore’a (1993) göre: (1)</p>

  <p>Bir bilim doğaüstü etmenlere başvurmaksızın, sahaya da labo-ratuvarda, gözlem ya da deneylerle toplanan verilere dayanmak zorundadır. (2) Veriler soruları yanıtlamak üzere toplanmak zorundadır ve gözlemler tahminleri güçlendirmek ya da çürütmek için yapılmak zorundadır. (3) Olası önyargılar ve taraf tutmaları en aza indirmek için nesnel yöntemler kullanılmak zorundadır. (4) Hipotezler gözlemlerle uyumlu ve genel kavramsal çatı ile uygunluk içinde olmak zorundadır. (5) Tüm hipotezler sınanmak zorundadır ve eğer mümkünse karşıt hipotezler geliştirilerek, bunların geçerlilik derecesi (sorun-çözme kapasitesi) karşılaştırılmak zorundadır. (6) Genellemeler, belirli bir bilim alanı içerisinde evrensel olarak geçerli olmak zorundadır. Tek olaylar doğaüstü etmenlere başvurmaksızın açıklanabilir olmak zorundadır. (7) Hata olasılığını ortadan kaldırmak için bir olgu ya da buluş sadece diğer araştırıcılar tarafından (tekrar tekrar) doğrulandığında tümüyle kabul edilmek zorundadır. (8) Bilimsel kuramların sürekli geliştirilmesi, hatalı veya eksik kuramların değiştirilmesi ve daha önce çözümlenemeyen problemlerin çözümlenmesi bilimi tanımlayan özelliklerdir.</p>

  <p>Bu kıstaslar gözetildiğinde, birçok kişi biyolojinin fizik ve kimya gibi meşru bir bilim olarak ele alınması gerektiği sonucuna varacaktır. Fakat biyoloji yerel bir bilim midir? Ve böyle ise fiziki bilimlerle eşit statüde midir? “Yerel bilim” terimi ilk ortaya atıldığında, “evrensel”in karşıtı olarak, biyolojinin evrensel yasalar çıkarmayı olanaklı kılmayan, özgül ve yerel nesnelerle ilgilendiğini anlatmak için kullanılıyordu. Fizik yasalarında zaman ve mekân sınırlamasının olmadığı, bunların yeryüzünde olduğu gibi Andromeda Galaksisi nde de geçerli olduğu söyleniyordu. Biyoloji, aksine yereldir, çünkü tümüyle bildiğimiz yaşam sadece yeıyüzünde ve Büyük Patlama dan sonra geçen 10 milyar yıl ya da daha uzun bir sürenin sadece 3,8 milyar yılında var olmuştur.</p>

  <p>Bu görüş, biyolojinin temel yasa, kuram ya da ilkelerinin hiçbirinin kapsam ya da uygulama alanı açısından, belirli bir mekân ya da zamanla dolaylı ya da dolaysız biçimde kısıtlanmış olmadığını gösteren Ronald Munson (1975) tarafından ikna edici bir biçimde çürütüldü. Canlılar dünyasında biriciklik oldukça fazladır; fakat biricik olgularla ilgili her türlü genelleme yapılabilir. Her okyanus akımı biriciktir, ama yine de okyanus akımları hakkında yasalar saptayıp kuramlar oluşturabiliriz. Bilinen yaşamın yeryüzüyle sınırlı olmasının biyoloji ilkelerini evrensellikten büsbütün yoksun bıraktığı iddiasına gelince, burada "&nbsp;‘Evrensel’ nedir?’’ sorusunu sormak zorundayız. Cansız maddenin dünya dışında da bulunduğu bilindiğine göre, cansız maddeyle ilgilenen herhangi bir bilimin evrensel olabilmesi için dünya dışında da uygulanabilir olması gerekir. Bugüne kadar yaşamın sadece dünyadaki varlığı kanıtlanmış olmakla birlikte, yasaları ve ilkeleri (cansız maddenin yasaları ve ilkeleri gibi) evrenseldir, çünkü bunlar yeıyüzünde, yani yaşamın var olduğu bilinen alanda geçerlidir. “Evrensel” unvanını, uygulanabilir oluşunun, var olduğu tüm alan için geçerli olduğu bir ilkeden esirgemek için herhangi bir sebep göremiyorum.</p>

  <p>Biyoloji “yerel” bilim olarak tanımlandığında anlatılmak istenen, genellikle, onun fizik ve kimyanın bir alt kümesi olduğu ve biyolojik bulguların sonuçta kimya ve fizik yasalarına indirge-nebileceğidir. Buna karşılık biyolojinin bağımsız bir bilim olduğunu savunan biri şöyle bir sav öne sürebilir: Biyologların ilgilendiği canlı organizmaların pek çok niteliği fizikokimyasal yasalara indirgenemez ve ayrıca, fizikçilerin araştırdığı fiziksel dünyanın birçok yönünün de yaşamın araştırılmasıyla (ya da fizik dışında herhangi bir bilimle) ilgisi yoktur. Bu açıdan bakıldığında fizik de biyolojinin olduğu kadar yerel bir bilimdir. Sadece iyi örgütlenmiş ilk bilim dalı olmasından ötürü fiziği model almak için bir neden bulunmamaktadır. Bu tarihsel olgu, fiziği küçük kardeşi olan biyolojiden daha fazla evrensel kılmaz. Bilimin birbirinden ayrı alanlar içerdiği (ki bunlardan biri fizik ve bir diğeri de biyolojidir) kabul edilmediği sürece bilimin birliğine ulaşılamaz. Bir yerel bilim olan biyolojiyi diğer bir yerel bilim olan fiziğe “indirgemek” ya da tam tersini yapmak sonuçsuz bir çaba olacaktır.<sup>5</sup></p>

  <p>On dokuzuncu yüzyıl sonları ile yirminci yüzyılın başlarında bilimin birliği akımını destekleyenlerin çoğu olmasa da önemli bir kısmı bilim insanı değil, felsefeciydi ve bilimlerin farklılığından çok az haberdardılar. Bu farklılık, temel partikül fiziği, katı hal fiziği, kuantum mekaniği, görelilik kuramı, elektromanyetizma ve tabii jeofizik, astrofizik, oşinografi, jeoloji ile diğer dalları içeren fiziki bilimler için geçerlidir ve sayısı bir hayli çok olan yaşam bilimleri düşünüldüğünde gittikçe artar. Tüm bu alanları tek bir ortak paydaya indirgemenin olanaksızlığı, geride kalan yetmiş yıl boyunca tekrar tekrar gösterilmiştir.</p>

  <p>Tekrarlamak gerekirse: Evet, biyoloji fizik ve kimya gibi bir bilimdir. Ancak biyoloji, fizik ve kimya benzeri bir bilim değildir; aynı şekilde bağımsız olan fiziki bilimler gibi eşit statüde bir bilimdir. Bununla birlikte, tüm bilimler biricik özellikleri ve bir dereceye kadar bağımsızlıklarına rağmen ortak özellikler taşıyor olmasalardı bilimden tekil olarak söz etmemiz olanaklı olmazdı. Biyoloji üzerine düşünenlerin görevlerinden biri biyolojinin diğer bilimlerle sadece metodoloji açısından değil, aynı zamanda ilke ve kavramlar açısından neleri paylaştığını da saptamaktır. Bu ortak özellikler, birleşmiş bir bilimi tanımlayacaktır.</p>

  <p><a id="bookmark1"></a>Bilimin İlgi Alanları</p>

  <p>Bilim insanının gerçeği aradığı söylenilegelmiştir, fakat bilim insanı olmayan birçokları da aynı şeyi iddia eder. Dünya ve dünyanın içindeki her şey yalnız bilim insanlarının değil, aynı zamanda din adamlarının, felsefecilerin, şairlerin ve politikacıların da ilgi alanına girer. Bunların ilgi alanları ile bilim insanlarının ilgi alanları arasına nasıl bir sınır çekilebilir?</p>

  <p><span style="font-style:italic;">Bilim dinbilimden ne şekilde ayrılmaktadır?</span></p>

  <p>Bilim ile dinbilim arasındaki sınırın saptanması belki de en az zorluk çekeceğimiz konudur, çünkü bilim insanları doğal dünyanın işleyişini açıklamak için doğaüstü güçlere başvurmaz ve doğal dünyayı anlamak için ilahi vahiylere bel bağlamazlar. İlk insanlar, özellikle afetler gibi doğa olaylarını açıklamaya çalışırken her zaman doğaüstü varlıklara ve güçlere başvurmuşlardır ve bugün bile, birçok dindar Hıristiyan için ilahi vahiy gerçeğin kaynağına ulaşmada bilim gibi meşru bir yoldur. Şahsen tanıdığım neredeyse tüm bilim insanları kelimenin tam anlamıyla inançlıdırlar ancak doğaüstü nedenselliklere ya da ilahi vahye başvurmazlar.</p>

  <p>Bilimi dinbilimden ayıran bir başka özelliği açıklığıdır. Dinler görece bozulmamışlıklarıyla tanımlanırlar; semavi dinlerde kurucu kutsal metindeki tek bir sözcüğün yorumundaki farklılık, yeni bir dinin ortaya çıkmasına yol açabilir. Bu, neredeyse her kuramın farklı yorumlarının bulunduğu bilimin herhangi bir alanındaki durumla çelişmektedir. Bilimde sürekli yeni hipotezler ortaya atılır, öncekiler çürütülür ve her zaman hatırı sayılır bir entelektüel çeşitlilik söz konusudur. Doğrusu bilim, hipotezlerin oluşturulma ve sınanmasında Danvinci bir değişme ve seçilim süreciyle ilerler (bkz. V. Bölüm).</p>

  <p>Bilim yeni olgular ve hipotezlere açık olmakla birlikte, şunu belirtmek gerekir ki, neredeyse tüm bilim insanları bir bakıma dinadamları gibi doğal dünyayı araştırmak için “ilk ilkeler” diyebileceğimiz birtakım öncüllere dayanırlar. Aksiyom niteliğindeki bu varsayımlardan birincisi, insan algılamasından bağımsız, gerçek bir dünyanın <span style="font-style:italic;">var olduğudur.</span> Buna, nesnellik ilkesi (öznellik karşıtı) ya da sağduyu gerçekçiliği denilebilir (bkz.</p>

  <p>III. Bölüm). Bu ilke, tek tek bilim insanlarının daima “nesnel” oldukları ya da nesnelliğin insanlar arasında mutlak biçimde mümkün olduğu anlamına gelmez. Bu ilkeyle anlatılmak istenen, öznel insan algısının etkisi dışında, nesnel bir dünyanın var olduğudur. Tümü olmasa da, bilim insanlarının çoğu bu aksiyoma inanır.</p>

  <p>İkinci olarak, bilim insanları dünyanın kaotik değil, bir şekilde yapılandırılmış olduğunu ve bu yapının tümüyle olmasa bile, büyük bölümüyle bilimsel araştırmanın araçlarını dışlamayacağını kabul ederler. Bütün bilimsel etkinliklerde kullanılan birincil araç sınamadır. Her yeni olgu ve her yeni açıklama, mümkünse farklı yöntemler kullanan farklı araştırıcılar tarafından tekrar tekrar sınanmak zorundadır (bkz. III. ve IV. Bölüm). Her doğrulama, bir olgu ya da açıklamanın “gerçek” olma olasılığını güçlendirirken, her yanlışlama ya da çürütme de karşıt bir kuramın gerçeklik olasılığını güçlendirir. Bilimin en belirleyici özelliklerinden biri bu sorgulamaya açık oluşudur. Halihazırda kabul gören bir inancı yeni ve daha iyi bir diğerinin devreye girmesiyle terk etme arzusunun, bilim ile dini dogma arasında önemli bir ayrım olduğu savunulmaktadır.</p>

  <p>Bilimde “gerçekliği” sınamak için kullanılan yöntem, bir olgunun mu yoksa bir açıklamanın mı sınandığına bağlı olarak değişecektir. Avrupa ile Amerika arasında bir Atlantis kıtasının varlığı, on beşinci yüzyıl sonları ile on altıncı yüzyıl başlarındaki keşifler döneminde, Atlantik Okyanusu nun aşıldığı ilk yolculuklarda böyle bir kıta bulunmayınca kuşkulu hale geldi. Atlantik Okyanusu üzerine tüm oşinografik gözlemlerden ve hatta içinde bulunduğumuz yüzyılda daha da ikna edici sonuçlar veren uydu fotoğrafları çekildikten sonra, yeni kanıtlarla böyle bir kıtanın var olmadığı kesin bir biçimde ispat edildi. Bilimde çoğu zaman, bir olgunun mutlak gerçekliği ortaya konulabilir. Bir açıklama ya da kuramın mutlak doğruluğunun ispatı ise, çok daha zordur ve genellikle bunun kabulü daha uzun zaman alır. Doğal seçilim ile evrim “kuram "inin geçerliliği yüz yıldan fazla bir süre bilim insanlarınca tam kabul görmedi ve bugün bile bazı dini gruplarda bu kurama inanmayanlar bulunmaktadır.</p>

  <p>Üçüncü olarak, bilim insanlarının çoğu, maddi evrendeki tüm olgular arasında tarihsel süreklilik ve nedensel bağ olduğunu ve bunların, bu evrende var olduğu ve gerçekleştiği bilinen her şeyin meşru bilimsel araştırma alanına girdiğini kabul ederler. Ancak, bilim insanları maddi dünyanın ötesini araştırmazlar. Din adamları da fiziksel dünya ile ilgilenebilirler, fakat buna ek olarak her zaman ruhlar, cinler, melekler ya da tanrıların bulunduğu fizikötesi ya da doğaüstü bir dünyaya da inanırlar ve bu cennet ya da nirvananın, çoğunlukla, tüm inananların ölümden sonra huzur bulacağı yer olduğuna inanılır. Böyle doğaüstü yapılar, bilimin kapsamı dışındadır.</p>

  <p><span style="font-style:italic;">Bilim felsefeden ne şekilde ayrılmaktadır?</span></p>

  <p>Bilim ile felsefe arasındaki sınırı saptamak, bilim ile dinbi-lim arasındaki sınırı saptamaktan çok daha zordur ve bu durum neredeyse tüm on dokuzuncu yüzyıl boyunca, bilim insanları ile felsefeciler arasında ateşli tartışmalara yol açmıştır. Eski Yunanlılar’da felsefe ile bilim uğraşı birbirinden ayrı değildi. İkisi arasındaki ayrım Bilimsel Devrim sırasında başladı, ancak Immanuel Kant, William Whewell ve William Hers-chel’e kadar bilimin gelişimine katkıda bulunan insanların çoğu aynı zamanda felsefeciydi. Ernst Mach ya da Hans Driesch gibi daha sonraki yazarlar bilim insanı olarak başlayıp sonra felsefeci oldular.</p>

  <p>Acaba bilim ile felsefe arasında hiçbir sınır yok mudur? Olguların araştırılması ve keşfi kuşkusuz bilimin işidir, ancak başka yerlerde hatırı sayılır bir örtüşme alanı bulunmaktadır. Kendi alanları için kuramsallaştırma, genelleme yapma ve kavramsal çatının kurulması pek çok bilim insanı için kendi işlerinin bir parçası olarak kabul edilir ve doğrusu bunlar, araştırıcıyı gerçek bilim insanı yapan çabalardır. Ancak birçok bilim felsefecisi, kuramsallaştırma ve kavram oluşturmanın felsefenin uğraş alanına girdiğini düşünmektedir. Sonuç ne getirir kestirmek zor ama, son yıllarda bu çabayı artık büyük ölçüde bilim insanları devralmış durumdadır. Biyologlar tarafından geliştirilen bazı temel kavramlar ise daha sonra felsefeciler tarafından ele alınmış ve artık aynı zamanda felsefenin kavramları haline gelmiştir.</p>

  <p>Bilim felsefecileri daha önceki temel uğraşlarını bırakıp, kuram ve kavramların oluşmasını sağlayan ilkeleri açıklamada uzmanlaştılar. Bilim felsefecileri artık, bilim insanlarının karşılaştığı, “Ne?” “Nasıl?” ve “Niçin?” sorularının cevaplarını bulmak için yürüttükleri işlemleri belirleyen kuralları aramaktadır. Bugün felsefenin bilimle ilgili başlıca uğraşı, “açıklama mantığı” ve açıklama metodolojisini sınamaktır (bkz. III. Bölüm). Böyle bir felsefenin en kötü yanı, kuru mantık ve boş tartışmalarla asıl konudan uzaklaştırma tehlikesi, en iyi yanı ise bilim insanlarını sorumluluk almaya ve kesinliğe zorlamasıdır.</p>

  <p>Bilim felsefecileri sıklıkla kendi metodolojik kurallarının buyurucu değil, sadece betimleyici olduğunu ifade etmekle birlikte, içlerinden çoğu, bilim insanlarının ne yapmaları <span style="font-style:italic;">gerektiğini</span> belirlemeyi kendi görevleri kabul ediyor görünmektedir. Bilim insanları, bu kuralcı önerileri genellikle dikkate almazlar ve daha çok, kendilerini sonuca en çabuk ulaştıracağını umdukları yaklaşımı seçerler. Bu ise bir durumdan diğerine değişebilir.</p>

  <p>Sadece birkaç yıl öncesine kadar, bilim felsefesinin belki de en büyük kusuru örnek bilim olarak fiziği almasıydı. Sonuç olarak bu sözde bilim felsefesi fiziki bilimlerin felsefesi olmanın ötesine geçemedi. Çoğu biyoloji felsefesinde uzmanlaşmış genç felsefecilerin etkisiyle bu durum artık değişmektedir. Bugün felsefe ile yaşam bilimleri arasında var olan yakın ilişkiyi <span style="font-style:italic;">Biology and Philosophy</span> dergisinde yayınlanan makalelerde açıkça görmek mümkündür. Bu genç felsefecilerin çabalarıyla biyoloji bilimlerinde kullanılan kavramlar ve yöntemler artık bilim felsefesinin önemli bileşenleri haline geldi.</p>

  <p>Bunlar, felsefe ve biyoloji için en çok arzu edilen bir gelişmedir. Doğa hakkındaki görüşleri genelleyerek, bu görüşlerin bilim felsefesine katkıda bulunmasını sağlamak her bilim insanının görevi olmalıdır. Bilim felsefesi fiziğin yasaları ve yöntemleri ile sınırlı kaldığı sürece, biyologlar için böyle bir katkı sağlamak olanaksızdı. Neyse ki bu durum artık geçerli değildir.</p>

  <p>Biyolojinin hesaba katılması bilim felsefesinde pek çok ilkesel değişikliği beraberinde getirdi. III. ve IV. Bölümlerde göreceğimiz gibi, katı belirlenimcilik ve evrensel yasalara güvenin reddedilmesi, salt olasıcı tahmin yürütme ve tarihsel anlatıların kabulü, kuram oluşturmada kavramların önemli rolü olduğunun kabul edilmesi, popülasyon kavramı ile biricik bireylerin rolünün tanınması ve biyoloji temelli düşüncenin daha pek çok yönü bilim felsefesini temelinden etkiledi. Artık egemen olan olasıcılığın devreye girmesiyle tipolojik varsayımlara dayanan mantıksal çözümlemenin tüm yönleri zayıfladı. Descartes ı izleyen bilim felsefecilerinin ideali olan tam kesinlik, bir amaç olarak önemini gittikçe yitiriyor görünmektedir.</p>

  <p><span style="font-style:italic;">Bilim beşeri bilimlerden ne şekilde ayrılmaktadır ?</span></p>

  <p>Bilim ile beşeri bilimler arasındaki sınır söz konusu olduğunda, geçmişte yazarların iki alanın farklılığını reddetme eğilimleri birçok yanlış anlamaya yol açtı. Her ikisi de bilimin dalları olan fizik ile evrimsel biyoloji arasında, bir bilim dalı olan evrimsel biyoloji ile bir beşeri bilim olan tarih arasında olduğundan daha fazla fark vardır. Edebiyat eleştirisinin diğer çoğu beşeri bilimle neredeyse hiçbir ortak yanı yoktur ve bilimle ortak yanı ise çok daha azdır.</p>

  <p>C. P. Snow 1959 da <span style="font-style:italic;">Two Cultures</span> <span style="font-style:italic;">(iki Kültür **)</span> adlı eserini yazdığında, tanımladığı şey aslında fizik ile beşeri bilimler arasındaki farklılıktı. Dönemin diğer yazarları gibi Snow da naif bir biçimde fiziğin bir bütün olarak bilimi temsil edebileceğini kabul ediyordu. Snow’un haklı olarak işaret ettiği gibi, fizik ile beşeri bilimler arasındaki uçurum gerçekten de kapanmaz niteliktedir. Neticede, fizikte beşeri bilimcilerin uğraşı olan etik, kültür, akıl, özgür irade ve diğer konulara götürecek bir yol yoktur. Fizikte bu önemli konuların yokluğu, Snow’un kötülediği, bilim insanları ile beşeri bilimciler arasındaki yabancılaşmanın nedenlerinden biriydi. Oysa tüm bu konuların yaşam bilimleriyle önemli ilişkisi vardır.</p>

  <p>Benzer şekilde, bir beşeri bilimci olan E. M. Carr (1961), tarih ile “bilimler ” arasında karşılaştırma yaptığında bunların beş</p>

  <p>° Çev. Tuncay Birkan, TÜBİTAK Popüler Bilim Kitapları, 1993. (ç.n.) yönden farklı olduğunu gördü: (1) Tarih sadece biricik olanla, bilim ise genel olanla ilgilenir. (2) Tarih, ders öğretmez. (3) Tarih, bilimin aksine tahmin yürütemez. (4) Bilim nesnel olduğu halde, tarih zorunlu olarak özneldir. (5) Bilimin aksine tarih, dini ve ahlaki konulara değinir. Carr’ın göremediği nokta, bu farklılıkların sadece fiziki bilimler ve büyük ölçüde işlevsel biyoloji için geçerli olduğudur. Bununla birlikte, 1, 3 ve 5 numaralı önermeler tarih için olduğu kadar evrimsel biyoloji için de geçerlidir ve Carr’ın itiraf ettiği gibi bu savların bir kısmı (örneğin 2 numaralı önerme) tarih için bile tam olarak doğru değildir. Diğer bir deyişle, biyoloji bir kez bilim olarak kabul edildiğinde, “bilimler” ile “bilim olmayanlar” arasındaki derin çatlak ortadan kalkar.<sup>6</sup></p>

  <p>Bilim ile beşeri bilimler arasındaki yabancılaşma sıklıkla, bilim insanlarının araştırmalarını yaparken “insan unsuru’nun önemini takdir edememeleriyle ilişkilendirilir. Ancak, bundaki sorumluluk tümüyle bilim insanlarının omuzlarına yüklenmemelidir. Bilimin bulguları, özellikle de evrimsel biyoloji, davranış bilimi, insan gelişimi ve fiziksel antropolojinin belirli bulgularıyla ilgili temel bilgiler, beşeri bilimlerdeki pek çok çalışmanın ayrılmaz bir parçasıdır. Bununla birlikte, pek çok beşeri bilimci böyle bir bilgiyi edinmemiş ve yazılarında bu konularla ilgili şaşırtıcı bir cehalet sergilemiştir. Çoğu ise bilimle ilgili anlayışlarının kıtlığına mazeretlerini, “matematiğe karşı yeteneğim yok” cümlesiyle ifade eder. Aslında, beşeri bilimcilerin en çok aşina olmaları gereken biyoloji konularında çok az matematik vardır. Örneğin, Darvvin’in <span style="font-style:italic;">Türlerin Kökeni</span>’nde ya da <span style="font-style:italic;">Grovvth of Biological Thoguht</span> (1982) (Biyolojik Düşüncenin Gelişimi) adlı kendi kitabımda bir tane bile matematik formülü yoktur. İnsan biyolojisini anlamak, beşeri bilim çalışmaları için zorunlu ve bunların ayrılmaz bir parçası olmalıdır. Önce beşeri bilimler arasında sınıflandırılan psikoloji artık bir biyoloji bilimi olarak değerlendirilmektedir. Ayrıca, insan davranışı üzerine hatırı sayılır bir kavrayışa ulaşmadan, tarihte olsun edebiyatta olsun, beşeri bilimlerde bir şeyler yazmak nasıl mümkün olabilir?</p>

  <p>Snow, haklı olarak bu nokta üzerinde duruyordu, insanların çoğu en basit bilimsel gerçeklere karşı bile acınacak bir umursamazlık içindedir. Örneğin, hâlâ peş peşe birçok yazar, gözün bir dizi rastlantının sonucu olduğuna inanamadığını ifade etmektedir. Bu ifadenin ortaya koyduğu şey, rastlantısal olandan çok rastlantı-karşıtı bir süreç olan doğal seçilimin işleyişinden bu yazarların hiçbir şey anlamayışıdır. Evrimsel değişim ortaya çıkar çünkü bir türe ait bireylerin belirli özellikleri mevcut çevresel şartlara diğerlerinden daha iyi uyum gösterir ve daha iyi uyum gösteren bu nitelikler farklı hayatta kalma ve üreme oranları dolayısıyla, başka bir ifadeyle doğal seçilim yoluyla sonraki kuşaklarda toplanır. Darwin’in çok iyi bildiği gibi, evrimde rastlantının bir rol oynadığı kesindir; ancak doğal seçilim -evrimsel değişimin temel mekanizması- rastlantısal bir süreç değildir.</p>

  <p>Beşeri bilimcilerin biyolojinin bulgularıyla ilgili cehaleti, özellikle küresel nüfus patlaması, bulaşıcı hastalıkların yayılması, yenilenemeyen kaynakların tükenmesi, zararlı iklim değişiklikleri, dünya çapında tarımsal ihtiyaçların artması, doğal yaşam alanlarının tahribi, suç davranışlarının çoğalması ya da eğitim sistemimizdeki yetersizlikler gibi siyasal sorunlarla yüzleşmek zorunda kaldıklarında kötü sonuçlar vermektedir. Bu sorunların hiçbiri, bilimin ve özellikle biyolojinin bulguları dikkate alınmaksızın, tatmin edici bir biçimde ele alınamaz; buna rağmen siyasetçiler genel olarak bu konulara kayıtsızlıklarını sürdürmektedir.</p>

  <p><a id="bookmark2"></a>Bilimsel Araştırmanın Amaçları</p>

  <p>Ne için bilimle uğraştığımız ya da bilimin ne işe yaradığı sıklıkla sorulur. Bu soruya oldukça farklı iki yanıt verilmektedir, insanoğlunun doymaz merakı ve yaşadığı dünyayı daha iyi anlama arzusu çoğu bilim insanının bilimle ilgilenmesinin temel nedenidir. Bu ilgi, felsefi ya da salt ideolojik kuramların hiçbirinin, dünyayı anlamak adına bilimin ürettikleriyle uzun vadede rekabet edemeyeceğine ilişkin kanıya dayanır.</p>

  <p>Dünyanın daha iyi anlaşılmasına katkıda bulunmak, bir bilim insanı için büyük bir tatmin kaynağıdır; gerçekten de bu, bir gönül rahatlığına neden olur. Çoğunlukla önem verilen şey, kimi zaman rastlantının rol oynadığı yeni buluşlardır; ancak, yeni bir kavramı geliştirmenin, önceleri tamamen farklı oldukları kabul edilen bir olgular yığınını bütünleştirebilen ya da bilimsel kuramların temeli olarak daha başarılı bir kavramı geliştirmenin zorlu entelektüel başarısına ulaşmak, belki de mutluluğun derecesini çok daha fazla artıran bir şeydir. Şüphesiz araştırma zevkini alıp götüren kuru veri toplama, kuramın geçersiz olmasının yarattığı (mahcubiyet olmasa bile) hayal kırıklığı, belirli araştırma konularının getirdiği güçlükler ve çok sayıda diğer düş kırıklıkları vardır.</p>

  <p>Tümüyle farklı bir diğer amaç, bilimin dünyayı, dünyanın güçlerini ve kaynaklarını denetleme aracı olarak kullanılmasıdır. Bu ikinci amaç özellikle tıp, halk sağlığı ve ziraat gibi alanlara yönelik uygulamalı bilimlerle uğraşan bilim insanları, mühendisler, siyasetçiler ve sade vatandaşlar tarafından benimsenir. Ancak bir kısım politikacı ve seçmenin unuttuğu nokta, çevre kirliliği, şehirleşme, açlık ya da nüfus patlaması gibi sıkıntılar söz konusu olduğunda semptomlarla mücadele etmenin yetersiz olduğudur. Aspirinle sıtma tedavisi yapılamayacağı gibi, nedenler ortaya konulmaksızm sosyal ve ekonomik sıkıntılarla savaşmak da mümkün değildir. Irk ayrımcılığı, suç, uyuşturucu bağımlılığı, evsizlik ve benzer sorunlara yaklaşımımız ve bu sorunları ortadan kaldırmada göstereceğimiz başarı, önemli ölçüde bu sorunların biyolojik kökenlerini anlamamıza bağlıdır.</p>

  <p>Merak giderme ve dünyada gelişmeler meydana getirmekten oluşan bilimin bu iki amacı birbirinden tümüyle farklı iki alan değildir; çünkü uygulamalı bilimler bile, özellikle toplumsal politikaya temel oluşturan tüm bilimler, temel bilimlere dayanır. Bilim insanlarının motivasyonu çoğu zaman, dünyamızda aklımızı kurcalayan olayların daha iyi anlaşılmasına yönelik samimi arzudan kaynaklanır.</p>

  <p>Uygulamalı bilimlerde de temel bilimlerde de bilimsel araştırmanın amacına ilişkin herhangi bir tartışma her zaman değerlerle ilgili soruları beraberinde getirir. Elde edilmesi beklenen sonuçların ne kadar kısıtlı olduğu düşünüldüğünde, toplumu-muz süperiletken-süperçarpıştırıcılar ya da uzay istasyonu gibi çok büyük bilimsel projeleri ne ölçüde destekleyebilir? Özellikle memeliler (köpekler, maymunlar, insansı maymunlar) üzerine yapılanlar olmak üzere belirli deneyler ne ölçüde etik dışı kabul edilmelidir? İnsan embriyonik malzemesi üzerinde yapılan çalışmaların etik dışı uygulamalara yol açma tehlikesi var mıdır? İnsan psikolojisi ya da klinik tıpta yapılan hangi deneyler deneklere zarar verebilir?</p>

  <p>Fiziki bilimler baskın olduğu sürece, bilimin hep değer yargılarından bağımsız olduğu düşünülüyordu. 1960’lardaki öğrenci isyanları sırasında bu kibirliliğe kızan bazı gruplar tepkilerini, “Kahrolsun değer yargısı olmayan bilim!” sloganıyla dile getirdiler. Biyolojinin ve özellikle genetik ve evrimsel biyolojinin ortaya çıkışından bu yana bilimin ne derece değer üretebileceği belirsiz olsa da, bilimsel buluş ve kuramların değerler üzerinde bir etkisi olduğu açıklık kazandı (bkz. XII. Bölüm). Adam Sedgwick gibi Danvin’in bir kısım karşıtları, Darwinciliği ahlaki değerleri yıkmakla suçlamıştır. Bugün bile yaratık şçılar evrimsel biyolojiyle mücadele içindedirler; çünkü evrimsel biyolojinin Hıristiyan din-biliminin değerlerini yıprattığına inanmaktadırlar. İçinde bulunduğumuz yüzyılda soy geliştirme (eugenics) hareketi, değerlerini insan genetiği üzerine yapılan çalışmalardan esinlenerek üretmiştir. 1970’lerde sosyobiyolojiye şiddetle saldırılmasının nedeni, bu bilime karşı olanların değerleriyle uyuşmayan belirli politik görüşleri destekliyor görünmesiydi. Hemen hemen tüm büyük dini ve siyasi ideolojiler, bilime dayandığı iddia edilen değerleri destekler, buna karşılık neredeyse tüm ideolojiler bilimin belirli bulgularıyla uyuşmayan başka bir takım değerleri savunur.</p>

  <p>Paul Feyerabend (1970) başka bir kısım çağdaşlarının yaptığı gibi, bilimsiz bir dünyanın, “bugün içinde yaşadığımız dünyadan daha güzel olacağını” söyleme cesaretini göstermiştir. Ben, bunun doğru olduğundan pek emin değilim. Bilimsiz bir dünyada çevre kirliliği ve bunun neden olduğu kanser vakaları, kalabalık nüfus ve bunun sonucu olan olumsuzluklar belki daha az olacaktı. Ancak böyle bir dünya aynı zamanda, çocuk ölümlerinin yüksek, ortalama ömür uzunluğunun 35-40 yıl olduğu, yaz sıcaklarından kaçınmanın ve aşırı kış soğuklarından korunmanın mümkün olmadığı bir dünya olacaktı. Zarar getiren yan etkilerinden şikâyet ederken (ziraat ve tıp dahil) bilimin sağladığı çok büyük kazançlar kolayca unutulmaktadır. Bilim ve teknolojinin bu sözde fenalıklarının birçoğu ortadan kaldırılabilir; bilim insanları ne yapılması gerektiğini bilirler, ancak sahip oldukları bilginin, yasama ve yürütme diline çevrilmesi gerekmektedir. Siyasetçiler ve onlara oy veren seçmenlerin çoğu, gerekenlerin uygulamaya geçirilmesine bugüne kadar direnmişlerdir.</p>

  <p>Bilimin sağladığı katkılar konusunda benim görüşüm daha çok, aşağıdaki cümlelerin sahibi Kari Popper’ınkine yakındır: “Müzikle sanatın yanında bilim, insan ruhunun en büyük, en güzel ve en aydınlatıcı başarısıdır. Şimdi entelektüeller arasında rahatsız edici bir modaya dönüşen bilimi karalama çabasından nefret ediyorum ve her şeyin ötesinde, günümüzde biyolog ve biyokimyacıların çalışmalarıyla başarılan ve tıp aracılığıyla güzel dünyamızda bütün acı çekenlere çare olacak muhteşem sonuçlara hayranlık duyuyorum.”</p>

  <p><span style="font-style:italic;">Bilim ve bilim insanı</span></p>

  <p>“Bilim bunu yapabilir” ya da “bilim şunu yapamaz” cümleleriyle sık sık karşılaşılır; ama hiç kuşkusuz, bir şeyi yapabilecek veya yapamayacak olan, bilim insanının kendisidir. En iyi koşullarda, bir bilim insanı kendini işine adamış, yüksek motivas-yonlu, doğru sözlü, cömert ve işbirliğine' açık olmalıdır. Ancak</p>

  <p>bilim insanları da birer insandır ve bu mesleki idealleri her zaman tutturamayabilirler. Bilim dışından kaynaklanan siyasi, dinbilimsel ya da iktisadi hesaplar, her ne kadar sıklıkla tersi olsa da, bilimsel yargıyı etkilememelidir.</p>

  <p>Bilim insanlarının bir akıl hocası, yaşlı bir meslektaş veya örnek aldıkları birinden öğrendikleri, kendilerine özgü gelenek ve değerleri vardır. Bunlar arasında sadece hile ya da sahtekârlıktan sakınmak değil, aynı zamanda bir buluşu kendisinden daha önce yapmış olan rakiplerine hak ettikleri saygıyı göstermek de vardır. İyi bir bilim insanı, kendi öncelik iddialarını inatla savunacaktır, ama aynı zamanda, kendi alanındaki öncüleri memnun etme konusunda isteklidir ve daha eleştirel olması gerektiği kimi durumlarda bile onların yetkelerine uyacaktır.</p>

  <p>Herhangi bir hilekârlık ya da düzmeceyle elde edilen veriler, er ya da geç ortaya çıkar ve bir kariyerin sonu olur. Sırf bu nedenle sahtekârlık, bilimde varlığını sürdürebilir bir yol değildir. Daha yaygın bir zaaf ise tutarsızlıktır ve bundan tümüyle kaçı-nabilen bilim insanı hemen hemen yok gibidir. <span style="font-style:italic;">Principles of Geology</span> (Jeolojinin İlkeleri) adlı eseriyle Darwin’in düşüncelerini etkileyen Charles Lyell, birörneklilik ilkesini telkin etmiştir, fakat yeni türlerin kaynağı üzerine kendi kuramının birörnekli-likle bir ilgisi olmadığı bir kısım çağdaşlarınca bile fark edilmiştir. Danvin’in kendisi de tutarsızlığa düşmeye yatkındı; doğal seçilim aracılığıyla uyumu açıklarken popülasyon düşüncesine başvurmuş, ancak türleşme konusundaki bazı tartışmalarında tipolojiye dayanan bir dil kullanmıştır. Lamarck çok katı bir mekanikçi olduğunu yüksek sesle ilan ederek her şeyi mekanik nedenler ve güçlerle açıklamaya çalışmıştır, ancak evrimsel değişimle gerçekleşen kaçınılmaz mükemmellik tartışması modern okuyucuya, Lamarck’ın (mekanikçi olmayan) mükemmeliyetçi ilkeye karşı bilinçaltında bir bağlılığı olduğunu fark ettirir. Dar-win taraftarlarının hiçbiri doğal seçilim konusuna A. R. Walla-ce kadar eğilmemiştir, ama sıra bu konuyu insanın evrimi açısından işlemeye gelince, Wallace’ın "gözü yememiştir”.</p>

  <p>Bilim insanlarının bazı bulgu ve hipotezlerindeki kusurlar, çok istenen bir şeyi varmış gibi farz etmekten kaynaklanır. İlk araştırıcılardan biri insan türünde 48 kromozom bulduğunda, bu buluş daha sonraki birçok araştırıcı tarafından doğrulandı; çünkü bu sayı bulmayı bekledikleri sayıydı. Doğru sayı olan 46 ise, üç farklı ve yeni tekniğin uygulanışına kadar bulunamamıştır.</p>

  <p>Hata ve tutarsızlıkların bilimde yaygınlığını fark eden Kari Popper 1981’de, bilim insanının mesleki etiğiyle ilgili ilke niteliğinde bir dizi öneride bulundu. İlk ilke, otoritenin yokluğudur; bilimsel sonuçlar çıkarmak, uzmanlar da dahil herhangi bir kimsenin altından kalkabileceğinden öte bir çabayı gerektirir. İkinci olarak, her zaman, her bilim insanı hata yapar ve bu, kaçınılmaz görünmektedir. Hatalar araştırılmalı, bulunduğunda incelenmeli ve bunlardan ders çıkarılmalıdır. Hataların üstünü örtmek affedilmez bir suçtur. Üçüncü olarak, özeleştiri önemli olmakla birlikte bunun, başkalarının, hataların bulunup düzeltilmesine yardım edebilecek eleştirileriyle desteklenmesi gerekir. Hatalardan ders alabilmek için, başkalarının bu konudaki uyarılarını dikkate almak gerekir. Ve son olarak, başkalarının hatalarına dikkat çekerken kendi hatalarımızın da farkında olmamız gerekir.</p>

  <p>Bir bilim insanının meslektaşları nezdindeki saygınlığı ona büyük bir ödüldür. Bu saygınlık, kaç tane önemli buluş yapıldığı ve bilim dalının kavramsal boyutuna ne ölçüde katkıda bulunulduğu gibi etkenlere bağlıdır. Birçok bilim insanı için meslektaşları arasında öncelikli olmak ve onlar arasında tanınmak niçin çok önemlidir? Sayıları az da olsa bazı bilim insanları kendi meslektaşlarını (ya da rakiplerini) niçin karalamaya çalışır? Bir bilim insanı başarılarıyla nasıl ödüllendirilir? Bilim insanları birbirleriyle ve toplumun diğer kesimiyle nasıl bir ilişki içindedir? Tüm bu tip sorular bilim sosyolojisi alanındaki araştırıcılar ve öncelikle bu alanın kurucusu Robert Merton tarafından sorulmuştur. Merton’un gösterdiği gibi, modern bilim büyük ölçüde, araştırma gruplarınca yapılan çalışmalara dayanmaktadır ve birlikler çoğunlukla belirli dogmaların bayrağı altında kurulmaktadır.<sup>8</sup> Bilim dünyasında kısmen çekişmeler yaşansa da, bu dünyanın dışındaki insanları en çok etkileyen şey, yirminci yüzyılın ikinci yarısında bilim insanları arasındaki olağanüstü fikir birliğidir.</p>

  <p>Bu fikir birliği özellikle bilimin uluslararasılık yönünde kendini göstermektedir. İngilizce hızla ortak bilim dili haline gelmekte; İskandinavya ülkeleri, Almanya ve Fransa gibi bir kısım ülkelerde önde gelen bilimsel dergiler İngilizce isimle çıkmakta ve çoğunlukla İngilizce yazılmış makaleler yayınlamaktadır. Başka bir ülkeye seyahat eden bir bilim insanı, hatta Rusya ya da Japonya'yı ziyaret eden Amerikalı bir bilim insanı, gittiği ülkedeki meslektaşlarıyla birlikteyken kendini tamamen evinde hissetmektedir. Günümüzde bilimsel dergilerde yayınlanan çok sayıda makale, farklı ülkelerden bilim insanlarının ortak çalışması niteliğindedir. Yüzyıl önce çıkan bilimsel makale ve kitaplar genellikle ulusal bir havayı hissettirmekteydi, ancak bu hava giderek kaybolmaktadır.</p>

  <p>Kaydadeğer hedefleri gerçekleştiren tüm bilim insanları, hırslı ve çok çalışkandırlar. Sabah 9:00 akşam 17:00 arası mesaiyle çalışan bir bilim insanından söz edemeyiz. Çoğu bilim insanı, en azından mesleğinin belirli dönemlerinde günde 15-17 saat çalışır. Yaşamöykülerinde görüleceği gibi, birçoğunun geniş ilgi alanları vardır; örneğin pek çok bilim insanı amatör müzisyendir. Bilim insanları başka açılardan da diğer insan gruplarında olduğu kadar çeşitlilik gösterirler. Bazıları dışadönük bazıları ise içedönük, utangaç kişilerdir. Bazıları aşırı derecede üretkenken, bazıları çok az sayıda temel kitap ya da makalenin üretimi üzerine yoğunlaşır. Tipik bir bilim insanı olarak tanımlanabilecek belirli bir mizaç ya da kişilik olduğunu sanmıyorum.</p>

  <p>Geleneksel olarak, tıp eğitimi almakla ya da genç bir doğacı olarak yetişerek biyolog olunuyordu. Günümüzde bir gencin yaşam bilimlerine ilgi duyması, medya ve özellikle de televizyondaki doğa filmleriyle, müze (genellikle dinozor salonu) ziyaretleri ya da ilham veren bir öğretmen aracılığıyla gerçekleşir. Aynı zamanda, daha sonra bazıları benim gibi profesyonel biyolog olacak binlerce genç kuş gözlemcisi vardır. En önemli unsur, canlı yaratıkların harikalarına duyulan hayranlıktır. Ve bu, çoğu biyologda ömür boyu kalıcı bir duygudur. Onlar, ister deneysel olsun ister kuramsal olsun bilimsel bir buluş yapmanın heyecanını, yeni fikirler, yeni görüşler ve yeni organizmalar peşinde koşma aşkını asla kaybetmezler. Ve biyolojide, kişinin kendi şartları ve kişisel değerleriyle ilişkili pek çok şey bulunur. Biyolog olmak bir iş sahibi olmak değil, bir yaşam tarzı seçmek demektir.<sup>9</sup></p>

  <p><a id="bookmark3"></a>X* c* *</p>

  <p><a id="bookmark4"></a><span style="font-weight:bold;">KÜLTÜR BAKANUCl</span> Cihanb#y» 75. Y.t İlçe HbI* KOtüpha<sup>niS</sup>'</p>

  <p><a id="bookmark5"></a>Tasnif No *•</p>

  <p><a id="bookmark6"></a>Demirbaş <span style="font-weight:bold;">No •</span></p>

  <p>III. Bölüm</p>

  <p><a id="bookmark7"></a>Bilim Doğal Dünyayı Nasıl Açıklar?</p>

  <p>Doğal dünyayı açıklamaya yönelik ilk girişimler doğaüstü güçlere başvuruyordu. En ilkel canlıcılıktan tek-tanrılı büyük dinlere görünüşte şaşırtıcı ve açıklanamaz olan her şey ruhlara ya da tanrılara atfediliyordu. Eski Yunanlılar farklı bir yaklaşım sergilediler. Dünyadaki olayları doğal güçler aracılığıyla açıklamaya çalıştılar. MÖ altıncı yüzyılda gelişen felsefe gittikçe artan bir ilgiyle dünyayı açıklama ve ideal “bilme ’nin nasıl olması gerektiğini belirleme çabasına girdi. Doğaüstü güçlere başvurmak her zaman önemli bir rol oynamakla birlikte, Eski Yunanlılar açıklamalarını gözlem ve düşünceye dayandırıyordu. Bu ilk başlangıçlardan, aşamalı bir şekilde bugün bilim felsefesi olarak bildiğimiz şey gelişti.</p>

  <p>Üçüncü tip açıklama çabası ise, Bilimsel Devrim sırasında ortaya çıkan bilimdir. Doğaüstü açıklamalar, felsefe ve bilim birbirini izleyen üç aşama olarak değil, daha çok, bilme sorununa birbirini tamamlayıcı üç yaklaşım olarak en iyi şekilde değerlendirilebilir. Düşünce tarihi bu farklı çabaların keskin kopukluklar olmaksızın birbirinden evrimleştiğini göstermektedir. Örnek vermek gerekirse, büyük felsefecilerin çoğu ve hatta Kant, açıklama şemalarında Tanrıya yer vermiştir. Darwin’den önceki birçok biyolog da Tanrıyı açıklayıcı bir etken olarak kabul ediyordu. Bilimin doğuşundan sonra felsefe var olmaya ve gelişmeye devam etti. Değişen şeyse felsefenin amacıydı. Bilim giderek felsefeden bağımsız hale geldikçe, felsefeciler bilim insanlarının çalışma alanından çıkmaya ve onların bilimsel etkinliklerinin incelenmesi üzerinde yoğunlaşmaya başladılar.</p>

  <p>Bilimin nihai amacı, dünyayı kavrayışımızı geliştirmektir. Bu noktada, bilim insanlarıyla bilim felsefecileri fikir birliği içindedir. Bilim insanı bilinmeyen veya anlaşılmayanla ilgili sorular sorar ve bunları cevaplamaya çalışır. Verilen ilk cevap, bir tahmin ya da hipotez olarak adlandırılır ve geçici bir açıklama işlevi görür. Peki gerçek bir açıklama nasıl olacaktır? Günlük yaşamda kafa karıştırıcı bir olguyla karşılaşıldığında, bu, genellikle bilinenler ya da akla yatkın görünen düşüncelere dayanılarak “açıklanır”. Örneğin, Ay tutulması Dünya nın gölgesinin Ay’ın üzerine düşmesinden olsa gerektir ya da Galâpagos Adalarındaki flora ve fauna, bu volkanik adaların Güney Amerika Kıtasıyla hiçbir ilgisi olmadığı için buraya deniz üzerinden gelmiş olsa gerektir. Ancak, akılcı bir açıklama tek başına yeterli değildir. Cevabın doğru olduğundan ya da en azından mevcut bilgilerin elverdiği ölçüde gerçeğe en yakın cevap olduğundan emin olunmak zorundadır. Bilim insanının bu amacı, aynı zamanda tam olarak bilim felsefecisinin de amacıdır.</p>

  <p>Eski Yunanlılar dan modern çağlara felsefeciler arasında, doğal dünyaya ilişkin bir açıklamanın nasıl oluşturulması ve bunun ne şekilde sınanması gerektiği tartışma konusu olmuştur. Birçok felsefeci dünyayı daha iyi kavramamızı ya da genellikle söylenildiği gibi, gerçeği bulmamızı sağlayacak ilkeleri kesin ve açık bir şekilde anlatmaya çalışmıştır. Adları her zaman anılanlar arasında, Descartes, Leibniz, Locke, Hume, Kant, Herschel, Whewell, Mili, Jevons, Mach, Russell ve Popper sayılabilir. Ne gariptir ki tüm zamanların en büyük felsefecilerinden biri olmasına rağmen Darwin adı bu tarz listelerde çok seyrek yer alır.<sup>1</sup> Gerçekte modern biyoloji felsefesi geniş ölçüde Darwin tarafından temellendirilmiştir.</p>

  <p>Bilim felsefecileri, bir felsefeci gözüyle göründüğü şekliyle bilimsel yöntemleri inançla açıklama çabası içinde midir, yoksa bilim felsefecilerinin görevi, bilim insanlarının buluşlarının gerçekten 'iyi” bilimi tesis edebilmesi için, açıklamalarını ve deneylerini nasıl yapılandıracaklarını bilim insanlarına söylemek midir?<sup>2</sup> Eğer İkincisi geçerliyse, korkarım ki bunun etkisi bugüne kadar çok az olmuştur. Kuram oluşturma çabasında, bilim felsefecilerinin önerdiği normların etkisi görülen tek bir biyolog bile tanımıyorum. Bilim insanları araştırma yaparken, metodolojinin inceliklerine çok fazla dikkat etmezler. Bu genellemenin bir istisnası, Kari Popper’ın yanlışlama (bkz. aşağıda) üzerindeki ısrarıdır. Bu yaklaşım biyologlar arasında ilkesel olarak geniş kabul görse de pratikte çok az sonuç vermiştir.</p>

  <p>Bilim felsefecileri bugün hâlâ bilim insanlarının açıklamalarını oluşturma ve sınama yolları konusunda neden bu kadar kaygılıdır? Sonuçta bilim Bilimsel Devrim den bu yana neredeyse aralıksız bir başarılar dizisi gerçekleştirmektedir. Hiç kuşkusuz, ara sıra yanlış bir kuram geçici olarak kabul görebilmekte, fakat kısa süre içinde rakip kuramlar arasındaki yarış içerisinde çürütülmektedir. Temel bilimsel kuramlardan birinin çürütül-mesi çok seyrek rastlanılan bir durumdur. Sonuçta, bilimin en temel savlarının güvenilirliği konusunda hiçbir kuşku yoktur. Giere (1988), Bilimsel Devrim sırasında Kartezyen şüpheciliğin mirasının felsefecilerin hiç bitmeyen kuşkularının nedeni olduğunu ileri sürmektedir.</p>

  <p>Önemli yeni buluşlar ve mevcut kuramları sarsıcı gelişmelerle ilgili günlük sansasyonal yayınlar yapan medya, bilimin hiçbir şey hakkında kesin ya da “gerçek" olanı ortaya koyamadığı gibi, bilim dünyasının dışında kalan insanları yanlış inanışlara yönlendirme eğilimindedir. Oysa aksine, çoğu elli ya da yüz elli yıldır var olan temel bilimsel kuramlar tekrar tekrar doğru-lanmaktadır. Evrimsel biyoloji gibi çok tartışmalı bir alanda bile Darwin’in 1859’da oluşturduğu temel kavramsal çerçeve olağanüstü bir biçimde güçlenmiştir. Son yüz otuz yıldır Darvinciliğin geçersizliğini göstermeye yönelik tüm çabalar başarısız oldu. Aynı durum, biyolojinin başka alanlarındaki birçok kuram için de geçerlidir.</p>

  <p>Öte yandan, duyu organlarımızın ve onlardan da fazla uslamlamamızın yanıltıcı olabileceğini kabul etmek zorundayız. Dolayısıyla, bilim insanlarının bilgi edinme yöntemlerini dikkatle kontrol etmek, bilim insanlarına kuram oluşturmak ve bunu denemede en güvenilir yolu önermek felsefenin meşru görevidir. Neyi bildiğimiz ve nasıl bildiğimiz sorunuyla ilgilenen felsefe dalı bilgi kuramı ya da epistemoloji olarak adlandırılır. Günümüzde bilim felsefesini meşgul eden temel konu budur.<sup>3</sup></p>

  <p><a id="bookmark8"></a>Bilim Felsefesinin Kısa Bir Tarihi</p>

  <p>Bilgi kuramına duyulan ilginin artışı şaşırtıcı olmayan bir biçimde Bilimsel Devrim dönemine denk gelir ya da bu dönemdeki gelişmelerin sonucu olarak başlamıştır. Astronomi ve mekaniğin en canlı bilim dalları olduğu bu dönemde gözlem ve matematiğe büyük önem verildi ve Sir Francis Bacon tümevarım Descartes ise geometri ile bu ikisinin havarisi oldu.</p>

  <p>Bacon sayesinde tümevarım iki yüzyıl boyunca yerleşik bilimsel yöntem oldu. Bu felsefeye göre bilim insanı kuramlarını, önceden hiçbir varsayım ya da peşin hükme dayanmaksızın, sadece kayıt tutarak, ölçümler yaparak ve gözlemlerini betimleyerek oluşturur. Tümevarımın İngiltere’de revaçta olduğu on dokuzuncu yüzyılın başlarında Darwin, Bacon’m gerçek bir takipçisi olduğunu ilan etti, ancak gerçekte benimsediği yöntem, aşağı yukarı varsayımsal-tümdengelimli yaklaşımdı (bkz. aşağıda).<sup>4</sup> Darwin daha sonra, bu tümevarıma inanan birinin aynı zamanda, “bir çakıltaşı yatağına girip çakıltaşlarmı sayabileceğim ve bunların rengini tarif edebileceğini" söyleyerek bu yöntemle dalga geçmiştir.</p>

  <p>Hiçbir bilim insanının Bacon'ın <span style="font-style:italic;">Novum Organum</span>da tanımladığı yöntemleri uygulamadığı ya da uygulayamadığını ikna edici bir biçimde savunan Liebig (1863), Baconcı tümevarımı yadsıyan bilim insanları arasında göze çarpan ilk isimlerden biriydi. Salt tümevarımla yeni kuramlar üretilemez. Liebig’in keskin eleştirisi tümevarımcılığın saltanatına son verdi ve bunun sonrasında, herhangi bir kimse için tümevarımcı (ya da pul koleksiyoncusu) demek küçültücü bir ifade olarak görüldü.<sup>5</sup> Ancak bu deneysel yaklaşımı eleştirenlerin çoğu, herhangi bir bilimsel çabanın temelini oluşturan verilerin her zamankinden daha çok vaz geçilmez hale geldiği gerçeğini gözden kaçırıyordu; eleştirilmesi gereken bizzat olguların toplanması değil, bunların kuram oluşturmada ne şekilde kullanıldıklarıydı. Özellikle biyoloji gibi tarihsel anlatılar kurmaya dayanan bazı bilim dallarında günümüzde kullanılan asıl bilimsel yöntem, temelde tü-mevarımcıdır.</p>

  <p>Mantık, on dokuzuncu yüzyılın sonlarında, özellikle Frege (1884) ve diğer mantıkçı ve matematikçilerin etkisiyle, matematik ve fizik felsefesi üzerinde etkili oldu. Bu, fiziki bilimlerde olduğu gibi, matematiksel olarak formüle edilebilen evrensel yasaların önemli rol oynadığı durumlarda özellikle aydınlatıcıydı. Evrensel yasaların neredeyse hiç olmadığı fakat çoğulculuk, olasıcılık ve salt nitel ve tarihsel olguların bolca olduğu biyoloji için ise bu daha az uygundu. Sonuç olarak fiziki bilimlerdeki duruma uygun bir bilim felsefesi gelişti, ancak bu, çoğu yönüyle biyoloji için uygun değildi.</p>

  <p><span style="font-style:italic;">Doğrulama ve yanlışlama</span></p>

  <p>Bu yüzyılda Anglo- Amerikan bilimine uzun süre egemen olan felsefe, 1920li ve 19301u yıllarda Viyana çevresine dahil olan mantıksal olgucuların (Reichenbach, Schlick, Carnap, Feigl) çalışmalarıyla ortaya çıkan mantıksal deneycilikti. Mantıksal deneycilik üç temel üzerine kuruldu: (1) Bir kısım yirminci yüzyıl matematikçi ve mantıkçısının çalışmaları; (2) Mili aracılığıyla Russell ve Mach’a aktarılan, Dawid Hume’un klasik deneyciliği; (3) Fiziki bilimler, özellikle de görelilik kuramı ve kuantum mekaniğinden önce anlaşıldıkları haliyle klasik fiziki bilimler.</p>

  <p>Bilimsel ispat konusunda mantıksal olgucuların onayladığı yaklaşım geleneksel varsayımsal-tümdengelimli yöntemdi ve bir kuramın iyi vasfını kazanması için en iyi ölçütün, tekrarlanan deneyler aracılığıyla doğrulama olduğu düşünülüyordu. Eğer deneyler bir kuramı doğruluyorsa, kuramın doğrulandığı söylenebiliyordu. Doğrulama, kuramları büyük ölçüde güçlendirir ve bazen yapısal değişikliklere kapı açar. Bununla birlikte, doğrulamayla bir kuramın geçerli olduğunun kesinlikle “ispat edildiği” farz edilmemelidir. Bazı durumlarda bu yöntemlerin, nihai olarak yanlışlığı anlaşılan bir kuramın doğrulanmasına yol açtığı da olmuştur.<sup>6</sup></p>

  <p>Popper, bir kuramın, “sınamadan geçerek geçerliliğini koruduğu birbirinden bağımsız deneylerin zorluğu ne kadar fazlaysa, o denli yeterlilik göstereceği” konusunda mantıksal olgucularla fikir birliği içindeydi, fakat yanlışlamanın geçersiz bir kuramı tamamen elemek için tek yol olduğu konusunda ısrar ediyordu. Bir kuram bir sınamayı geçemezse yanlışlığı ispatlanmış oluyordu. Ancak yanlışlama basit bit konu değildir ve 2+2’nin 5 etmediğini ispat etmeye benzememektedir. Yanlışla-ma özellikle olasıcı kuramların sınanması için uygun değildir ve biyolojideki kuramların çoğu olasıcıdır. Bir olasıcı kuram için istisnaların gerçekleşmesi zorunlu olarak yanlışlama oluşturmaz. Evrimsel biyoloji gibi belirli gözlemlerin açıklanabilmesi için tarihsel anlatıların kurulmasının zorunlu olduğu alanlarda geçersiz bir kuramın yanlışlanması olanaksız olmasa bile, çoğunlukla güçtür. Tek bir yanlışlama bir kuramın terk edilmesini gerektirir, şeklindeki koşulsuz bir önerme fiziki bilimlerin evrensel yasalarına dayanan kuramlar için belki geçerli olabilir, fakat evrimsel biyolojideki kuramlar için çoğunlukla geçerli değildir.<sup>7</sup></p>

  <p><span style="font-style:italic;">Yeni bilimsel açıklama modelleri</span></p>

  <p>Modern bilim felsefesi 1948’de Cari Hempel ve Paul Oppen-heim tarafından yazılan ve 1965’de Hempel’in yeniden ele aldığı bir makaleyle başlamıştır. Bu makalelerde Hempel genel yasalı açıklama (deductive-nomological) olarak adlandırdığı yeni bir bilimsel açıklama modeli önerdi. Bu tasarı 1950'li ve 1960 lı yıllarda en parlak günlerini yaşadı ve aynı zamanda “kabul edilen görüş” olarak tanındı.</p>

  <p>Genel yasalı açıklamanın altında yatan fikir şudur: Bilimsel bir açıklama, açıklanacak olayı betimleyen bir önermenin, belirli olgular üzerine önermelerle (karşılık kuralları) uyum içindeki bir ya da birden çok geçerli evrensel yasadan çıkarsanan tümdengelimli bir akıl yürütmedir. Bu görüşe göre bilimsel bir kuram, öncülleri bir yasaya dayandırılan bir “aksiyomlu tümdengelimli sistem”dir.</p>

  <p>Sunulan ilk genel yasalı açıklama modeli çok tipolojik ve belirlenimciydi ve kısa süre içinde olasıcı ve istatistiksel yasalara uyacak şekilde değiştirildi. Her yıl, kabul edilen görüşe ait gerçek veya görünürdeki çatlakları düzeltecek yollar ve araçlar öneren yeni makaleler ya da kitaplar yayınlanıyordu. Sonuçta Hempel’in modelinden çıkarılsalar da, bunların bir kısmı orijinal kuramlar olarak ileri sürüldü.</p>

  <p>Bu değişikliklerden biri kuram yapısının anlamsal (semantik) tasarımı olarak bilindi.<sup>8</sup> Bu yeni modeli önerenlerden biri olan Beatty (1981, 1987) için kuram, bir sistemin tanımıdır ve bir kuramın uygulamaları ise kuramın örneklemeleridir. Bu uygulamalar zaman-mekân kısıtlamasına tabi olabilirler ya da kalıcıdırlar ve bu yüzden çoğul çözümler ve evrimsel değişimle uyumludurlar. Bu son nokta, zaman-mekân kısıtlamasının dışında çok az biyolojik genelleme bulunduğu gerçeği dikkate alındığında önem kazanır. Anlamsal bakışın evrimsel kuram oluşturmayı güvenilir şekilde temsil etme yeteneği, Beatty, Thompson, Lloyd ve diğer felsefecileri bu modeli benimsemeye itmiştir.<sup>9</sup></p>

  <p>Bu kuram, kabul edilen görüşün zayıf pek çok yönünü taşımıyor olsa da, pratiğin içindeki bir biyolog açısından bakıldığında iki güçlükle karşılaşmaktadır. Bunların ilki, bu yaklaşımın tanımı sorulduğunda, anlamsal bakışı savunan farklı kişilerden birbirinden tamamen farklı cevaplar alınmasıdır, ikinci engelse pratiğin içindeki bir biyoloğun anlamsal bakışı nasıl uygulayacağıdır. Felsefecinin sunduğu şey, bilim insanı tarafından geliştirilen kuramların betimidir. Ancak söz konusu betimleme, biyoloğa <span style="font-style:italic;">yeni</span> kuramları ne şekilde geliştireceğini gösterecek denli kural koyucu değildir. Bu en azından bana böyle görünmektedir. Bir kuram ne zaman anlamsal bir kuramın özelliklerini göstermekte başarısız olur? Kabul edilen görüşe göre belirgin üstünlükleri olsa da, anlamsal yaklaşımın biyolojide fazla kabul görmediği izlenimim, sanırım bu soruya verilen bir cevabın olmamasına dayanıyor (kabul edilen görüş bugün neredeyse demode bir yaklaşım olarak görülmektedir). Bir kuram oluşturmanın basit mantık kurallarıyla ilgili bir konu olmadığı ve rasyonelliğin tümdengelimli ya da tümevanm-lı mantığın önerdikleri üzerine değil, daha geniş koşullar üzerine kurulması gerektiği fikri gittikçe daha fazla benimsenmektedir.</p>

  <p>içinde bulunduğumuz yüzyılda çeşitli açıklama şemalarının her biri, on yıl ya da biraz fazla süre rağbet görmüş ve daha sonra ya aynı şemanın yeni bir yorumu ya da tamamen yeni bir şema ile yer değiştirmiştir.<sup>10</sup> 1980'ler bilim felsefesi açısından oldukça hareketli geçmiş olmakla birlikte bu hareketlilik, bilimsel açıklamaların en iyi şekilde nasıl yapılacağı ve sınanacağı konusunda felsefeciler arasında bir fikir birliği doğurmamıştır. Yakın geçmişe ait bir araştırmasında Salmon (1988) şunları söylüyordu: "Bana öyle geliyor ki şimdi en az üç tane güçlü düşünce ekolü bulunmaktadır -pragmacılar, tümdengelimciler ve maka-nikçiler- ve bunlar, yakın gelecekte önemli bir fikir birliğine varacak gibi görünmüyor."</p>

  <p><a id="bookmark9"></a>Keşif ve Doğrulama</p>

  <p>Çoğu bilim insanı ve bilim felsefecisi bilimin iki aşamalı bir süreç olduğu konusunda anlaşmış görünüyor. İlk aşama, doğada yeni olgular, düzensizlikler, istisnalar ya da görünürdeki çelişkilerin <span style="font-style:italic;">keşfi</span> ile bunları açıklamak için tahmin yürütmek, hipotez oluşturmak ya da kuramlar üretmektir. İkinci aşama olan <span style="font-style:italic;">doğrulama</span> ise, söz konusu kuramların sınanarak değerlendirildiği işlemlerdir.</p>

  <p>Çoğu felsefeci için yeni bir kurama giden yol, bir bilinmezi çözmek için tahmin yürütmek veya varsayımla başlar; sonra bu varsayım sıkı bir biçimde sınanır. Ancak, pratiğin içindeki bilim insanı için bunun öncesi de vardır. Bilim insanı keşif aşamasında büyük ölçüde, yalın gözlem ve olguların betimiyle uğraşır. Eldeki olgular arasında açıklanamayan bir düzensizlik ya da anomali ile karşılaşıldığında, söz konusu açıklanamayanın bulunması bilim insanını bir soru sormaya iter ve bu soru sonuç olarak bir tahmin ya da varsayıma götürür.</p>

  <p>Herhangi bir gözlemin anlamı ya da açıklamasıyla ilgili her bilim insanının genellikle “önsezileri" olur. Ancak, bilimsel bir keşfi “doğruluk" derecesine yükseltecek tek şey, bu önsezilerin sınamadan başarıyla geçmesidir. Tahminler, varsayımlar ya da kuramların sınanmasına ne şekilde başlanacağı, doğrulama geniş ölçüde mantıksal çözümlemeye bağlı olduğu için bilim felsefecilerinin uğraşı oldu. Keşif çok ender hallerde önceki durumu “mantıksal olarak" izleyen bir seyirle gerçekleşir ve bu yüzden çoğu felsefeci geleneksel olarak, keşfin aşamalarını kendi uğraş alanları içinde görmez. Daha doğrusu, felsefeciler keşfi her zaman rastlantıya, psikolojik etmenlere, <span style="font-style:italic;">zamanın ruhuna</span> (Zeitge-ist) ya da daha da kötüsü baskın sosyoekonomik koşullara dayandırırlar.</p>

  <p>Örneğin Popper (1968), “bir kişinin aklına yeni bir fikrin ne şekilde geldiği ... bilimsel bilginin mantıksal çözümlemesiyle ilgili değildir; bilimsel bilginin mantıksal çözümlemesi olguyla ilgili sorularla ilgilenmez... sadece doğrulama ve geçerlilikle ilgilenir” şeklinde yargılar öne sürmüştür. Oysa, pratiğin içindeki bilim insanı için yeni bir olgunun keşfi ya da yeni bir kuramın oluşturulması çoğunlukla en büyük öneme sahipken, yanlış bir varsayımı çürütmek için kullanılan yöntem çoğunlukla ilgi kaynağı değildir.<sup>11</sup></p>

  <p><span style="font-style:italic;">Kuram oluşturmayı etkileyen iç ve dış etmenler</span></p>

  <p>Hiçbir bilim insanı camdan yapılmış bir fanus içinde yaşamaz. Yaşadığı bilimsel ortamın yanı sıra onu çevreleyen entelektüel, tinsel, ekonomik ve sosyal bir ortam vardır. Bilim insanının geliştirdiği kuramların doğası üzerinde tüm bunlar nasıl bir etkide bulunmkatadır? Düşünce tarihi üzerine çalışanlar iç etmenlerin, yani bilimin içindeki gelişmelerin yeni kuram ve kavramlar oluşturmada birinci derecede etkili olduğunu kabul etmeye meyillidirler. Buna karşılık toplumsal tarihçiler dış etmenleri, yani toplumsal ve ekonomik ortamdaki bileşenleri araştırırlar. Toplumbilimciler, tümden bakıldığında bu konudaki çabalarında olağanüstü bir başarısızlık göstermişlerdir.<sup>12</sup> Tümüyle farklı toplumsal ve ekonomik koşullardan gelmiş olan Charles Darwin ile Al-fred Russel Wallace’ın birbirinden bağımsız olarak neredeyse aynı evrim kuramına ulaşmış olmaları gerçeği, kuram oluşturma ile dış etmenler arasında bir bağ olmadığını gösterir. Doğrusu ben de toplumsal ve ekonomik bir etmenin biyolojide belirli bir kuramın oluşturulmasına etki ettiğine dair bir kanıt bilmiyorum.<sup>13</sup> Oysa kimi zaman bunun tersi gerçekleşir: Bilimsel ya da sözde bilimsel kuramlar, politik eylemciler tarafından kendi programlarını desteklemek amacıyla sıklıkla kullanılmıştır.<sup>14</sup></p>

  <p>Dış etmenler olarak anılan toplumsal ve ekonomik etmenler ile <span style="font-style:italic;">zamanın ruhu</span> ya da entelektüel ortam arasında bir ayrım yapmak gerekir. Entelektüel ortam yeni kuramların önerilme-sinde çok küçük bir rol oynamasına rağmen, yerleşik inançlarla çelişen entelektüel değişimlere karşı direnmede büyük bir rol oynamaktadır. Darvvin'in doğal seçilim kuramının çok büyük bir dirençle karşılaşmasının nedeni budur. Cuvier ya da Agas-siz in kavramsal dünyasında evrim kuramının yerleşebilmesi mümkün değildi.<sup>15</sup></p>

  <p><span style="font-style:italic;">Kuramın sınanması</span></p>

  <p>Bilim insanı yeni bir hipotezinin geçerli olup olmadığını saptamaya çalışırken nasıl hareket eder? Kuramını belirli sınamalardan geçirerek. Bir kuramın iyi olup olmadığını belirlemek isteyen felsefeci de aynı şeyi yapar; ancak, bilim insanlarınca uygulanan sınamalar, pratiğin içindeki bilim insanmkinden çok daha katı kurallar kullanmaya meyilli olan felsefecilerin sınamalarından bazen tümüyle farklıdır.<sup>16</sup> Bununla birlikte hangi kurallar kümesinin uygulanacağı, felsefecinin bağlı olduğu ekole göre değişir.</p>

  <p>Örneğin, mantıksal olguculuğun ortaya çıkışından beri bilim felsefecilerinin büyük önemle üzerinde durduğu nokta, kuramların tahmin yürütmeyi ne derece olanaklı kıldığıydı. Bir kuram ne kadar iyiyse mümkün kıldığı tahminler de o ölçüde doğrudur. Tahmin bu bağlamda mantıksal tahmindir: Şayet şu şu etmenler bir arada mevcutsa şu şu sonuçların gerçekleşmesi beklenir. Mantıkta tahminin bu kullanım biçimi, gelecekten haber verebilme anlamına gelen, günlük yaşamda kullandığımız “tahmin’' sözcüğünün kullanımından farklıdır. Gelecekle ilgili kehanette bulunmak <span style="font-style:italic;">kronolojik tahmindir.</span> Bu iki tahmin çeşidini geçmişte ben de dahil olmak üzere pek çok yazar birbiriyle karıştırmıştır. Bilimde ve hatta fiziki bilimlerde kronolojik tahmin nadiren mümkündür. Örneğin hiçbir konu, evrimin gelecekteki seyrinin tahmin edilemezliğinden daha tahmin edilemez değildir. Kretase Döneminin başlarında karada yaşayan en başarılı omurgalı hayvan grubu dinozorlardı; öyle ki Dünyaya çarpan bir göktaşıyla soylarının tükeneceği tahmin edilemezdi.</p>

  <p>Fizikçi gibi biyolog da tahminlerle sınama yolunu izler ve istisnaları araştırır. Ancak onun için, yaptığı tahminin gerçekleşmemesi gibi bir durum daha az kaygılandırıcıdır; çünkü bilir ki biyolojik tekrarlar fiziksel yasalar gibi evrensel değildir. Biyoloji kuramlarının sınanmasında tahmin yürütmenin kullanışlılığı son derece değişkenlik gösterir. Özellikle işlevsel biyolojidekiler gibi bir kısım kuramlar, yüksek tahmin değerine sahip olmakla birlikte, diğer birçok biyoloji kuramı karmaşık etmenlerce denetlendiği için, tutarlı tahmin yürütmek mümkün değildir. Biyolojide tahminler, biyolojik olguların çoğunda görülen büyük değişkenlik, olayların akışını etkileyen beklenmedik olayların meydana gelişi ve etkileşim içindeki etmenlerin çokluğu nedeniyle en iyi şartlar altında bile olasıcıdır. Biyolog için, ortaya koyduğu kuramın tahminlerle yapılan sınamadan geçmesi aşırı bir önem taşımaz; önemli olan, kuramının problemlere çözüm getirmede başarılı olup olmadığıdır.<sup>17</sup></p>

  <p>İşlevsel bilimlerde kuramları sınamanın en iyi yolu deneylerden yararlanmaktır. Ancak, deney yapmanın olanaksız olduğu ve belirli bir hipotezi sınamada tahmin yürütmenin sınırlı bir değere sahip olduğu bilimlerde ek gözlemler yapma zorunluluğu vardır. Tarihsel bilimlerde durum hep böyledir. Söz gelişi ortak soy kuramı yakın jeolojik dönemlere ait bitki ve hayvanların daha eski jeolojik dönemlerin bitki ve hayvanlarından türediğini öne sürer. Örneğin, zürafa ve filler Tersiyer’in (Üçüncü Zaman ın) ilk dönemlerindeki taksonlardan türemişlerdir. Eğer Kretase Dönemi nin ilk zamanlarına ait fil ve zürafa fosilleri bulunmuş olsaydı, bu keşif ortak soy kuramının geçerliliğini sarsardı. Benzer şekilde, dinozorlar Mezozoik Zaman da ortaya çıkmıştır ve dolayısıyla Paleozoik Zaman ’a ait dinozor fosilleri bulunsaydı, bu da ortak soy kuramıyla çelişecekti.</p>

  <p>Bir kuramı sınamanın diğer bir yolu, tümüyle farklı bir olgular kümesi kullanmaktır. Örneğin, eğer biçimbilimsel (morfolojik) kanıtları temel alarak belirli bir organizma grubunun soy gelişimini ve evrim geçmişini, yani filogenetik ağacını oluştur-duysam, bağımsız bir filogeni oluşturabilmek ve böylece iki ağaç arasındaki yakınlık derecesini sınayabilmek için pek çok moleküler (biyokimyasal) kanıt tiplerinden birini kullanabilirim. Bu iki ağaç arasında bir uyuşmazlık görüldüğünde, daha ileri bir kontrol için bağımsız ek kanıtların kullanılması zorunludur. Biyocoğrafyada, yeryüzündeki eski kara bağlantıları ya da değişik taksonların yeryüzüne yayılma kapasitesi üzerine kuramlar çeşitli şekillerde sınanabilir. Böylece biyocoğrafi kuramlar çürütülebilir ya da güçlendirilebilir. Dinozorların Kreta-se Dönemi’nin sonunda gerçekten tümüyle ortadan kalktığını kanıtlamak için Dünya nın birbirinden uzak bölgelerindeki Üçüncü Zamana ait tabakalarında ek gözlemler yapılması gerekir. Uzmanlar belirli bir alanda hangi sınamaya da gözlemlerin geçerli sayılması gerektiği konusunda genel bir fikir birliği içinde olmakla birlikte, gerekli gözlem ve sınamalrm niteliği bir problemden diğerine farklılık taşımaktadır.</p>

  <p><a id="bookmark10"></a>Pratiğin içindeki Biyolog</p>

  <p>Yirminci yüzyılda çok sayıda bilim felsefecisinin yasalara ya da mantığa dayandırarak yaptığı önerilerden hiçbiri evrimsel biyolojide kuram oluşturmaya uygun değildir. Bu kavrayış 1974’te Popper’ı, hatanın önerilen bilimsel yöntemde değil, “Darvvincili-ğin sınanabilir bir bilimsel kuramdan çok metafiziksel bir araştırma programı” niteliği göstermesinde olduğu yargısına götürdü. Aynı zamanda fizik ya da matematik konusunda birikimi olan başka felsefeciler de benzer önermeler dile getirdiler. Popper birkaç yıl sonra fikrini değiştirerek bu sözünü geri aldı ve yaklaşık kırk yıl boyunca egemen olan mantıksal deneycilik felsefesi, Kuhn, Lakatos, Beatty, Laudan, Feyerabend ve diğer felsefecilerin eleştirileri nedeniyle terk edildi. Mantıksal deneyciliğin yaşam bilimlerinde uzun vadede başardığı şey, birçok biyo-loğun bilim felsefesine duyduğu güvensizliği beslemek oldu.</p>

  <p>Her şeye rağmen bana öyle geliyor ki belirli bir anda bilim felsefesinde gidişatın ne olduğu konusu sıradan bir biyoloğu ilgilendirmez. Popper’ın büyük rağbet gördüğü 1950 ve 60’larda, tanıdığım her biyolog Poppercı olduğu konusunda ısrar ediyordu ancak sonuçta her biri yapmak istediği neyse onu yaptı. Etiketler kimi zaman siyasi bakımdan kullanışlı olsa da, genellikle hiçbir anlam ifade etmez. (Bu durum bana eşyumurta ikizi iki oğlu olan bir babanın hikâyesini hatırlatır. Baba oğullarını hiç ayırt edemezmiş. Bu yüzden birini Harvard a diğerini Yale’e göndermiş. Dört yıl sonra Harvard’dan mezun olanı tam bir Boston Brahmanı, diğeri ise tipik bir Yale buldoğu olmuş. Ama baba iki oğlunu hâlâ ayırt edemiyormuş.)</p>

  <p>Pratiğin içindeki biyolog hangi felsefe ekolünün önerilerine uyup uymaması gerektiğini sorgulamaz. Bilimde çeşitli kuramların tarihi incelendiğinde, “Her şey olacağına varır” diyen Fe-yerabend'a (1975) sempati duymamak elde değildir. Bu tavır, gerçekten de biyoloğa kuramsallaştırma çabasında büyük ölçüde yol gösterici görünmektedir. Biyoloğun yaptığı, François Ja-cob’un (1977) doğal seçilimle ilgili olarak “seyyar tenekecilik” dediği şeydir. Biyolog içinde bulunduğu anda kendisini problemin çözümüne en doğru şekilde götürecek yöntemi kullanır.</p>

  <p><span style="font-style:italic;">Açıklamanın beş aşaması</span></p>

  <p>Rastlantı, çoğulculuk, tarih ve biricikliğin oldukça önemli rol oynadığı biyolojide (bkz. IV. Bölüm) katı ilkeler yerine esnek bir kuram oluşturma ve sınama sistemi daha uygun görünmektedir. Böyle bir sistemi beş sözcükle açıklamaya çalışabiliriz. (1) Bilim insanları bozulmamış doğada ya da bazıları mevcut ku-ramlarca açıklanamayan veya genel kabul gören fikirlerle çelişen özgül deneyler sırasında <span style="font-style:italic;">gözlemler</span> yapar. (2) Bu gözlemler bilim insanını “Nasıl?” ve “Niçin?” <span style="font-style:italic;">sorularını</span> sormaya iter. <span style="font-style:italic;">(3)</span> Bu soruları yanıtlamak için, araştırıcı deneme niteliğinde bir <span style="font-style:italic;">tahminde bulunurya.</span> da bir çalışma hipotezi ortaya atar. (4) Bu tahminin doğru olup olmadığını belirlemek için onu zorlu <span style="font-style:italic;">sınamalardan</span> geçirir. Bu sınamalar tahminin geçerli olma olasılığını ya güçlendirir ya da zayıflatır. Söz konusu sınamalar, dikkatle tasarlanmış deneylerin yanı sıra, tercihen farklı strateji ya da yollar kullanılarak yapılan ek gözlemleri de içerir. (5) Sonuçta kabul edilen <span style="font-style:italic;">açıklama,</span> sınama sürecinde en fazla başarı gösteren tahmin olacaktır.</p>

  <p><span style="font-style:italic;">Sağduyu gerçekçiliği</span></p>

  <p>Felsefeciler duyu organlarımızca alman uyarıların gösterdiği, bizim dışımızda gerçek bir dünyanın olup olmadığı ve bu dünyanın tam olarak duyu organlarımız ve bilimin bize anlattığı gibi olup olmadığı üzerine hiç durmadan düşünceler üretmişlerdir. Bu düşünceler arasında aşırı uçlardan biri, Psikopos Berke-ley’in dış dünyanın basitçe bizim dışarıdaki bir izdüşümümüz olduğu yönündeki önermesinde görülür.<sup>18</sup> Tanıdığım biyologlar sağduyu gerçekçiliğini benimsemişlerdir. Bizim dışımızda "gerçek bir dünya ’nın var olduğunu bir gerçek olarak kabul ederler. Artık, duyularımızla algıladıklarımızı aygıtlarla test etmenin pek çok yolu bulunuyor ve bu gibi gözlemlere dayanan tahminler şaşmaz bir biçimde doğru çıkmaktadır. Dolayısıyla, pragma-tik veya sağduyu gerçekçiliğine biyologların normal araştırmalarını oturttuğu temele dayanarak itiraz etmek yarar getirecek gibi görünmüyor.</p>

  <p>Mantığa fazlasıyla güvenmeyi tercih eden felsefeciler arasında sağduyu çok moda olan bir araç değildir. Buna karşılık mantık uzmanı olmayan birine mantık kıyaslarının çoğu neredeyse özdeş eşitlikler olarak görünür. Bu kişi, sağduyu ile kendisini daha rahat hisseder. Sağduyulu yaklaşım, nedenselliğin niteliğini saptarken bile genellikle en rahat ve üretken olan yaklaşımdır. Mantıkçının katı yaklaşımı evrensel yasalara uyan, belirlenimci ve özcü bir dünya için uygun olabilir, fakat olasılıklar ve rastlantının egemen olduğu ve biricik olguların sürekli açıklama gerektirdiği olasıcı bir dünya için daha az uygundur. Beyaz, iki renkli ve kahverengi kuzgunların yanı sıra siyah renkli ve siyah boyunlu kuğular (bunların tümü yeryüzünde vardır!) mantığın üstünlüğünü göstermek için iyi birer örnek değildir.</p>

  <p><a id="bookmark11"></a><span style="font-style:italic;">Bilim dili</span></p>

  <p>Her bilim dalının olgular, süreçler ve alana ait kavramlar için kendi terminolojisi bulunur. Bir terim bir nesne ya da bireye -mitokondri, kromozom, çekirdek, gri kurt, Japon böceği- işaret ettiğinde, genellikle bir sorun yaratmaz. Ancak daha heterojen olgu ya da süreçler, daha büyük terim sınıflarıyla karşılanırlar. Rekabet, evrim, tür, uyum, niş, melezleşme, varyete gibi terimler biyolojide kullanılanlardan bazılarıdır. Bu terimler bu alanda çalışanlar tarafından aynı şekilde anlaşıldığında yararlı olacaktır ve bunun böyle olması, aslında zorunludur.<sup>19</sup> Ancak, bilim tarihinin çoğunlukla gösterdiği gibi, durum böyle değildir ve sonuç yanlış anlama ve uyuşmazlıklardır.</p>

  <p>Pratiğin içindeki bilim insanı dille ilgili üç tip sorunla karşılaşmaktadır. Birincisi, bir terimin anlamı konuyla ilgili bilgi arttıkça değişebilir. Anlamlarda bu gibi değişikliklerin olması şaşırtıcı değildir; çünkü bilimsel terimler genellikle günlük dilden ödünç alınmakta ve günlük kullanımın tüm belirsizlik ve eksikliklerini taşımaktadır. Modern fizikte kullanılan güç, alan, ısı vb. gibi terimler önceki dönemlerde işaret ettiklerinden tamamen farklı anlamlar taşımaktadır. Modern moleküler biyoloğun kullandığı baz çiftleri ya da nükleotitlerin sıralanışı, ekzon ile intron ve diğer ayrıntılarıyla birlikte karmaşık gen, ilk zamanlardaki “ipe dizili boncuklar” olarak ifade edilen gen kavrayışından ve hatta H. J. Müller in çok daha kapsamlı olan gen kavramından tamamen farklıdır. Ancak, 1909’da Johannsen tarafından ilk kez ortaya atılan “gen” sözcüğü halen bu birimi tanımlamak için kullanılmaktadır. Hemen hemen tüm bilimsel terimler belirli ölçüde değişiklik geçirdiği için, anlamda küçük farklılık içeren yeni terimlerin ortaya atılması büyük karmaşaya neden olacaktır; bu nedenle yeni terimler gerçekten köklü değişiklikler için kullanılmalıdır. Aslında, teknik terimler yeni bulguları içermeyi mümkün kılacak biçimde, hatırı sayılır ölçüde “açıklık” taşımalıdır.</p>

  <p>Pratiğin içindeki bilim insanı için ikinci sorun, belirli bir olgu ya da sürece ait bazı terimlerin farkında olunmadan tamamen farklı bir olgu veya sürece aktarılmasıdır. T. H Morgan’ın De Veries’in “mutasyon” terimini genetik malzemede ortaya çıkan her çeşit ani değişim için kullanımı buna çok güzel bir örnektir. De Veries’e göre mutasyon bir anda yeni bir tür ortaya çıkaran evrimsel bir değişimdi ve genetik değil, evrimsel bir kavramdı. Morgan’m mutasyonlardan anladığının De Veries'in mutasyon-lardan anladığıyla aynı şey olmadığını kavramak, genetikçi olmayanların 30-40 yılını almıştır.<sup>20</sup> Belirli bir şeyi adlandırmada az ya da çok evrensel bir kullanımı olan bir terimin başka bir şey için kullanılmaması, bilim dilinin temel ilkelerinden biridir. Bu kuralın çiğnenmesi daima karışıklığa yol açar.</p>

  <p>Belki de en çok kafa karıştıran ve en sık rastlanan durum, farklı birçok olgu için aynı terimin kullanılmasıdır. Felsefe literatüründe çok sık rastlanan bir şey, bazı terimlerin incelenmesinde fazlasıyla mantıksal bilgiçlik yapılması, ancak bir terimin olası heterojenliği üzerinde şaşırtıcı biçimde çok az durulmasıdır.<sup>21</sup> Örnek olarak, en az dört tane tümüyle farklı süreç için kullanılan “teleolojik’' terimi, yine dört ayrı olayı anlatan “grup” terimi, çok farklı üç süreç ya da kavram için kullanılan “evrim” terimi ve anlamı sürekli değişen “Darvvincilik” terimi verilebilir.<sup>22</sup></p>

  <p>Terminolojik belirsizlik, biyoloji tarihinde zaman zaman vahim sonuçlar doğurmuştur. “Varyete” teriminin zoologlar ve botanik -çilerce farklı anlamlarda kullanılışını fark etmemesi Darvin’i, tür ve türleşmenin niteliğiyle ilgili tümüyle yanılgıya düşürdü.<sup>23</sup> Benzer bir yazgıyı Gregor Mendel de yaşadı. Çaprazladığı bezelye türlerinin doğasından emin değildi ve o da, birçok bitki ıslahçısı gibi heterozigotlara “melezler” dedi. Bulduğu yasaları gerçekte asıl tür melezleri olan “başka” melezleri kullanarak doğrulamayı denediğinde başarısız oldu. Sonuç olarak, birbirinden tümüyle farklı iki biyolojik olgu için aynı “melez” teriminin kullanımı, Mendel’in sonraki araştırma çabalarına engel olmuştur.<sup>24</sup></p>

  <p>Anlamları farklı olduğu halde söylenişi aynı olan bu gibi terimlere getirilen en pratik çözüm, farklı öğeler için farklı terimlerin benimsenmesidir. Terimlerde iki anlamlılığın karışıklık yaratma olasılığının bulunduğu her durumda söz konusu her bir terim için kesin tanımlar önerilmelidir. Adlandırılan kavram ya da olgu anlam değişikliğine uğrarsa tanım gerektiği biçimde yeniden düzeltilmelidir. Bilimde kullanılan birçok terimin tanımı, bilginin artışına bağlı olarak sürekli değişikliğe uğramaktadır. Örneğin fiziki bilimlerdeki hemen hemen her temel terim tekrar tekrar tanımlanmıştır.<sup>25</sup></p>

  <p>Çoğu felsefeci tanım getirme konusunda oldukça isteksiz görünmektedir ve belki de bu, felsefe literatüründe çok sayıda iki anlamlı terim bulunmasını açıklar. Bu isteksizliğin nedeni, “tanımlama” (definition) teriminin klasik felsefe literatüründe, skolastik gelenekten kalan ve özcülüğün ilkeleriyle temellenen özgül bir anlama sahip olmasıydı.<sup>26</sup> Öyle görünüyor ki pek çok felsefeci “izah” terimini pratiğin içindeki bir bilim insanının tanımlama dediği şey için kullanmaktadır.</p>

  <p>Açık tanımlamalara gereksinim öyle belirgindir ki, çok sayıda felsefecinin tanım yapmaya niçin bu kadar karşı olduğunu anlamış değilim. Tanım yapmaya en fazla karşı olanlardan biri olan Popper, <span style="font-style:italic;">Unended Guest</span> (1974) <span style="font-style:italic;">(Bir Entelektüelin Yaşa-möyküsü: Bitmeyen Arayış **)</span> adlı özyaşamöyküsünde, niçin bu görüşe sahip olduğuna açıklık getirdi. Gençliğinde çok erken bir dönemde, “sözcükler ve onların anlamları konusunda asla tartışmaya girmemek gerektiğini, çünkü bu gibi tartışmaların yanıltıcı ve anlamsız olduğunu” öğrendiğini söyler. Sonraki okumalarında “sözcüklerin, özellikle de tanımların önemine inanmanın neredeyse evrensel olduğunu” keşfettiğinde ise hayrete düştüğünü ifade eder. Popper bunun özcülüğün gücünün bir sonucu olduğunu belirtir. Spinoza’nın yazılarını okuduğunda ise bunları, “öznel, anlamsız ve dolambaçlı tanımlarla dolu’’ bulduğunu dile getirir. Popper bu noktada, karşı olduğu şeyi açıkça ortaya koymaktadır. Sözcüklerin tanımlarını ortaya serip bunları mantık kıyaslamalarında kullanmak, mantıkçıların oynadığı bir oyundur.<sup>27</sup></p>

  <p>” Çev. Mustafa Acar, Plato Film Yayınları, 2006. (ç.n.)</p>

  <p>Popper, bilim insanının açık bir tanım talep ettiğinde tamamen farklı bir şeyden söz ediyor olduğunu gözden kaçırmaktadır. Bilim insanı, iki anlamlı sözcüklerin ayıklanmasını ister. Daha ileri bilimsel gelişmeler bir kavram ya da sürecin tanımının eksik veya yanlış olduğunu gösterirse bu tanım değişmek zorundadır ve değiştirilecektir. Bununla birlikte her zaman açık ve net tanımlar olmaksızın, kavram ve kuramların açıklığa kavuşmasında herhangi bir ilerleme mümkün değildir. Pratiğin içindeki bir bilim insanı olarak, felsefecilerin tanımlamalara duydukları nefreti bırakıp, kullandıkları terimlerin sadece bir nesneyi mi yoksa heterojen bir karışımı mı ifade ettiğini kusursuz tanımlarla sınamaları gerektiğini düşünüyorum. Bu, felsefe literatüründe mevcut çok sayıda çelişkiye son verecektir.<sup>28</sup></p>

  <p><a id="bookmark12"></a>Olguları, Kuramları, Yasaları ve Kavramları Tanımlamak</p>

  <p>Hipotez, tahmin, kuram, olgu ve yasa gibi terimlerin anlamları üzerine geniş felsefi tartışmalar yapılmıştır. Örneğin felsefeciler hipotez ile kuram arasında bir ayrım yapılması konusunda ısrarlıdırlar, fakat özellikle yaşam bilimlerinde bu derece keskin bir ayrım yapılmasını sürekli olanaklı kılacak bir kuram tanımı bilmiyorum. Herhalde, sahada ya da bir laboratuvar masasının başında çalışan bilim insanı bu terimleri kullanırken, her zaman masasında çalışan felsefecinin arzu ettiği ölçüde hassas değildir. Bilim insanının aklına ne zaman parlak bir fikir gelip, "Tek kelimeyle yeni bir kuram geliştirdim (ya da ortaya çıkardım)” dediğinde aslında betimlediği şey, bir felsefeci tarafından bir tahmin ya da hipotez olarak değerlendirilebilir.</p>

  <p>Son zamanlarda son derece popüler olan bir başka terim “model'dir. Bildiğim kadarıyla bu terim, yirmi yıldan fazla bir süre öncesine kadar evrim ya da sistematikle ilgili bilimsel literatürde bir kez bile kullanılmamıştır. Bir model, iş gören bir hipotezden tam olarak nasıl ayrılmaktadır? Bir model, matematiksel olmak zorunda mıdır? Bir model, bir algoritmadan ne şekilde ayrılır? “Safdilce” yöneltilen bu soruları felsefecilerin açıklamalarına duyulan gereksinimi vurgulamak için özellikle soruyorum. Tahmin, hipotez, model, algoritma, kuram gibi terimlerin hepsi, pratiğin içindeki bilim insanlarınca açıklamalarını formüle ederken birbirinin yerine kullanılmaktadır. (Okuyucuyu “kuram” sözcüğünü benim de sık sık bu esnek bağlamda kullanıyor olduğum konusunda uyarmalıyım.)</p>

  <p><span style="font-style:italic;">Kuramlara karşı olgular</span></p>

  <p>Bir kuram sağlam olabilmek için gerçeğe dayalı bir temele sahip olmak zorundadır, ancak bir kuram ile bir olgu arasındaki sınırı nereye çizmeliyiz? Evrensel kabul gören ve tekrar tekrar doğrulanan bir kuram ne zaman olgu olarak kabul edilecektir? Örneğin modern bir evrim biyoloğu, evrim kuramının artık bir olgu olduğunu söyleyebilir. Net bir şekilde ifade etmek gerekirse, elbette bir kuram bir olguya asla dönüştürülmez, kuram daha çok olgunun yerini alır. Dış gezegenler olan Uranüs ve Neptün’ün yörüngelerinde bir düzensizlik gözlendiğinde, kuram dokuzuncu bir gezegenin varlığını hesaba katacak şekilde geliştirildi ve gerçekten de zaman içinde Plüton keşfedildi. O andan itibaren Plüton’un varlığı bir kuram değil, bir olguydu. Benzer şekilde, DNA yapısının bulunmasının ve onun protein sentezi üzerindeki kontrolünün ortaya çıkarılmasının ardından, DNA’daki bilginin doğru aktarımını kontrol eden bir şifreyle ilgili kuramlar öne sürüldü. Oldukça hızlı bir şekilde bu kuramlardan birinin doğru olduğu ispatlandı ve şu an kabul edilen genetik şifre bir kuram olmaktan çıkıp bir olguya dönüştü. 1859'da Danvin’in türlerin değişkenliği ve ortak soy konusundaki fikirleri kuram olarak değerlendiriliyordu. Bu “kuramları’’ destekleyen kanıtların çokluğu ve o zamandan bu yana karşıt kanıtların bulunamamış olması, biyologları bu kuramları olgular olarak kabul etmeye yöneltti.</p>

  <p>O halde olgular, tekrar tekrar doğrulanan ve hiç çürütülmeyen deneysel öneriler (kuramlar) olarak tanımlanabilir. Bununla birlikte henüz olgulara dönüştürülmemiş ya da olguların yerini almamış kuramlar, mikroskobik ve biyokimyasal alanlar için olduğu gibi, duyu organlarının yetersiz kaldığı bilim dallarında ya da kozmoloji ve evrimsel biyoloji gibi geçmiş olayları açıklamak üzere tarihsel anlatıların kurulduğu bilimlerde anlama sınırlarımızı genişleten yararlı araçlardır.</p>

  <p><span style="font-style:italic;">Fiziki bilimlerdeki evrensel yasalar</span></p>

  <p>Kuram ve olgular evrensel yasalarla nasıl bir ilişki içindedir? Yasalar, sonucu tahmin edilebilen süreçlerle ilgilidir, ancak, yerçekimi yasası ya da termodinamik yasaları gibi birçok fizik yasası aynı zamanda basitçe olgu olarak da adlandırılabilir. Bununla birlikte kuşların tüylerinin olması da evrensel bir olgu olmakla birlikte, bir yasa değildir.</p>

  <p>Doğa yasalarına büyük saygı besleyenler, çoğunlukla doğada düzen olduğunu düşünenlerdir. Beşeri zaman çizelgelerimiz doğanın düzenini temel alır. Yaz mevsimindeyken biliriz ki bizi kış beklemektedir ve her yıl ağaçların gövdesine yeni bir büyüme halkası eklenir. Lyell’in birörneklilik kuramı bu gibi gözlemlere dayanıyordu. Geçmişte gerçekleşmiş bir şeyin bugün ve gelecekte gerçekleşeceği beklenebilir. Fizikçiler kuramlarını dayandırdıkları kesinliği savunmak istediklerinde, bunların istisnalar içermeyen ve zaman-mekân kısıtlaması olmayan evrensel yasaları temel aldığına vurgu yaparlardı.</p>

  <p>Canlılar dünyasında da düzenlilikler yaygın olmakla birlikte, bunlar çoğunlukla evrensel ve istisnasız değildir; olasıcı ve zaman ve mekâna fazlasıyla bağlıdırlar. Smart (1963), Beatty (1995) ve diğer felsefeciler biyolojide evrensel yasalar varsa bile bunların çok az sayıda olduğunu ileri sürmüşlerdir. Hiç kuşkusuz pek çok kimya ve fizik yasası moleküler düzeyde biyolojik sistemler için de aynı şekilde geçerlidir ve biyolojide yaygındır. Ancak, eğer varsa, karmaşık sistemlerde gözlemlenen düzenin çok küçük bir kısmı fizikçiler ve felsefeciler tarafından benimsenen yasaların tanımına tamı tamına uyar.</p>

  <p>“Yasa’’ sözcüğünü kullanan biyologların bu sözcükle anlatmak istediği şey çoğu zaman basitçe, doğrudan veya dolaylı olarak gözlemlerle doğrulanmaya veya yanlışlanmaya açık, genel bir mantıksal ifadedir ve açıklama ve tahminlerde kullanılabilir. Söz konusu “yasalar’’ herhangi bir bilimsel çözümleme ya da açıklamanın en temel bileşenidir. Ancak, eğer bir kimse “yasa” kavramını biyolojideki herhangi bir düzen ya da genellemeye uygulanabilecek şekilde değiştirirse, bu kavramın kuram oluşturmadaki yararı oldukça tartışmalı hale gelir. Bu gibi “sözde” yasalara dayandırılan olasıcı kuramlar, “yasa” sözcüğünü kullanan kimsenin amaçladığı türden kesinliği çok nadir içerir.</p>

  <p><span style="font-style:italic;">Yaşam bilimlerindeki kavramlar</span></p>

  <p>Kavramlar biyolojide kuram oluşturmada yasalarınkinden fazlasıyla önemli bir rol oynar. Yaşam bilimlerinde yeni bir kuramın ortaya çıkarılmasına yardım eden iki temel etmen, yeni olguların bulunması (gözlemler) ile yeni kavramların geliştirilmesidir. Bir sözlüğü açıp “kavram ’’ teriminin anlamına baktığımızda, çok geniş bir tanımla karşılaşırız. Bir kavram herhangi bir zihinsel imge olabilir. Bu tanıma göre, 3 sayısı, onu düşündüğümde bir kavramdır ve diğer tüm sayılar da öyledir; zihinsel bir imgesini oluşturabildiğim her nesne bir kavramdır. Ancak bir felsefeci kavramlardan söz ederken, çok daha dar bir tanım kullanır; oysa “kavram” terimine bu daha dar anlamlılık içinde iyi bir tanım bulmak zor görünmektedir. Bir biyolog kendi alanındaki önemli kavramların neler olduğu konusunda neredeyse hiç kuşku duymaz. Örneğin, evrimsel biyolojideki kavramlar arasında, seçilim, dişi seçimi, hâkimiyet alanı, rekabet, özgecilik, biyopopülasyon ve diğer pek çoğu bulunur.</p>

  <p>Hiç kuşkusuz kavramlar biyolojiye özgü değildir; fiziki bilimlerde de kavramlar vardır. Gerald Holton’un (1973) tema olarak adlandırdığı şey, açık bir biçimde biyologların kavramlar olarak ifade ettiği şeydir. Bununla birlikte, fiziki bilimlerde ve yeni olguların keşfinin önemli olduğu fizyoloji gibi, işlevsel biyolojinin bazı alanlarındaki temel kavramların oldukça kısıtlı sayıda olduğunu düşünüyorum. Gerçekten de bu alanların bazı önde gelenleri, kendi dallarındaki ilerlemenin, yeni olguların keşfine dayandığını ifade etmişlerdir. Diğer taraftan biyoloji bilimlerinin pek çoğunda kavramlar büyük bir rol oynar. Her yeni kavram evrimsel biyolojide doğal seçilim kavramı kadar devrimci bir etki yaratmamıştır, ancak ekoloji, davranış biyolojisi, evrimsel biyoloji gibi daha karmaşık biyoloji bilimlerindeki en son gelişmeler, yeni kavramların önerilmesine bağlı olarak ortaya çıkmıştır.</p>

  <p>Klasik bilim felsefesi garip bir biçimde, kuram oluşturmada kavramların önemli bir rol oynadığına çok az değinmiştir. Bununla birlikte, kuram oluşturma üzerinde ne kadar çalıştıysam, fiziki bilimlerdeki kuramların genellikle yasalara, biyolojideki kuramlarınsa kavramlara dayanıyor olduğu gerçeği beni o derece fazla etkilemiştir. Görünüşteki bu çelişki, kavramların yasalar gibi formüle edilmesi, yasaların da kavramlar gibi itade edilmesi gerektiği söylenilerek yumuşatılmaya çalışılabilir. Ancak, “yasa” ve “kavram” terimleri kesin bir şekilde tanımlandığında, böyle bir dönüştürme zorlaşmaya başlayacaktır. İşte burası, bilim felsefesinin fiziğe odaklanışıyla büyük ölçüde ihmal ettiği, sorunlu bir alandır.</p>

  <p>Sonraki bölümde, canlılar dünyasına ilişkin açıklamalarını formüle etmek ve sınamak için biyologların dikkate alması gereken özel etmenleri daha yakından inceleyeceğiz.</p>

  <p>IV. Bölüm</p>
</body>
</html>
