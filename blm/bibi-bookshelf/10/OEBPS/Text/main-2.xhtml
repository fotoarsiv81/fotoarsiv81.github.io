<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><a id="bookmark0"></a>Biyoloji Canlılar Dünyasını Nasıl Açıklar?</p>

  <p>Bir biyolog, “Eskidünya’da neden arıkuşları yoktur?” ya da <span style="font-style:italic;">“Homo sapiens</span> nerede ortaya çıkmıştır?” gibi biricik oluşumlarla ilgili sorulara cevap ararken evrensel yasalara güvenemez. Biyolog, belirli bir sorun hakkında bilinen bütün olguları incelemek, yeniden yapılandırılmış etmenler kümesinin her türlü sonucunu düşünmek ve bu özel durumla ilgili gözlenen olguları açıklayabilecek bir senaryo oluşturmaya çalışmak zorundadır. Diğer bir deyişle, biyoloğun, tarihsel bir anlatı kurması gerekmektedir.</p>

  <p>Bu yaklaşım, yasalara-nedenlere dayanan açıklamalardan temelde farklı olduğu için, mantık, matematik ya da fiziki bilimlerden gelen klasik bilim felsefecileri bunun hiçbir şekilde kabul edilemez olduğunu düşündüler. Oysa, yakın geçmişteki yazarlar bu dar klasik görüşü güçlü bir şekilde çürüttüler ve sadece tarihsel-anlatı yaklaşımının geçerliliğini göstermekle kalmayıp, aynı zamanda bunun biricik oluşumları açıklamada belki de bilimsel ve felsefi olarak geçerli tek yaklaşım olduğunu gösterdiler.<sup>1</sup></p>

  <p>Kuşkusuz bir tarihsel anlatının “doğru”luğunu kesin olarak ispatlamak asla mümkün değildir. Belirli bir bilimin üzerinde çalıştığı sistem ne kadar karmaşıksa, bu sistemin içinde o kadar çok etkileşim vardır ve bu etkileşimler genellikle gözlemle sapta-namaz, sadece çıkarsanabilirler. Söz konusu çıkarsamanın niteliğinin, yorumcunun birikim ve önceki deneyimlerine dayanması beklenir ve bunun sonucunda, ''en iyi” açıklama konusunda sıklıkla anlaşmazlıklar ortaya çıkar ki bu sürpriz değildir. Oysa her anlatı yanlışlanmaya açıktır ve tekrar tekrar sınanabilir.</p>

  <p>Örneğin dinozorların sonu, bir dönem onların özellikle savunmasız olduğu yıkıcı bir hastalığa ya da jeolojik olayların neden olduğu sert iklim değişikliğine bağlanıyordu. Bununla birlikte bu varsayımların hiçbiri kayda değer kanıtlarla destekle-nemiyordu ve her ikisi de farklı güçlüklerle karşılaştı. Nihayet 1980 yılında Walter Alvarez tarafından göktaşı kuramı öne sürüldüğünde ve özellikle de öngörülen göktaşı kraterinin Yu-catân'da bulunmasının ardından önceki tüm kuramlar terk edildi; çünkü yeni olgular senaryoya gayet iyi uyuyordu.</p>

  <p>Tarihsel anlatıların önemli rol oynadığı bilimler arasında evrenin başlangıcını inceleyen kozmogoni, jeoloji, paleontoloji, fi-logeni, biyocoğrafya ve evrimsel biyolojinin diğer alanları yer alır. Tüm bu alanlar, biricik olgularla tanımlanırlar. Her canlı türü ve genetik açıdan her birey biriciktir. Ancak biriciklik, sadece canlılar dünyasına özgü değildir. Güneş sistemindeki dokuz gezegenin her biri biriciktir. Yer yüzündeki her nehir sistemi ve her dağ silsilesi de biricik özelliklere sahiptir.</p>

  <p>Biricik olgular felsefecileri uzun süre ümitsizliğe sürüklemiştir. Hume, “Bilim gerçekten tekil olan olguların nedeni konusunda tatminkâr bir şey söyleyemez” diyordu. Eğer Hume’un akimda biricik olguların nedenselliğe dayanan yasalarla tam olarak açıklanamayacağı fikri varsa, yanılmadığını söyleyebiliriz. Bununla birlikte, bilim metodolojisini tarihsel anlatıları da kapsayacak şekilde genişletirsek, biricik olguları oldukça tatminkâr biçimde açıklayabilir ve hatta bazen sınanabilir tahminlerde bulunabiliriz.<sup>2</sup></p>

  <p>Tarihsel anlatıların açıklayıcı değer taşımalarının nedeni, tarihsel sıra içinde daha önce yer alan olayların, daima daha sonraki olaylara nedensel olarak katkıda bulunmasıdır. Örneğin Kretase Dönemi sonunda dinozorların yok oluşu, çok sayıda ekolojik nişin boşalmasına yol açmış ve dolayısıyla memelilerin bu boş nişleri istila etmesine bağlı olarak Paleosen ve Eosen boyunca dikkat çekici yayılış süreçlerini başlatmıştır. Bir tarihsel anlatının en önemli amacı, tarihsel sıra içinde daha sonraki olayların gerçekleşmesine katkıda bulunan etmenlerin neler olduğunu ortaya çıkarmaktır. Tarihsel anlatılar kurmak, hiçbir şekilde nedenselliğin terk edilmesi anlamına gelmez, fakat tam anlamıyla deneysel olarak ulaşılan özgün bir nedenselliktir. Tarihsel anlatı herhangi bir yasayla ilişkili değildir; daha çok basit, biricik bir olayı açıklar.<sup>3</sup></p>

  <p><a id="bookmark1"></a>Biyolojide Nedensellik</p>

  <p>Bilimsel bir açıklama eğer gözlemlenen bir olgunun, özellikle de beklenmedik bir olgunun nedeninin keşfine dayanıyorsa, genellikle doğru kabul edilir.<sup>4</sup> Basit etkileşimler arasındaki nedensellik genellikle, büyük ölçüde tahmin edilebilirdir. Bu gibi durumlarda -örneğin, belirli kimyasal tepkimelerde- kesin bir sebep göstermek mümkündür. Felsefe literatüründe nedenselliğe yönelik standart yaklaşımlar, yerçekimi ve termodinamik gibi yasaların etkisinin, "...nm nedeni nedir?” sorusuna açık bir cevap verebildiği fiziğin problemlerini temel alır.</p>

  <p>Oysa hücresel-moleküler düzey dışında, biyolojide böylesine kolay bir çözüm çok nadirdir. Biyolojide herhangi bir etki tüm bir olaylar zincirinin sonucu ise problem özellikle karmaşıklaşır. Sürecin başındayken bizi tahmin edilebilir nihai etkiyi üreten nedeni araştırmaya iten şey belki de teleolojik düşüncenin bir kalıntısıdır. Ancak, bu yaklaşım biyolojide genellikle başarılı değildir ve aslında, çoğunlukla yanıltıcıdır. Karmaşık sistemlerdeki etkileşimin nedenini tam olarak saptamak imkânsız olmasa bile oldukça zor olabilir; çünkü karmaşık sistemlerde sonuçta ortaya çıkan etki, uzun bir tepkime zincirinin son basamağıdır. Bu noktada farklı bir düşünce tarzını benimsememiz gerekebilir.</p>

  <p>İki birey arasındaki bir etkileşim, sonuçlanmadan önce tüm bir aşamalar dizisini izler ve iki birey için de bu aşamaların çoğunda pek çok seçenek bulunur. Bireyin bunlardan hangisini seçeceği, aşamanın başlangıcında kesin olarak belirlenmiş değildir; çok sayıda etmen ve olasılığa bağlıdır. Kesin bir neden-sonuç ilişkisi kurmak sadece olaylar zincirinin her basamağında seçilen seçeneğin geriye dönük olarak değerlendirilmesiyle mümkün olabilir. Aslına bakılırsa, geriye dönük değerlendirildiğinde sürecin bütününün (hatta rastlantısal bileşenlerinin) nedensellik arz ettiği düşünülebilir. O halde, bir bakıma paradoksal biçimde, karmaşık durumlardaki nedenselliğin, sonradan yapılan <span style="font-style:italic;">(a posteriori</span>) bir yeniden kurma olduğu söylenebilir ya da diğer bir anlatımla nedensellik, basamaklardan oluşan bir dizidir ve bu basamaklar bir arada neden olarak adlandırılabilir.</p>

  <p><span style="font-style:italic;">Yakın ve nihai nedensellikler</span></p>

  <p>Söz konusu nedensellik olunca biyolojide durumun daha karmaşık olduğu görülür. Canlı organizmalardaki her olay ya da süreç genellikle yakın (işlevsel) nedensellikler ve nihai (evrimsel) nedensellikler olarak adlandırılan iki ayrı nedenselliğin sonucudur. Bir programdan alınan direktifleri içeren bütün etkinlik ya da süreçler yakın nedenselliklerdir. Genetik ve somatik programlar tarafından denetlenen fizyolojik, gelişimsel ve davranışsal süreçler için durum özellikle böyledir. Bunlar, “Nasıl?” sorularının yanıtıdır. Nihai ya da evrimsel nedensellikler ise yeni genetik programların başlangıcına ya da mevcut programlarda değişikliklere yol açanlardır. Diğer bir deyişle bunlar, evrim süreci sırasında gerçekleşen değişikliklere yol açan tüm nedenlerdir. Genotipi değişikliğe uğratan geçmiş tüm olgu ya da süreçler bu kapsamdadır. Kimya ya da fiziğin yöntemleriyle araştırılamazlar, fakat tarihsel anlatıların sınanması üzerinden, tarihsel çıkarımlarla yeniden kurulmak zorundadırlar. Bunlar genellikle “Niçin?” sorularının yanıtıdır.</p>

  <p>Belli bir biyolojik olgunun açıklaması olarak hem yakın hem de nihai bir nedenselliği göstermek hemen her zaman mümkündür. Örneğin, eşeysel dimorfizmin varlığı ya fizyolojik (hormonlar, cinsiyet belirleyen genler) ya da evrimsel (eşeysel seçilim, yırtıcı baskısı) olarak açıklanabilir. Biyoloji tarihinde bilinen birçok anlaşmazlığın nedeni, bir tarafın sadece yakın nedensellikleri, diğer tarafın ise sadece evrimsel nedensellikleri dikkate almasıdır. Canlılar dünyasının kendine özgü özelliklerinden biri, bu iki nedensellik kümesine sahip olmasıdır. Buna karşılık cansız dünyada sadece bir nedensellik kümesi vardır ki bu da genellikle rastlantısal süreçlerle birlikte işleyen doğa yasalarınca sağlanır.</p>

  <p><span style="font-style:italic;">Çoğulculuk</span></p>

  <p>Biyolojik bir probleme dikkatle bakıldığında bunun genellikle birden fazla nedensel açıklaması olduğu görülür. Örneğin Darwin (IX. Bölüm'de göreceğimiz gibi) canlıların çeşitliliğini açıklamak üzere hem allopatrik (coğrafi) hem de simpatrik tür-leşmeye, evrimsel değişimi açıklamak için de doğal seçilim ve kazanılmış özelliklerin kalıtımına ve bunların yanı sıra tenecik-li kalıtım (tekrar intikal) ile karışık kalıtıma inanmıştır. İnançlardaki bu çoğulculuk, doğrulama açısından da yanlışlama açısından da sorun yaratır. Doğal seçilim için kanıt bulmak, kazanılmış özelliklerin kalıtımını zorunlu olarak yanlışlamayacaktır ve kazanılmış özelliklerin kalıtımının yanlışlanması ise evrimsel değişimin diğer olası nedeninin sadece doğal seçilim olarak kalacağı anlamına gelmeyecektir.</p>

  <p>Eski doğacıların biyolojik açıklamalarda çoğulculuğu modern uzmanlara göre daha fazla tercih etmiş olmaları ilginçtir. Zim-mermann'dan (on sekizinci yüzyıl) bu yana biyocoğrafyacılar evrimsel kesintilerin, birincil (dağılarak sıçramalar) ya da ikincil (vikaryans) olabileceğini hakkıyla anlamış olmakla birlikte, günümüzdeki vikaryanistler vikaryansın mümkün olabilecek tek çözüm olduğunu düşünmenin yanı sıra bunu ilk düşünenlerin de kendileri olduğunu sanmaktadırlar! Son zamanlarda kesintili denge (punctuated equilibrium) kuramının fanatikleri, daha önceki yazarlar çoğulcu çözümleri benimsemiş olmalarına rağmen, bunun evrimsel değişim için mümkün olan tek kuram olduğunu yazmaktadırlar. Gerçekten de biyolojideki çoğu olgu ve sürecin çoklu kuramlarla açıklanması gerekebilir. Çoğulculuğun üstesinden gelemeyen bir bilim felsefesi biyoloji için uygun değildir.</p>

  <p>Biyolojide nedensel etmenlerin çoğulluğu, olaylar zincirindeki olasılıklarla bir araya geldiğinde, belirli bir olgunun nedenini saptamayı imkânsız olmasa bile çok zor hale getirir. Örneğin, belirli bir adada bulunan organizmalar, o adanın anakaraya bağlı olduğu daha önceki bir dönemde oraya yerleşmiş olabileceği gibi, daha sonraki bir dönemde su üzerinde yüzerek de oraya yayılmış olabilir. Veya bunların her ikisi de mümkün olabilir. Yayılıştaki herhangi bir kopukluk başlangıçta sürekli olan bir dizideki ikincil bir kırılmaya (vikaryans) bağlı olabilir ya da elverişsiz bir arazi üzerinden yayılma söz konusu olabilir. Bir tür, bir başka türle rekabet sonucu, insan baskısı, iklim değişikliği, göktaşı düşmesi ya da bunların tümü nedeniyle ortadan kalkabilir. Pek çok ve hatta çoğu örnekte, jeolojik geçmişte hangi neden veya nedenler grubunun belirli bir türün soy tükenmesinden sorumlu olduğunu kesin olarak saptamak mümkün değildir.</p>

  <p>Biyolojide klasik anlaşmazlıkların tümünde, karşıt taraflar söz konusu iki rakip görüşe üçüncü bir alternatif olabileceğini düşünmeyi reddetmişlerdir. Örneğin fizikselcilerin indirgemeci açıklamaları, sınırlı inorganik dünyada karşılığı bulunmayan biyolojik olguları açıklayamıyordu. Diğer taraftan, karşıt dirim-selci öneriler de aynı ölçüde eksikti. Bu iki görüşün en iyi yönlerini bir araya getiren üçüncü görüş olarak organikçilik sonuçta başarılı oldu (bkz. I. Bölüm). Rastlantı ve zorunluluğu savunanlar arasındaki tartışmada doğal seçilim üçüncü bir çözüm olarak ortaya çıktı ve tartışmayı sona erdirdi. Eski ön oluşuma karşı sıralı oluşum tartışmasındaki anlaşmazlığa getirilen çözüm ise genetik program oldu. Biyolojide uzun sürmüş anlaşmazlıkların neredeyse tümü daha önce öne sürülen <span style="font-style:italic;">her iki</span> açıklamanın reddi ve yeni bir görüşün benimsenmesiyle son bulmuştur.</p>

  <p><span style="font-style:italic;">Olasıcılık</span></p>

  <p>Her şeyin tanımlanabilir bir nedenle açıklanabileceğine inanıldığı katı fizikselciliğin günlerinde, bir sürecin sonucunun aynı zamanda bir rastlantıyla ya da şans eseri etkilenebileceğini kabul etmek bilim dışı görülüyordu. Bundan ötürü fizikçi Herschel, rastlantıyla ilerlememesine rağmen büyük ölçüde rasgele zannedilen Danvin’in doğal seçilim sürecinden “karmakarışıklık yasası” olarak söz etmiştir. Aslında, rasgele süreçler Laplace’ın döneminde bazı bilim insanlarınca çoktan ele alınmaya başlamıştı.</p>

  <p>Çok sayıda biyoloji kuramının olasıcı olmasının nedeni, sonucun eşzamanlı olarak, çoğunluğu rasgele olan çeşitli etmenlerden etkilenmesi ve bu çoklu nedenselliğin herhangi bir etmenin sonuç üzerinde 100 % sorumlu olmasını engellemesidir. Belirli bir mutasyonun rasgele olduğunu söylersek, bu, o noktadaki mutasyonun her olasılığa açık olacağı anlamına değil, sadece söz konusu mutasyonun organizmanın mevcut herhangi bir gereksinimiyle ilgili olmadığı ya da başka bir yolla tahmin edilebilir olmadığı anlamına gelir.</p>

  <p><span style="font-style:italic;">Biyolojik açıklamalara ilişkin bazı örnekler</span></p>

  <p>Bilim felsefecilerinin bilimsel kuramların oluşturulmasını ele alırken gözden geçirdikleri hemen hemen tüm örnekler fiziki bilimlerle ilgilidir. Oysa gördük ki, biyolojide ve özellikle de evrimsel biyolojide açıklama, fiziki bilimlerdekinden oldukça farklı olabilir. Dolayısıyla bu farkı daha net gösteren birkaç örneği incelemek yararlı olabilir.</p>

  <p>Basit bir örnekle başlayalım. Deve familyası üyeleri sadece Asya (ve Kuzey Afrika) ile Güney Amerika faunasında bulunur. Kopukluğun söz konusu olduğu böyle bir yayılım örüntü-sü nasıl açıklanabilir? Louis Agassiz kendi yaratılış kuramına başvurarak basitçe, Tanrının devegilleri iki kez, gerçek develeri Eskidünya’da lamaları ise Güney Amerika’da yarattığını kabul etti. Bu öneri 1859 yılından sonra kabul edilemez hale geldiğinde, develerin daha önceki dönemlerde Kuzey Amerika’da var olması gerektiği, ancak daha sonra bu bölgede ortadan kalkmış olduğu hipotezi ortaya atıldı. Paleontoloji o zamandan bu yana Kuzey Amerika’da bulunan zengin deve fosilleriyle bu tahmini doğruladı.</p>

  <p>Darwin'in çoktan farkında olduğu bir başka zor sorun, fosil kayıtlarındaki süreksizlikti. Süreklilik Darvin'in evrimsel örneklemede kullandığı daha önemli bileşenlerden biriydi. Evrim aşamalı değişimle ilerler. Oysa canlı doğaya bakıldığında görülen tek şey süreksizlikti. Bu durum özellikle fosil kayıtlarında göze çarpıyordu. Yeni türler ve daha önemlisi tümüyle yeni organizma tipleri, kendi aralarında ve olası ataları arasında hiçbir geçiş formu bulunmaksızın, fosil kayıtlarında aniden ortaya çıkıyordu. Elbette, nadiren de olsa, örneğin kuşlarla sürüngenler arasındaki <span style="font-style:italic;">Archaeopteıyx</span> gibi bir ‘kayıp halka” bulunmuştur; ancak bu fosil bile, sürüngen atalarından ve gerçek kuşlardan büyük boşluklarla ayrılmıştır. Darvin inatla (bizim de bugün haklılığına inandığımız şekilde) arada tam bir sürekliliğin olması gerektiği, ancak fosil kayıtlarının bunu göstermekten çok uzak olduğu konusunda ısrar etti. Vardığı sonuç, 1859’da <span style="font-style:italic;">Türlerin Kökeni</span> nin basımından sonraki yaklaşık yüz yıl boyunca yaygın kabul görmedi.</p>

  <p>1953’te özelleşmiş evrim üzerine yazdığım bir makale, süreksizlik sorununun çözümüne bir katkı sağladı. Ben, çevrede kalarak yalıtılmış bir kurucu popülasyonun önemli ölçüde ekolojik değişikliğe ve genetik yeniden yapılanmaya uğrayarak, yeni bir soy çizgisi için ideal bir başlangıç noktası olabileceği açıklamasını önerdim. Ancak, bu kadar küçük bir popülasyonun fosil kayıtlarında korunmuş olma olasılığı çok düşüktür. Bu coğrafi türleşme kuramı Eldredge ve Gould (1972) tarafından benimsenmiş ve onların önerdiği kesintili denge<sup>6</sup> kuramıyla geliştirilmiştir. Burada, kuramsal olarak özcülükten popülasyon düşüncesine kavramsal bir kaymayla karşılaşıyoruz. Benim izlenimim esasen, biyolojideki çok güçlü kuramsal değişikliklerin, kavramsal kaymalar sonucunda ortaya çıktığı yönündedir.</p>

  <p>Birçok durumda, yeni kuram önemli yönleriyle eskisine büyük oranda benzer kalırken, tümüyle yeni bir nedensellik kabul edilebilir. Örneğin, Darwin 1839’da Iskoçya, Glen Roy’daki “paralel yollar’’ olarak adlandırılan oluşumları eski kıyı şeritleri olarak açıkladı ve bunların nedenini karanın şiddetli bir biçimde yükselmiş olmasına bağladı. Darwin, And Dağları nın yüksek rakımlarında deniz kabukları bulmuş olması, bir depremin ardından Şili kıyısındaki çarpıcı yükselmeyi gözlemlemesi ve diğer pek çok gözleme dayanarak ve ayrıca özellikle akla yatkın görünen başka bir kuram olmadığı için, Iskoçya’nm bu bölgesindeki önemli yükselmenin olanaksız olmadığını düşünüyordu. Bununla birlikte, Darwin’in bu yayınından sadece birkaç yıl sonra Agassiz, Buzul-çağı kuramını öne sürdü ve paralel yolların bir buzul gölünün kıyı şeritleri olduğu iyice kesinleşti. Daha sonra kendi açıklaması için "büyük bir hata’’ dese de, Darwin’in açıklaması gerçek çözüme çok yaklaşmıştı. Temel kavrayış, paralel yolların kıyı şeritleri olmasıydı. Buzul-çağı kuramının öne-rilmesinden önce söz konusu kıyı şeritlerini açıklamanın tek yolu, onları okyanus kıyı şeritleri olarak kabul etmekti. Bunun da ötesinde, jeoloji literatüründe büyük çaplı kıyı yükselmeleri özellikle Darwin’in hocası Charles Lyell’in yazılarında güçlü bir biçimde kanıtlanıyordu. Aynı kıyı şeritlerinin buzul hareketlerine dayandığının açıklanması aslında çok temel bir değişiklik sayılmazdı.</p>

  <p>Benzer bir durum, doğal dinbilimcilerin plan üzerine yazdığı geniş ve bazı bakımlardan muazzam literatürde kendini gösterir. Bu literatürün neredeyse hepsini Darvincilik kapsamına almak mümkündü. Bunu yapabilmek için sadece nedensel etmeni değiştirmek ve planı mükemmel duruma getirenin Tanrı değil, doğal seçilim etkisi olduğunu söylemek yeterliydi. Hiç kuşkusuz, kuramın temel yapısına dokunulmaksızın, sadece nedensel etmenin değiştirileceği benzer çok sayıda örnek bulunabilirdi.</p>

  <p><a id="bookmark2"></a>Bilişsel Evrimsel Bilgi Kuramı</p>

  <p>Bilgi kuramı tümüyle ne bildiğimiz ve bunu nasıl bildiğimiz sorunuyla ilgilenir. Son yirmi beş yıl içinde, bilginin kazanılmasına yeni bir bakış açısı getirmeye çalıştığı varsayılan ve evrimsel bilgi kuramı adı verilen yeni bir akım ortaya çıktı. Bu akımın önde gelen temsilcilerinden biri, bunu yeni Kopernikçi devrim” olarak abartılı bir biçimde nitelendirirken, karşıt görüşte-kiler bu iddianın yanıltıcı olduğunu ve evrimsel bilgi kuramının sunduğu katkıların önemsiz olduğunu düşünmektedir.</p>

  <p>Evrimsel bilgi kuramı terimi, Darwinci evrimsel bilgi kuramı (V. Bölüm de ayrıntılı olarak İncelenmektedir) ve bilişsel evrimsel bilgi kuramı olarak adlandıracağım, birbirinden tümüylü farklı iki süreç için kullanılmıştır. Bilişsel evrimsel bilgi kuramı, bir Darwinci seçilim süreciyle evrilen beyindeki belirli “yapıların” insanların dış dünya gerçekliğiyle alış verişte bulunmasına olanak verdiğini ve insanların, beyinlerinde bu yapıya sahip olmasalardı dış dünya ile etkileşemeyeceklerini savunur. Bu yeteneği eksik olan bireyler, er ya da geç nesillerini devam ettireme-den elenirler.</p>

  <p>Modern bilim insanları “gerçek dünya'yı pek çok algılama şekli olabileceğini ve insana ait duyuların bu dünyaya ait özelliklerin çok kısıtlı bir örneklemesini sağladığını tamamen anlamış durumdadırlar. Jennings’ten itibaren, tekhücreliler (Proto-zoa) üzerinde çalışan bilim insanları, tekhücreli bir yaratık için dünyanın nasıl bir şey olduğunu bizlere göstermişlerdir. Von Uexküll bir köpeğin dünyasının bizimkinden ne kadar farklı olduğunu grafiklerle açıklamıştır. İnsanın geniş bir elektromanyetik dalga spektrumundan sadece kırmızı ile mor arasındaki renklerle temsil edilen dalgaboyu aralığındaki ışınları görebildiğini artık biliyoruz. Sıcaklıkta açığa çıkan kızılötesi ve morötesi ışınları biliyoruz. Bazı çiçeklerin, arılar ve başka bazı böcekler tarafından algılanan, ancak bizim gözümüzün algılayamadığı morötesi renklere sahip olduğunu biliyoruz. Bazı hayvanlar manyetik veriyi algılayıp ona göre hareket etmekte ya da insan kulağının duyabildiği ses eriminin altındaki veya üstündeki sesleri duymaktadır. Diğer memeliler ve kuşkusuz böceklerce algılanan fakat bizim algılayamadığımız çok geniş bir koku dünyası olduğunu biliyoruz.</p>

  <p>Bir insan tarafından algılanabilen, bütün olarak dünyanın söz konusu belirli yönlerinin seçimini belirleyen nedir? Akla en yatkın görünen kuram, tüm organizmaların atalarının kendi çevrelerine ait, hayatta kalmak için söz konusu en önemli yönleri duyumsama kapasitesine sahip oldukları için hayatta kalıp üreyebildikleri ve bunun aynı şekilde insan türü için de geçerli olduğudur. Bu düşünce bize, aralarında sadece birinin bizim için erişilebilir olduğu çok sayıda dünyanın var olduğunu göstermektedir. Dünyanın insanlar ve insanların algılan için önemli olan kısmından bazen <span style="font-style:italic;">orta dünya</span> (mezokozmos), yani arada bulunan boyutların dünyası olarak söz edilir. Orta dünya, moleküllerden Samanyolu Galaksisi ne kadar uzanır. Bunun altında temel partiküller yer alırken, ötesinde Samanyolu nun uzay-zamanının galaksilerarası dünyası bulunur.</p>

  <p>Fizikçiler bize katı bir masanın "gerçekte” tümüyle katı olmayıp, birbirinden çok uzakta bulunan atom çekirdeği ile elektronlardan oluştuğunu hatırlatır. Tanıdığım biyologların çoğu bu açıklama ve genler ile kuarklardan kuasar, kara delikler ve karanlık maddeye, atomaltı partiküller dünyası ile ultragalaktik kozmos dünyası arasındaki özel ilişkilere uzanan diğer konularla ilgili açıklamaların gerçekliğini kabul eder. Bu olgular insanların duyu organlarınca algılanamaz. Bu görüşü savunanlar, yani bazen anıldıkları biçimiyle bilimsel gerçekçiler, bir kuramın başarısının varsayılan kuramsal bir mevcudiyetin varlığına inanmak için geçerli bir neden oluşturduğuna ve böyle bir mevcudiyetin gözlenebilenler kadar gerçek olduğuna inanırlar. Tanıdığım tüm bilim insanları bilimsel gerçekçilik denilen bu yaklaşımı paylaşmaktadır.</p>

  <p>Ancak, doğrusunu söylemek gerekirse fizikçilerin çoğu da dahil olmak üzere birçok insan günlük yaşamda bir masayı bu şekilde anlamaz. Bundan başka, en küçük ya da en büyük dünyaları anlayışımızla ilgili hiçbir ilerleme orta dünyayı, yani insanların algıladığı haliyle “gerçek dünyayı” kavrayışımıza herhangi bir şekilde katkı sağlamaz. Fizikçi ve mühendislerin geliştirdiği aygıtlar, büyüleyici atomaltı dünya ile birlikte galaksiler ötesi dünyaya pencere açmış olsa da, bu diğer dünyaların hiçbiri bizim normal duyu dünyamızın parçası değildir ve hiçbiri sağduyu gerçekçiliğimize katkıda bulunmaz. Bunları anlamak, hayatta kalışımız için zorunlu da değildir.</p>

  <p>O halde nasıl oluyor da, doğrudan doğruya algılayamadığımız zaman ve uzay gibi temel evrensel özellikler hakkında fikir sahibi olabiliyoruz? Bu noktada, Kant’ın felsefesi bir kısım bilgi kuramcılarının düşüncelerini büyük ölçüde etkilemiştir. Eğer doğru anlıyorsam Kant, insan beyninin fazlasıyla yapılandırılmış olduğuna, öyle ki evrenin bu özellikleriyle ilgili bilgiyle dünyaya gelindiğine inanıyordu. Unutulmamalıdır ki Kant, fikirlerinin çoğunda özcüdür ve değişken olgular dünyasının, kendinde şey <span style="font-style:italic;">(Ding an sich</span>) dediği her bir değişken olgu sınıfı için düşüncemizdeki bir biçimle (eidos) temsil edildiğini düşünüyordu. Bu <span style="font-style:italic;">a priori,</span> herhangi bir deneyimden önce olan, dolayısıyla doğumdan önce gelen bir şeydi.</p>

  <p>Konrad Lorenz, Köningsberg’de Kant’ın koltuğuna oturduğunda, Kant’m, “insanın algı ve düşüncesi bireysel deneyimden önce var olan işlevsel yapılara sahiptir" fikrine dayanan bir evrimsel bilgi kuramı geliştirdi. Lorenz, tıpkı yeni doğmuş bir balina yavrusunun yüzmek için yüzgeçlere sahip olduğu gibi, yeni doğmuş bir bebeğin de dünyaya uyum sağlayabilmesi için beyninde çeşitli bilişsel yapılara sahip olması gerektiğini söylüyordu. İnsansı atalarımız bir uyum bölgesinden diğerine geçerken uygun zihinsel yapılar, yapısal uyumların seçiliminin geçtiği sürecin tam olarak aynısıyla seçilmiştir. Lorenz, algı ve düşüncemize ait doğuştan gelen bu yapıların, morfolojik ya da tüm diğer uyum çeşitlerinin eşdeğeri olduğunu belirtir. Bana öyle geliyor ki Lorenz’in önerisi, gözlerin görmek için kullanılabilmesinden çok daha önce embriyoda oluşmaya başladığı gerçeğiyle temelde aynıdır.<sup>7</sup> En basit protistler bile karşılaştıkları tehlikeleri ve fırsatları algılayan ve bunlara tepki veren bir yapıya ve yaşam alanlarına uyum sağlayacak teçhizata sahiptirler. Bir milyar yılı aşkın bir zamandan beri süregelen doğal seçilim insan türünün genetik programını basit tekhücrelilerden insana kadar ince ince işlemiştir. Böylece, genetik programların doğasına ilişkin yeni biyolojik anlayış, felsefeciler için yüzyıllarca büyük bir gizem oluşturan şeye açıklık getirdi.</p>

  <p>Ben, insanların primatlardan evrimleşmesi sırasında beynin, bir şempanzenin beyin kapasitesinin çok daha ötesinde problem çözme yeteneğine sahip olacak biçimde, hızla evrimleştiği fikrinin kabul edilmesi gerektiğine inanıyorum. Buna rağmen, “Modern insan beyninin yapısı nasıl özgülleşmiştir? "&nbsp;sorusu hâlâ cevapsız durmaktadır.</p>

  <p><span style="font-style:italic;">Kapalı ve açık programlar</span></p>

  <p>İnsan beyninin mevcut fiziksel kapasitesine günümüzden yaklaşık yüz bin yıl önce, atalarımızın kültürel olarak çok ilkel oldukları bir zamanda ulaştığıyla ilgili çok sayıda kanıt bulunuyor (bkz. XI. Bölüm). Yüz bin yıl önceki beyin, bugün bilgisayarları tasarlayabilen beyinle aynıdır. Bugün insanlarda gördüğümüz son derece özelleşmiş zihinsel etkinlikler, belli bir amaç ya da gereksinim için tasarlanarak seçilen bir beyin yapısını gerektirmiyor görünmektedir. İnsan zekâsının bütün başarıları, Darwinci bir süreçle özel olarak bu görevler için seçilmiş olmayan beyinlerin ürünüdür.</p>

  <p>Şüphesiz, insanın farklı yetenekleri beynin farklı kısımları tarafından denetlenmektedir. Ancak, insan beyninin işleyişi konusunda mevcut bilgisizliğimizden ötürü, insanın dünyayı bilme ve tanımasını olanaklı kılan beyin yapıları hakkında ayrıntılı kestirimler bizi yanlış sonuçlara götürebilir. Ancak şu anki bilgilerimiz ışığında, beyinde üç tür bölgenin tanımlanması mümkün görünmektedir.</p>

  <p>İlk olarak, beynin, en baştan beri katı bir biçimde programlanmış bölgeler içerdiği görülmektedir. Omurgasızlardaki içgüdüler ile omurgasızlarda da omurgalılarda da bulunan refleks ve kendiliğinden hareket örüntüleri bu “kapalı programlar ’a örneklerdir. Ancak, insan türünün daha karmaşık davranışlarının bu kategoriye dahil olup olmadığı (ve dahilse bunların hangi davranışlar olduğu) bilinmiyor. Bebeklerin davranış ve mizaçları üzerine yapılan araştırmalar, düşündüğümüzden daha katı bir biçimde programlanmış davranışların bulunabileceğini göstermektedir. <sup>8</sup></p>

  <p>Beyin, aynı zamanda “açık programlara” uygun bölgeler içerir görünmektedir. Bu bilgi, içgüdüsel davranışlar gibi katı bir biçimde programlanmış değildir; fakat beyindeki belirli bölgeler, genç organizmanın çevresinde böyle bir bilgi varsa, bunu kabul etmeye hazır halde bir kenarda beklemektedir. Dil öğrenme veya etik kurallar edinme yeteneği gibi bilişsel araçlarımızın pek çok bileşeni anlaşılan o ki ilk yaşlarda kazanılır ve bir kez edinildiğinde kolayca unutulmaz ya da değiştirilemez. Bu öğrenme kategorilerinin, davranış bilimcilerin basitçe “doğal tanıma” dedikleri şeyle ortak pek çok nokta içerdiği görülüyor. Yavru ördek, duyarlı olduğu ilk dönemde annesinin geştaltının etkisi altında “doğal tanıma” sürecinden geçer. “Ta-kip-edilecek-hedef” bilgisi, ördek yavrusunun beyninde bunu kabul etmeye hazır olduğu anlaşılan bir bölgeye yerleşir. Benzer şekilde, büyüme çağındaki bir insanın her yeni deneyimi beyindeki uygun bölgeye kaydedilmekte ve daha önce beyin tarafından kaydedilmiş deneyimler bütününü güçlendirmekte-dir.<sup>9</sup> Kant’ın yanı sıra Lorenz ve diğer evrimsel bilgi kuramcılarının betimlediği biçimiyle, doğarken yanımızda getirdiğimiz dünya bilgisinin bileşenleri belki de en iyi şekilde açık programlar olarak anlaşılabilir.</p>

  <p>Son olarak, beynin, yaşam boyu edinilen her çeşit bilgiyi depolamasına (bellek) olanak veren genel bölgeler içerdiği görülmektedir. Halen bu genel bilginin farklı kategorileri için beyindeki olası alt bölümlerle ilgili neredeyse hiçbir şey bilmiyoruz. Kısa-dönemli ve uzun-dönemli hafıza bu alt bölümlerin örnekleri olabilir.</p>

  <p>Bilişsel evrimsel bilgi kuramı özellikle bu listedeki ikinci sınıfla, yani yeni doğan bebeğe önemli ve kesin bilişsel bilginin depolandığı elverişli açık programlar sağlamak üzere, seçilim yoluyla evrilen beyin bölgeleriyle ilgilenmektedir. Söz konusu beyin bölgelerinin metafiziksel veya özcü bir tarafı yoktur; bunlar, açık bir şekilde Darwinci evrimin ürünüdürler. Bu konuda hâlâ geniş ölçüde bilinmezliğini koruyan nokta, bu beyin bölgelerinin belirlilik derecesidir. Belirliliğin çoğunun doğumdan sonra kazanılıyor olması olası görünmektedir. Genç bir bireyde hasara uğramış beyin bölgelerine ait birçok işlevin diğer bölgeler tarafından nispeten kolayca üstlenilmesi buna işaret etmektedir.</p>

  <p>Tüm bunlar, bilişsel evrimsel bilgi kuramı üzerine yapılacak bir değerlendirmeye ne şekilde katkıda bulunur? Benim vardığım sonuca göre, dünyamızın algılanması ve anlaşılması için son derece özel beyin yapıları gerekli değildir. Genelde, merkezi sinir sisteminin evrimsel gelişiminin zorunlu olarak son derece özelleşmiş sinirsel yapılara değil, sürekli gelişen genel bir beyin yapısına yöneldiği görülüyor. Bunun sonucunda beyin, sadece ilkel insanların karşılaştığı gerçek zorlukların üstesinden gelmekle kalmaz, aynı zamanda örneğin bu gelişmeler seçilime uğradığında gereksinim duyulmayan, satranç oynama gibi yetenekler için gerekli özelliklere de sahip olur. Bir bütün olarak bakıldığında, bana öyle geliyor ki bilişsel evrimsel bilgi kuramı devrimsel bir gelişme değil, Darwinci evrim düşüncesinin nöroloji ve bilgi kuramına uygulanmasının doğal bir sonucudur.</p>

  <p><a id="bookmark3"></a>Kesinlik Arayışı</p>

  <p>Bilimin amacı çoğunlukla gerçeğin aramşı olarak tanımlanır, ama gerçek nedir? Darvin'in Hıristiyan karşıtları İncil deki her sözcüğün gerçekliğini asla sorgulamamış olduklarından, dünyadaki her şeyin Tanrı tarafından yaratılmış olduğu sonucuna ulaşmışlardır. Dünya nın Güneş’in çevresinde döndüğünü söylemek gibi, daha önceki devirlerde genel inançlara uymayan cüretkâr düşünceler artık mutlak gerçekler olarak kabul edilmektedir. Daha önce inanılanın aksine, Dünya nın düz değil, yuvarlak olduğunu artık aklı başında kimse inkâr etmez. Bilim tarihçileri, daha önceki devirlere ait pek çok “sorgulanmamış gerçeğin” sonradan nasıl da yanlışlandığını gayet iyi bilirler. Kep-ler’den önce, astronomlar tüm gökcisimlerinin tam dairesel yörüngelerde hareket ettiğini kabul ediyordu. Darwin’den önce çoğu felsefeci türlerin değişmez olduğundan emindi. 18801i yıllara kadar, bireyin yaşam boyu kazandığı özelliklerin kendi çocuklarına geçebileceği evrensel olarak kabul görüyordu. Bizim kuşağımızın sessiz kabullenmelerinden hangilerinin daha ileride bilimsel gelişmelerle çürütüleceğini bilmiyoruz.</p>

  <p>Bilim insanları yeryüzü tabakalarındaki fosil dizilerinin evrimi belgelediğini artık reddedilemez bir gerçek olarak kabul ediyorlar. Ancak, bilimin başka pek çok bulgusu hâlâ tam kesinliğe ulaşmış değildir. Bunlar, yüksek derecede bir kesinlik taşıyabilirler, fakat bunların sonuçta asgari düzeyde ya da radikal bir biçimde farklılık gösteren alternatif bir kurama yerlerini bırakmasından büyük bir rahatsızlık duymayız. Bilim insanları artık, “mutlak gerçek” konusunda çok ısrarcı değiller. Bir kuram tüm yanlışlama girişimlerinin üstesinden gelip açıklaması beklenen her şeyi açıklıyorsa, bilim insanlarını tatmin etmektedir. Asırlar boyunca Newton’un eşitliklerinin nihai gerçek olduğuna inanıldı. Ancak, normal yeryüzü koşullarında ne kadar doğru olursa olsunlar, bu eşitliklerin belirli koşullar altında doğru olmadığı Einstein’ın görelilik kuramlarıyla gösterilmiştir.</p>

  <p>Öyle görünüyor ki aklıselimle varılan fikir birliği, bilimin vardığı sonuçların çoğunun kesin kabul edilebilecek kadar sağlam temellendirilirken, diğerlerinin değişen kesinlik dereceleriyle, sadece nihai-olmayan-gerçekleri oluşturduğunu göstermektedir. Laudan (1977), eğer iki kuram arasında bir rekabet varsa ve hangisinin "daha geçerli” olduğuna kesin olarak karar verilemiyorsa, problem çözmede daha çok başarı gösteren veya en fazla sayıda probleme çözüm getiren kuramın benimsenmesini önermektedir.</p>

  <p>Bununla birlikte, açıklamaların doğruluğu çoğunlukla saldırıya açıktır. “Kuşlar tüylerini doğal seçilim yardımıyla kazanmıştır” önermesi neredeyse kesinlik derecesinde doğrudur, ancak çok uzak geçmişte cereyan etmiş birçok olay gibi bu da büyük olasılıkla kesin bir biçimde saptanamaz; yani ispat edilemez. Tüylenmenin <span style="font-style:italic;">niçin</span> seçici avantaj sağladığını ispatlamaksa bundan daha güçtür: Sıcakkanlı bu omurgalılarda soğuğa karşı bir korunma mı yoksa aşırı güneş ışınlarına karşı bir korunma mı bu seçilime neden olmuştur?<sup>10</sup></p>

  <p>Her bilim dalında hâlâ hiç açıklanamamış gözlemler mevcuttur. Aynı faunadaki benzerleri ya ortadan kalkmış ya da radikal bir evrime uğramışken, bazı omurgasızların (özellikle sözde canlı fosillerin) fenotipi yüz milyon yıldan fazla bir süreden beri niçin hemen hemen hiç değişmeden kalmıştır? Birisinde erkek eş, yavrunun bakımında aktif olarak görev aldığı halde, diğerinde erkeğin böyle bir görev üstlenmediği iki kuş türü niçin eşit ölçüde başarılı olabilmektedir? (Bunun cevabı yavrunun, meyve ya da böcek, neyle beslendiğine bağlı olabilir.) Çözülemeyen böylesi muammaların sayısı elli ya da yüz yıl önce çok daha fazlaydı ve aradan geçen süre zarfında bu gibi gözlemlerin büyük bir bölümü tatminkâr bir biçimde açıklanmıştır. Örneğin sosyal böceklerdeki kısır bireylerin, kraliçenin yavrularını büyük bir sadakatle büyütmelerinin cevabı verilmiştir.<sup>11</sup> Biyokimya, fizyolojinin açıklamakta güçlük çektiği konuların hemen hepsini açıklığa kavuşturmuştur. Açıklama bekleyen konuların en önemlileri, döllenmiş yumurtanın ergin evreye kadar geçirdiği gelişim aşamaları ve merkezi sinir sisteminin işleyişi gibi organik yaşamın çok daha karmaşık süreçleriyle ilgili olanlardır. Bu iki önemli alanda en fazla bireysellik gösteren süreçlerin çoğu hatırı sayılır ölçüde anlaşılmıştır, fakat bu süreçlerin bütünleşmeleri ve denetimi hâlâ kavrayamadığımız noktalardır.</p>

  <p>Bilim dünyasının dışından kimi çevreler geriye kalan bu belirsizliklerle ilgili olarak bilimin bulduğu <span style="font-style:italic;">hiçbir şeyin</span> kesinlik taşımadığı gibi aşırı iddialarda bulunmuştur. Hatta herhangi bir şey hakkında nihai gerçeği bulup bulamayacağımızı sorgulayan felsefeciler de olmuştur. Bu belirsizlik V. Bölüm de ele alacağımız “Bilim ilerler mi?" sorusunu doğurmuştur.</p>

  <p>V. Bölüm</p>

  <p><a id="bookmark4"></a>Bilim İlerler mi?</p>

  <p>Neredeyse tüm faal bilim insanları ve bilime ilgi duyan insanların çoğu, dünyanın nasıl işlediğine dair "gerçek’ hikâyeye birbirini izleyen bilim insanı kuşakları tarafından yeni kısımlar eklendikçe, doğa kavrayışımızda sürekli bir ilerleme gerçekleştiğine inanmıştır. Bu görüşe göre, asla cevaplayamayacağımız bazı sorular (“Dünyamız niçin vardır?”, “Dünyamız niçin bu şekilde yapılandırılmıştır?”) bulunabilir, ancak her bilim dalında hâlâ, daha ileri düzeyde araştırmalarla cevaplarının mümkün hale gelebileceği çok sayıda soru saptanabilir.</p>

  <p>Bununla birlikte bilimin ilerlediği ve ilerlemeye devam edeceği fikrini istisnasız herkesin paylaştığını söylemek mümkün değildir. Son elli yılda bilim felsefesinde katı belirlenimcilikten ve mutlak gerçeğe inançtan, gerçeğe (ya da varsayılan gerçeğe) daha fazlaydı ve aradan geçen süre zarfında bu gibi gözlemlerin büyük bir bölümü tatminkâr bir biçimde açıklanmıştır. Örneğin sosyal böceklerdeki kısır bireylerin, kraliçenin yavrularını büyük bir sadakatle büyütmelerinin cevabı verilmiştir.<sup>11</sup> Biyokimya, fizyolojinin açıklamakta güçlük çektiği konuların hemen hepsini açıklığa kavuşturmuştur. Açıklama bekleyen konuların en önemlileri, döllenmiş yumurtanın ergin evreye kadar geçirdiği gelişim aşamaları ve merkezi sinir sisteminin işleyişi gibi organik yaşamın çok daha karmaşık süreçleriyle ilgili olanlardır. Bu iki önemli alanda en fazla bireysellik gösteren süreçlerin çoğu hatırı sayılır ölçüde anlaşılmıştır, fakat bu süreçlerin bütünleşmeleri ve denetimi hâlâ kavrayamadığımız noktalardır.</p>

  <p>Bilim dünyasının dışından kimi çevreler geriye kalan bu belirsizliklerle ilgili olarak bilimin bulduğu <span style="font-style:italic;">hiçbir şeyin</span> kesinlik taşımadığı gibi aşırı iddialarda bulunmuştur. Hatta herhangi bir şey hakkında nihai gerçeği bulup bulamayacağımızı sorgulayan felsefeciler de olmuştur. Bu belirsizlik V. Bölüm de ele alacağımız “Bilim ilerler mi?” sorusunu doğurmuştur.</p>

  <p>V. Bölüm</p>

  <p><a id="bookmark5"></a>Bilim İlerler mi?</p>

  <p>Neredeyse tüm faal bilim insanları ve bilime ilgi duyan insanların çoğu, dünyanın nasıl işlediğine dair “gerçek” hikâyeye birbirini izleyen bilim insanı kuşakları tarafından yeni kısımlar eklendikçe, doğa kavrayışımızda sürekli bir ilerleme gerçekleştiğine inanmıştır. Bu görüşe göre, asla cevaplayamayacağımız bazı sorular (“Dünyamız niçin vardır?”, “Dünyamız niçin bu şekilde yapılandırılmıştır?’”) bulunabilir, ancak her bilim dalında hâlâ, daha ileri düzeyde araştırmalarla cevaplarının mümkün hale gelebileceği çok sayıda soru saptanabilir.</p>

  <p>Bununla birlikte bilimin ilerlediği ve ilerlemeye devam edeceği fikrini istisnasız herkesin paylaştığını söylemek mümkün değildir. Son elli yılda bilim felsefesinde katı belirlenimcilikten ve mutlak gerçeğe inançtan, gerçeğe (ya da varsayılan gerçeğe) doğru <span style="font-style:italic;">yaklaşma</span> fikrinin geçerli olduğu bir duruşa yönelişin kabulü bazı yorumcular tarafından bilimin ilerlemediğine ilişkin bir kanıt olarak değerlendirilmiştir. Bu gelişme, bilimin beyhude bir etkinlik olduğu, çünkü dünyamız hakkında hiçbir nihai gerçeğe götürmediği fikrini savunan bilim karşıtı akımı doğurmuştur.</p>

  <p>Mevcut biyoloji literatürüne bakıldığında, böylesine olumsuz bir görüşün nasıl ortaya çıkabildiği belki anlaşılabilir. Dışarıdan bakanlara tartışmalı gibi görünen kesintili denge, ekosistemler-de rekabetin rolü, biyocoğrafi yayılış, biyolojik çeşitliliğin kontrolü, uyuma yönelik program ve tür tanımı gibi, ilerideki bölümlerde ele alınacak konuların birkaçı bile, manzarada bir fikir birliği olmadığı, dolayısıyla gerçek bir ilerleme için umut olmadığı sonucunu düşündürtebilir. Hatta sayılan az da olsa bazı bilim insanları, bilim tarafından cevaplandırılabilecek soruların sınırlarına ulaşıldığına inanmaktadır.<sup>1</sup></p>

  <p>Bilim felsefesinde genel olarak, Kitcher’in (1993) “Efsane” olarak söz ettiği, bilimde ilerleme kavramına yaygın bir karşıtlık gözlenmektedir. Efsaneye göre, bilim “hedeflerine” ulaşmada çok başarılı olmuştur. “Birbirini izleyen bilim insanı kuşakları dünyanın bütün olarak gerçek hikâyesinin gittikçe daha fazla parçasını gün yüzüne çıkarmıştır... Efsanenin savunucuları ... doğruya gittikçe daha fazla yaklaşıldığına dair genel bir eğilim görüyorlardı. ” Efsaneyi desteklediğimi itiraf etmem, şüphesiz demode fikirlere sahip biri olduğum yönünde eleştirilere yol açacaktır. Ancak, bu tarz eleştirileri yöneltenler için bilimin ne anlama geldiğini bilmek isterdim. Şunu söylemeliyim ki, bildiğim kadarıyla bilimlerdeki gelişmeler Efsaneye olağanüstü bir uyum göstermektedir.</p>

  <p>Örneğin, Werner ve Lyellle başlayıp, modern plaka tektoniğine kadar uzanan jeoloji tarihi, Lamarck'la başlayıp 1940ların evrimsel sentezine ulaşan organik evrim tarihiyle birlikte ele alındığında, dünyanın değişmez olduğuna dair önceki inanışa göre hiç kuşkusuz bir gelişme olarak değerlendirilmek zorundadır.</p>

  <p>Ptolemaios’tan Copernicus, Kepler, Newton ve modern astrofiziğe uzanan ilerleme, evreni kavrayışımızda sürekli bir gelişimin öyküsüdür. Bilimsel düşüncede Aristoteles’ten Galileo, Einstein ve kuantum mekaniğine kadar gerçekleşen değişimler sürekli ilerlemenin bir başka öyküsüdür.</p>

  <p>Bunlara benzer gelişim aşamalarından morfoloji, fizyoloji, sistematik, davranış biyolojisi ve ekoloji için de söz edilebilir. 1940’lardan başlayarak moleküler biyolojideki gelişme kesintisiz bir başarılar zinciridir. 1940’lardan önce neredeyse hiçbir bilgi söz konusu değilken, bugün karşımızda büyük kaynakların seferber edildiği, yerleşik bir bilim durmaktadır. Tıp alanındaki büyük ilerlemelerin tümü biyoloji ya da diğer temel bilimlerdeki gelişmelere dayanmaktadır. Biyolojideki problemleri teker teker ele alıp, birbiri ardına eklenen kuramların bilinen olguları açıklamada gittikçe ne kadar güçlendiğini gösterebilirim.</p>

  <p>Ancak, “bilimsel ilerleme ” ya da “bilimsel gelişme’’ sözleriyle tam olarak neyi ifade etmek istiyoruz? Bunlarla anlatmak istediğimiz şey, öncekilerden daha iyi, daha açıklayıcı ve çürütülmeye daha dayanıklı bilimsel kuramların oluşturulmasıdır. Çoğu bilim dalında daha iyi kuramlar daha iyi tahminlerde bulunmayı olanaklı kılar ve bu tahminlerin diğerleriyle yer değiştirme olasılığı daha azdır. İki ya da daha fazla kuramdan hangisinin “daha iyi’’ olduğu çoğunlukla bir bilimsel anlaşmazlığın konusudur. Bununla birlikte bilim tarihi, belirli bir sorunla ilgili çelişkilerin zaman içinde çözüldüğünü ve sonuçta rakip kuramlardan birinin diğerlerinden daha iyi olduğunun genel olarak kabul edildiğini göstermektedir. Tarihi anlaşmazlıkların önemli bir kısmının çözüme kavuşturulması, birbirine karşıt <span style="font-style:italic;">her iki</span> kuramın reddi ve bunların yerini üçüncü bir kuramın almasıyla sağlanmıştır.</p>

  <p>Sıklıkla görülen durum, bir kuramın çok başarılı olması ve sonunda, artık ona rakip olabilecek başka kuram kalmamasıdır. Ancak, belirli bir kuramın belirli bir zamanda bir süreci ya da olguyu açıklayan tek kuram olması gerçeği, bunun mutlaka son söz olduğu anlamına gelmez. Çok sayıda kuramın bir zamanlar evrensel kabul gördüğü halde sonradan tümüyle çürütülmesi ve günümüzde geçersizliğinin herkesçe kabul edilmesi bilimsel gelişmenin bir başka kanıtıdır. Kelimenin gerçek anlamıyla sayısı yüzlerce olan bu kuramlardan en çok bilinen birkaçını örnek olarak verebiliriz: Schvvann'ın yeni hücrelerin çekirdekten kaynaklandığına ilişkin kuramı, karışımsal kalıtım, kazanılmış özelliklerin kalıtımı ve fizyolojide sözü edilmeyen pek çok kuram. Günümüzde geçerliliğini yitirmiş olan bu kuramlar ortaya çıktıkları dönemde, ait oldukları alandaki mevcut bilgi ve kavramsal çerçeveye dayanan, olası en iyi açıklamalardı. Ancak, bilim insanları nadiren bir kuramı tatmin edici bulur ve sürekli geliştirmeye ya da daha iyi ve kapsamlı bir başkasıyla değiştirmeye çalışırlar. Kalıcı olabilmiş kuramlar, çok sayıda çürütme girişimine karşı koyabilmiş olan ve günümüze kadar elde edilmiş kanıtlarla tutarlılık gösterenlerdir.</p>

  <p>Bazı yazarlar kuramlarının başarısı konusunda yüksek isabet ortalamasına sahiptir. Bunların en önde geleni belki de Dar-vvin'di. Ancak Darwin bile daha sonra çürütülmüş kuramlar önermiştir. Bunlar arasında pangenez ve farklılaşma ilkesinin sebep olduğu simpatrik türleşme vardır. Genetik biliminin tarihi, bilimdeki birçok gelişmenin yanlış kuramların çürütülmesin-den ibaret olduğu çıkarımını destekleyen çok güzel örnekler sunmaktadır.</p>

  <p>Elbette, bilimdeki her kuram değişikliği, zorunlu olarak gelişimin kanıtı değildir. Örneğin 189.0'larm sonlarında “nüklein"in genetik madde olduğuna ilişkin kuram terk edilerek proteinlerin genetik malzeme olduğu kabul edildi. Ancak daha sonra bunun bir geri adım olduğu anlaşıldı. Aynı şey, Darvvin’in popülasyon temelli aşamalı evrim kavramını reddeden, Mendelci Ba-teson ve DeVries'in tipolojik sıçramak evrim kuramları için de söylenebilir. Biyolojide tarihyazımı, geçici geriye gidişler gösteren bu tarz gelişmelerin örnekleriyle doludur. Tüm bu örnekler bize, görünürde çürütülmüş bir kuramı etraflıca sınayıp, yanlışlığı kuşku bırakmayacak şekilde gösterilene kadar kuramı tümden terk etmenin yanlış olduğunu öğretmektedir.</p>

  <p>Yeni anlayışlara götüren yol asla doğrusal olmak zorunda değildir. Bu yol çoğunlukla karşıtlıkları göz önünde bulunduran zikzaklı bir yaklaşımı gerektirir.</p>

  <p>Büyük ya da küçük her bilimsel sorunun çözümü yeni sorulara yol açar; açıklığa kavuşmamış bir tortu, sözümona kara kutular her zaman bulunur. Bunlar hâlâ daha etraflı inceleme ve açıklama gerektiren, bir bakıma öznel varsayımlardır. Bu bağlamda, bilimin bir sonu olmayacaktır.</p>

  <p>Bilim insanlarının zaman ve emek harcadığı her türlü etkinliğin mutlaka bilimsel ilerleme sağlaması beklenemez. Her bilim dalında listeler ve derlemeler hazırlamaktan keyif alan, ve-ri-bankaları oluşturmayı seven ve alandaki diğer araştırıcılara yardımcı olacak işlerle meşgul olmakla birlikte alanda kayda-değer ilerleme sağlamayan, yazman zihniyetli kişiler vardır. Çoğu araştırıcı, belki de haklı nedenlerle kendi alanlarının çözülmemiş büyük problemlerine el atmaktan korkar. Bunun yerine, temelde daha önce başkalarınca yapılmış çalışmaların benzerlerini ortaya çıkarırlar. Örneğin <span style="font-style:italic;">Drosophila melanogas-ter</span> de (sirke sineği) önceden ortaya çıkarılmış sonuçları, <span style="font-style:italic;">Drosophila viridis</span> üzerinde denerler. Bazıları da bol miktarda yeni olgu saptadıkları halde, bunlardan bir genelleme çıkarmayı başaramazlar.</p>

  <p>Bazı araştırıcılar kendilerini son derece özel bir problemle kısıtlayarak, yakın bilim dallarında çalışan araştırıcılarla entelektüel ve özellikle kavramsal ilişkiler kurmakta başarısız olurlar. Bilimsel açıklamalar yapılırken sıklıkla yakın bilim alanlarındaki bilgi ve kavramlardan yararlanılır ve bir alandaki kuramsal gelişmenin, ilgili diğer pek çok alanda yansımaları olur. Bazı durumlarda bilimsel gelişme sadece bir başka kuramın çü-rütülmesiyle değil, çeşitli bilimsel disiplinleri bir araya getiren ya da sentezleyen açıklayıcı temelin genişletilmesiyle kendini gösterir.</p>

  <p>Bilimsel gelişme fikrine saldıranların çoğunun, anlayışımızda gerçek bir ilerleme olup olmadığını değerlendirebilecek deneyime sahip olmayan felsefeciler ya da bilim dünyasının dışındaki kişiler olduğu açıktır. Bilim hakkında bildiğim her şey beni, bu eleştiricilerin iddialarına karşı çıkmaya itmektedir. Günümüz bilimindeki çoğu ilke ve kuramlar 30, 50, 100 ve hatta 200 yılı aşkın sürelerden beri sarsılmadan varlığını sürdürmüştür. Dünyayı kavrayışımız temelde, artık çok daha güçlüdür.</p>

  <p>Beynin işleyişi ve genotip kaynaşması gibi az sayıda önemli istisnalar bulunmakla birlikte, bunların istisna olduklarının altı çizilmelidir. Ancak, bilimin çeşitli alanlarındaki ve özellikle biyolojideki sürekli gelişmeyi gösteren daha ileri kanıtları dengeleme amacı güden, bilimsel ilerlemeyle ilgili şüphecilik bilim dışı çevrelerde hâlâ yaygınlığını sürdürmektedir. Gerçek gelişme iddiasını kanıtlamak için somut bir örneği ayrıntılı olarak inceleyeceğim.</p>

  <p><a id="bookmark6"></a>Hücre Biyolojisinde Bilimsel İlerleme</p>

  <p>Gerçek gelişme iddiasını kanıtlamak için örnek olarak hücre-bilimi incelemek özellikle yerinde olacaktır.<sup>2</sup> Bu bilim dalının ortaya çıkışı mikroskobun icadıyla mümkün oldu. Hücrebilimde-ki ilk çalışma 1667’de Robert Hooke tarafından <span style="font-style:italic;">M.icrographia</span> başlığıyla yayımlanan ve “hücre” sözcüğünün ilk kez kullanıldığı eserdir. Sonraki yüz elli yıl içinde, önde gelen mikroskopçu-lar Grew, Malpighi ile Leeuwenhoek tarafından çok sayıda mikroskobik obje tanımlanmış olsa da, mikroskobik objeler üzerinde yapılan ilk çalışmalar ciddi bilim olmaktan çok eğlencelik iş niteliğindeydi. 1740 ile 1820 yılları arasında yeni denilebilecek çok az şey tanımlanmıştır. Ara ara hücrelere değinilmiş olsa da bu konudaki kaynakçalarda hücrelerden çok ipliksi ya da diğer uzunluğu olan yapılar üzerinde durulduğu görülmektedir.</p>

  <p>1820 ile aşağı yukarı 1880 ya da 1890 lı yıllar arasındaki büyük gelişmeler, en önemlisi Abbe tarafından gerçekleştirilen merceklerdeki teknik ilerlemeler ve yağa batırmanın keşfiyle</p>

  <p>mümkün oldu. Dokuları ve canlı mai£diıte^i|ilfoftl8ı#eSy$öntem-leri ve nihayet hücre duvarı, MSİ^ma-.çeky-dek ve hücre or-</p>

  <p><a id="bookmark7"></a>»rt</p>

  <p>ganelleri arasında kontrast yaratmak için her çeşit boya kullanımı yanı sıra objeleri aydınlatma tekniklerinde sürekli ilerleme sağlandı. Brown, Schleiden ve Schwann gibi araştırıcıların yaptığı ilk ve en önemli buluşların bir kısmı kendi yaptıkları son derece ilkel mikroskoplarla gerçekleştirildi. Bununla birlikte, on dokuzuncu yüzyılın başlarında bazı optik firmaları bir hayli gelişmiş mikroskoplar üretmeye başladılar ve bu, hücreler üzerinde çalışmayı önemli ölçüde kolaylaştırmanın yanı sıra hücrebi-lime olan ilginin artmasını da sağladı. İlk araç-gereçlerin yetersizliği sıklıkla yanlış gözlemlere yol açıyordu ve bu durum hüc-rebilimdeki ilk anlaşmazlıkların nedenlerinden biri oldu.</p>

  <p>Biyolojinin tarihini anlatan kitapların çoğu, hücre araştırmalarının Schleiden ve Schwann’la başladığı izlenimini vermektedir. Oysa, F. J. F. Meyen (1804-1840), Schleiden ve Schwann-dan çok daha önce, bitki hücreleri üzerine son derece kesin ve doğru bilgilerle dolu, kapsamlı bir monografi yayımlamıştır.<sup>3</sup> Hücrelerin bölünerek çoğalmasını betimlemiş, bitki hücreleri içindeki nişasta tanelerini boyamak için iyot kullanmış ve doğru bir kloroplast tanımı vermiştir. Meyen, genç yaşta ölmeseydi kuşkusuz biyoloji tarihinin meşhur isimleriyle birlikte anılacaktı. Ancak Meyen yalnız değildi; bu dönemde ayrıca, hücrelerin doğru tanımlanmasına katkıda bulunan yaklaşık yarım düzine başka araştırıcıdan söz edilebilir.</p>

  <p>1831 yılı Kasım ayında, Robert Brown hücrelerin içinde çekirdek (nucleus) adını verdiği bir cisim bulduğunu ilan etti. Ancak bu bulgunun önemi konusunda kestirimde bulunmaktan kaçındı. M. J. Schleiden, yeni hücrelerin çekirdeğin büyümesiyle oluştuğunu iddia ettiği 1838’de yayınlanan makalesinde Brown’ın kaçındığı şeyi yapmış oldu. Bundan ötürü, Brown’ın çekirdek adını verdiği yapıya yeni bir adlandırmayla hücre çekirdeği (cytoblast) dedi. Schleiden çekirdeğin, hücre içindeki sıvıdan yeniden oluşturulduğunu söylüyordu. Bu, gayet açık</p>

  <p>biçimde, her türlü ön oluşum düşüncesinin yadsındığı entelektüel bir oratama uygun olarak, hücrelerin kaynağı üzerine sıralı oluşum düşüncesine dayanan bir kuramdı. Ne var ki Meyen hiç vakit kaybetmeden yayımladığı cevabında, Schleiden’e belki de ön oluşumu çağrıştıran, yeni hücrelerin eskilerin bölünmesiyle oluştuğuna ilişkin gözlemini yeniden dile getirdi. Bu, Meyen'in, Schleiden’in hücre çekirdeği konusunda oldukça yanlış diğer fikirleri savunduğu tezine yardımcı olmadı.</p>

  <p>Bir botanikçi olarak Schleiden, hücrebilim araştırmalarını hücre duvarları iyi biçimlendirilmiş olan bitki hücreleri üzerinde yapmıştı. Schleiden esasen Meyen'in çoktan varmış olduğu sonucu, yani bitkilerin, bazıları fazlasıyla değişikliğe uğramış olsa da hücreler dışında başka bir şey içermediği sonucunu doğruladı. Peki hayvanlarda durum nedir? Onlar da hücrelerden mi oluşmaktadır? Bu sorunun cevabı, birbirinden ne kadar farklı görünse de incelediği tüm hayvan dokularının, değişmiş hücrelerden ibaret olduğunu göstermeyi başaran Theodor Schwann tarafından 1839’da verildi. Ancak Schwann, aynı zamanda çok ayrıntılı bir inceleme sonucunda, Schleiden’in yeni hücrelerin çekirdekten oluştuğunu ileri sürdüğü hatalı kuramını teyit etmiş de oldu. Eklediği şey sadece, yeni çekirdeklerin henüz biçimlenmemiş hücre içi malzemeden kaynaklanabileceğine dair başka bir süreçti.</p>

  <p>Biyolojide çok az yayın, Schwann’ın bu konuları derinlemesine ele aldığı monografi çalışması kadar heyecan yaratmıştır. Bu çalışmada bitki ve hayvanların aynı yapıtaşlarmdan -hücrelerden- oluştuğu, dolayısıyla tüm organik dünyada bir uyum olduğu gösteriliyordu. Bunun da ötesinde, hem hayvanlar hem de bitkilerin hücreli oluşları, hücrelerin organizmaların temel bileşenleri olduğunu kanıtlıyordu. Bu, indirgemeci düşüncenin güçlü bir şekilde doğrulanışıydı.</p>

  <p>Schleiden daha sonra tümevarıma sağlam bir vurgu yapan ve o dönemde moda olan Schelling ve Hegel’in bilim kuramlarına şiddetli bir eleştiri içeren kendi bilim kuramının ayrıntılı bir su-</p>

  <p><img alt="" src="../Images/main-4.jpg" style="width:22pt;height:14pt;" /></p>

  <p>numunu yayınladı. Oysa, Schleiden’in, kendisini düşündüğü kadar tümevarımcı ve deneyselci olmadığı çok açıktır ve vardığı nihai sonuçların tümü teleolojiktir. Kendi bilim kuramını açık bir biçimde Fries üzerinden Kant’a dayandırmıştır. Benzer teleolojik bir dünya görüşü, koyu bir katolik olan Schvvann için de geçerliydi.</p>

  <p>Yeni çekirdeklerin sitoplazmadan ya da diğer biçimsiz organik maddelerden kaynaklandığını ileri süren Schleiden-Schwann kuramı yalnızca embriyologlann sıralı oluşum düşüncesine değil, aynı zamanda o dönemde hâlâ geniş ölçüde kabul gören kendiliğinden oluşum* kuramına da tamamen uyuyordu. Bu, ideolojilerin kuramların kabul edilebilirliği üzerine etkisinin bir başka örneğidir. Yeni çekirdek ve hücrelerin biçimlenmemiş organik malzeme içinde serbestçe oluşabileceğini savunan bu kuram Robert Remak tarafından 1852’de tümden çürütüldü. Remak, gelişen bir kurbağa embriyosunda, ilk hücre bölünmesinden başlayarak, her dokuya ait her hücrenin daha önce var olan bir hücrenin bölünmesiyle ortaya çıktığını gösterdi. Remak 1855’te, Schleiden-Schwann kuramının iyiden iyiye çürütüldüğü, daha kapsamlı ve iyi resimlenmiş diğer bir monografi yayımladı. Aynı yıl Virchow, Remak’m vardığı sonuçları benimsedi ve meşhur “bütün hücreler başka hücrelerden gelir” <span style="font-style:italic;">(omnis cellula e cellula)</span> sloganını ortaya attı. Virchow'un aynı zamanda kendiliğinden oluşum kuramının ateşli karşıtlarından biri olması sürpriz değildir.</p>

  <p>Hücrelerin kaynağını açıklamaya çalışan kuramların değişmesine bunlardan hangisinin neden olduğunu saptamak yine de kolay değildir. Muhtemelen mikroskop ve mikroskop tekniklerinin gelişimi yanı sıra Remak’ın özellikle uygun bir malzeme olarak gelişen kurbağa embriyosunu seçiminin bunda rolü vardır. Diğer taraftan bu yeni kuram, o dönemde hâlâ çok yaygın olan sıralı oluşum ile kendiliğinden oluşum kuramlarına belirgin bir karşıtlık barındırıyordu. Ele aldığımız örnekte en azm-</p>

  <p>* Canlı sistemlerin kökeninin cansız madde olduğunu ileri süren görüş, (ç.n.)</p>

  <p>dan şu görülmektedir: Deneysel bulgular, geniş kabul gören fikirlerin dokunulmaz olduğuna yönelik yargılan kolayca süpürüp götürmüştür.</p>

  <p><span style="font-style:italic;">Çekirdek yapısının anlaşılması</span></p>

  <p>Remak çekirdek bölünmesinin hücre bölünmesinden önce gerçekleştiğini açıkça göstermiş olsa da yeni hücre kuramı ilk zamanlar çekirdeğin anlaşılmasında faydalı olmadı. Bu gözlem, başka pek çok konuda öncü olan Hofmeister'in de aralarında bulunduğu diğer araştırıcılar tarafından kati surette reddedildi ve sonuçta, Flemming’in “her bir çekirdek diğer çekirdeklerden <span style="font-style:italic;">ge\ir"(omnis nucleus e nucleo)</span> sloganını ortaya atmasına kadar otuz yıl daha geçmesi gerekti.</p>

  <p>Sonuca götüren en önemli ipuçlarını aslında döllenme süreci sağlıyordu. Kölliker’in yumurta, Gegenbaur’un ise sperma üzerinde sunduğu kanıtlarla bu iki üreme unsurunun hücre olduğu açıklık kazandı. Bununla birlikte, yumurta ve spermanın döllenme ve gelişimde nasıl bir rol oynadığı başlangıçta oldukça tartışmalıydı. Fizikselcilere göre döllenme, spermanın yumurta hücresiyle temasıyla ortaya çıkan uyarımın aktarımından oluşan fiziksel bir olaydan başka bir şey değildi. Onlar için döllenme, yumurta hücresinin bölünmesini başlatan basit bir sinyaldi. Fizikselcilerin karşıtlarına göreyse döllenmenin asıl önemli yönü, spermanın yumurtaya getirdiği “mesaj ”dı.</p>

  <p>Karşıt görüşün nihai zaferi kazanmasından önce, gelişimle ilgili birçok yanlış fikrin ortadan kaldırılması gerekti. Bunlar arasında en önemlisi ön oluşum inancıydı ki buna göre, yumurta veya sperma minyatür bir organizma içeriyordu. Blumenbach la başlayarak bu fikir öylesine acımasızca alaya alındı ki sonunda yerini gelişimin bazı dışsal güçlerle biçimlendirilen tümden biçimsiz bir kitleden başladığı inancına, yani sıralı oluşum (epigenez) kuramına bıraktı.</p>

  <p>Kabul etmek zorunda kalman ikinci fikir, yumurta ve spermanın gelişen embriyonun özelliklerine eşit katkıda bulunması, başka bir deyişle, döllenmenin genetik yönlerinin değerlendiril-mesiydi. Buna ilişkin ilk kanıtı 176O’larda yaptığı melezleştirme deneyleriyle kesin sonuca ulaşan Koelreuter sağladı. Koelreu-ter’in bulguları birçoklarınca reddedilse de, sonraki yıllarda çok sayıda araştırıcı benzer sonuçlara ulaştı ve sonunda spermanın döllenmiş yumurtanın bölünmesine yol açmaktan çok daha önemli görevleri olduğu fikri kabul edildi. Şaşırtıcı şekilde, 18701er gibi geç bir tarihte, nükleik asidi keşfeden Miescher hâlâ fizikselci açıklamaya sıkıca bağlı bulunuyordu.<sup>4</sup></p>

  <p>Spermanın yumurta içine girmesi ve hatta ara ara, erkek çekirdeği ile yumurta çekirdeğinin kaynaşması 18501er ile 1876 yılı arasında tekrar tekrar gözlemlenmişti; ancak bu gözlemler araştırıcının kavramsal çerçevesinin yanlışlığından ötürü hatalı şekilde açıklandı. Döllenmenin spermanın yumurta içine girmesinden oluştuğunu, spermanın yumurta çekirdeği ile kaynaşan bir erkek çekirdeği sağladığını ve böylece oluşan zigot çekirdeğinin bölünmesiyle embriyonun gelişmeye başladığını açık olarak gösteren kişi Oskar Hertvvig (1876) oldu. Bu gözlemler H. Fol tarafından 1879'da tümüyle doğrulanıp genişletildi.</p>

  <p>Daha önceki yıllarda yaygın olan, hücre çekirdeğinin her hücre bölünmesinden önce çözündüğüne ilişkin görüş artık en azından döllenme süreci açısından kesin bir biçimde çürütülüyordu ve gelişmiş mikroskop teknikleri, çok geçmeden her hücre bölünmesinin hücre çekirdeğinin mitozuyla başlatıldığını gösterdi.</p>

  <p>O dönemde tam olarak anlaşılmayan nokta, spermanın döllenmede iki yönlü rol oynamasıydı. Sperma babaya ait genetik malzemeyi yumurta içine aktarıyordu, fakat aynı zamanda zigotun gelişmeye başlaması için sinyal veriyordu. Bunların birbirinden tümüyle farklı roller olduğu, fizikselciler tarafından anlaşılmadı. Loeb döllenmemiş yumurtaların gelişimini kimyasal yollarla başlatmayı başardığında, yapay döllemsiz çoğalmanın (par-tenogenez) var olduğunu iddia etti. Bu iddia onun döllenmenin genetik rolüyle ilgili hiçbir bilgisi olmadığını gösteriyordu.</p>

  <p>Bu alanın önde gelen araştırıcıları için 1870'lere gelindiğinde, sperma çekirdeği ile yumurta çekirdeğinin kaynaşmasının genetik bir anlamı olduğu açıklık kazandı. Yalnız bu anlamın ne olduğu ve iki çekirdeğin ebeveynlere ait genetik özellikleri nasıl aktardığı hâlâ tümüyle belirsizdi. Bir sonraki adımda, olgunlaşmakta olan üreme hücrelerinin mayozu sırasında gerçekleşen indirgenme bölünmesinin keşfi ile doğru bir biçimde açıklanışı ve çekirdeğin esas bileşeninin kromozomlar olduğunun anlaşılması gerekiyordu. Tüm bunlar Weismann, Beneden ve Boveri tarafından gerçekleştirildi.</p>

  <p>Olağanüstü mikroskobik çalışmalar yürüten deneyselciler, sırf uygun bir kuramsal temelden yoksun olmaları nedeniyle, bulgularıyla ilgili çoğunlukla doğru yoruma ulaşamadılar. Bir şeyin niçin gerçekleştiği sorusunu genellikle sormuyorlardı. Bu noktada Roux bir örnek teşkil etmektedir. Roux, son derece keskin bir kavrayışı yansıtan şu soruyu soruyordu: Karmaşık mitoz süreci niçin gereklidir?</p>

  <p>Bu süreç zaman kaybına neden olmaktadır ve görünüşe bakılırsa gereksiz bir karmaşıklık içermektedir. Çekirdek niçin basitçe ikiye bölünerek bir yarısı yavru hücreye diğer yarısı diğer yavru hücreye verilmemektedir? Roux gayet doğru bir biçimde, mitoz sürecinin ayrıntılı oluşunun sadece çekirdek malzemesinin niteliksel olarak son derece heterojen olması durumunda makul olabileceği ve her bir yavru çekirdeğin orijinal çekirdeğin niteliksel olarak farklı bileşenlerinin her birinden payını aldığından emin olmak için bir yöntemin kullanılmak zorunda olunduğu sonucuna vardı.</p>

  <p>Bu dönemle ilgili diğer ilginç bir nokta, çok sayıda doğru gözlem ve kuramın, sonradan yeniden keşfedilmek üzere, reddedilerek ihmal edilmiş olmasıdır. Belki de, ancak sonradan “tam anlamıyla” keşfedilmek üzere demeliyim. Örneğin Roux kendisine ait geçerli mitoz kuramını, gelişen yumurtalar üzerine bazı gözlemlerle çelişkili göründüğü için terk etmiştir. Benzer şekilde Mendel’in bulgularına temel oluşturan, van Bene-den in sperm çekirdeğindeki kromozomların yumurta çekirde-ğindekilerle kaynaşmadığına dair tümüyle doğru gözlemleri 1900 yılının sonrasına kadar çoğunlukla görmezden gelinmiştir.</p>

  <p>Bilim felsefesi literatüründe kuram oluşturma üzerine yapılmış kestirimlerin hiçbiri, yanlış gözlemler ve hatalı tahminler de dahil olmak üzere, bu dönemde sağlanan son derece girift gelişmeler için geçerli değildir. İlerlemeler, bazen yeni buluşlar bazen de yeni kuramlarla sağlanmıştır. İlerlemeyi olanaklı kılan şey, bazen Oskar Hertvvig'in deniz kestanesi yumurtası veya Remak’ın kurbağa yumurtası gibi bir organizmadan alınmış yeni malzeme, bazen de daha sonraki hücrebilimciler tarafından büyük bir başarıyla kullanılan anilin boyaları gibi yeni teknolojilerdir. Gayet açık olan nokta, gereksinim duyulan şeyin Darvvinci bir seçilim sürecinin işleyebileceği oldukça fazla sayıda yeni gözlem ve kuramın varlığıydı. Belirli bir gözlem ya da açıklama er ya da geç doğruluğundan şüphe edilmeyecek hale gelecek ve “geçerli’’ kabul edilecekti. Hatta bunlar, belki de nihai olarak reddedilebileceklerdi. Tıpkı, 30-40 yıl boyunca bir şekilde doğruluğu kabul edildiği halde, proteinlerin kalıtım malzemesi olduğu varsayımının sonunda reddedilişi gibi. Protein hipotezi o kadar sağlamdı ki, sonunda yerini DNA hipotezine bıraktığı halde Goldschmidt gibi önde gelen bazı araştırıcılar yeni hipoteze inanmayı reddettiler.</p>

  <p>1880'den sonraki kırk yıl boyunca mikroskopla ilgili ilerlemeler, çekirdeklere ilişkin tanımların, mitoz ve mayoz döngüleri sırasında çekirdekteki değişimlerin ve bunların ne anlam ifade ettiğinin çok daha doğrulukla açıklanmasına olanak verdi. Bu anlayışa ulaşılması, hem olgunlaşma hem de döllenme süreçlerinin çeşitli yönlerini mükemmel bir biçimde tanımlayan süper teknisyenler ve parlak kuramcıların katkılarının olduğu, son derece karmaşık bir hikâyedir.<sup>5</sup></p>

  <p><span style="font-style:italic;">Kromozom yapısının anlaşılması</span></p>

  <p>Bu gelişmeleri izleyen diğer açıklama çabalarının çıkış noktası, daha sonra kromozom olarak adlandırılan, iyi biçimlenmiş kromatin cisimlerinin hücre bölünmesi (mitoz) sırasında gözlemlenmesi, fakat çekirdeğin, dinlenme aşamasında yerini görünüşte granüler bir kitle ya da bir ağ yapısına bıraktığı gözlemiydi. Sorun, özellikle her türün belirli sayıda mitotik kromozoma sahip olduğunun kanıtlanmasından sonra, düzensiz kromatin malzemesinin iyi biçimlenmiş kromozomlara dönüşürken gerçekleşen olayların anlamını bulmaktı. Başlangıçta bu konuda bir kuram geliştirmek oldukça güçtü. Çünkü, kromatinin biyolojik rolünün ne olabileceği konusunda hiç kimse bir fikir sahibi değildi. Her ne kadar daha önce kromatinin nükleinden başka bir şey olmadığı saptanmış olsa da, bu sonuç hiçbir şekilde kabul görmedi ve nükleinin işlevinin ne olduğunu kimse bilmediğinden, daha fazla kesinlik taşıyan bu tanımlamanın da bir yararı olmadı.</p>

  <p>Bu aşamada, genetik malzemenin kromozomlarda yerleştirilmiş olduğunu ısrarla vurgulayan kişi Weismann’dı. Weismann, geliştirdiği kalıtım kuramının ayrıntıları yanlış olmakla birlikte, dikkatleri doğru yöne çekmeyi başarmıştır. Kromozomların anlaşılmasına en fazla katkıda bulunan kişiyse Boveri olmuştur. Boveri, mitoz sırasında kromozomların sabit sayıda olduğuna ilişkin yalın gözlemle işe başladı ve uygun bir malzeme içinde bu kromozomların birbirlerinden ayrı oluşlarını, yani her bir kromozomun belirli tanımlayıcı özelliklere sahip olduğunu gösterebildi. Boveri, bu kromozomların dinlenme aşamasında çekirdek maddesi içinde “erime'sinin ardından, bir sonraki mitotik döngü sırasında, tam olarak önceki mitotik döngüde gözlemlenen sayıda kromozomun yeniden oluşturulduğunu ve buna ek olarak hepsinin bir önceki döngüdeki aynı bireysel özelliklere sahip olduğunu kanıtlayabildi. Bu gözlem Boveri yi kromozomların çekirdeğin dinlenme aşamasında kendi kimliklerini asla kaybetmediğini ve hücrenin tüm yaşam süresi boyunca koruduğunu savunan süreklilik kuramına yöneltti. Hertvvig’in de dahil olduğu önde gelen diğer hücrebilimcilerin şiddetli saldırılarına rağmen bu kuram, Sutton-Boveri kromozomal kalıtım kuramının temelini oluşturdu.</p>

  <p>Boveri’nin kuramı, çıkarıma dayanıyordu. Kromozomların sürekliliği doğrudan doğruya gözlemlenemiyordu. Boveriye haklı olduğuna ilişkin güçlü kanıyı veren, temelde daha derin bir kavram ya da ideoloji var mıydı? Karşıtları, onları Boveri’nin tümüyle hatalı olduğundan emin olmaya iten, temelde başka bir kavram ya da ideolojiye sahip miydiler? Ne yazık ki mevcut literatüre dayanarak bu sorulara cevap bulmam mümkün olmadı. Ancak Boveri ve Hertwig’i keskin görüş ayrılığına iten, arkaplanda kavramsal bir neden olması gerektiği konusunda oldukça şüpheliyim. Her ikisinin de kendi fikirlerini desteklemek için herhangi bir yasaya başvurmadığını söylemeye bile gerek yok. Vardıkları sonuçlar gözlemlere dayanıyordu ve her birinin ortaya koyduğu düşünceler gözlemlere dayanan mantıksal çıkarımlardı. Bu anlaşmazlık bugüne kadar, felsefecilerin kuram oluşturma konusundaki tartışmalarına ışık tutabilecek şekilde açıklanamadı. Çekirdeğin dinlenme evresi sırasında kromozomların sürekliliği konusundaki tartışma acaba ön oluşum-sıralı oluşum (Hertwig ön oluşumcularm yanında, Boveri sıralı olu-şumcuların yanında) anlaşmazlığının bir kalıntısı mıydı?</p>

  <p>1900’den sonra hücrenin anlaşılması konusundaki ilerleme hız kaybetmeden sürdü. İlk büyük katkılar genetik ve hücre fizyolojisi alanında yapılan çalışmalarla gerçekleşti. Daha sonra bunları elektron mikroskopu yardımıyla hücrenin ince yapısının keşfi izledi ve son olarak, moleküler biyoloji alanında si-toplazmanm tüm bileşenleri üzerine yapılan çalışmalar geldi. Yeni gelişmelerin başlangıç noktası neredeyse istisnasız şekilde gözlemler olsa da, kuram oluşturma basit bir tümevarımın sonucu değildi. Söz konusu olan şey daha çok gözlemlerin, yalnış-lanan ya da doğrulanan ve nihai olarak yeni kuram ve açıklamaları doğuran çetrefilli sorulara yol açmasıydı.</p>

  <p>Hücrebilim tarihi, bilimdeki aşamalı ilerlemeyi, yanlış kuramların iflasını, rakip kuramlar arasındaki çekişmeyi ve halihazırda en yüksek açıklayıcı değere sahip kuramın nihai zaferini en canlı şekliyle örneklemektedir. Hücre ve hücre bileşenleri hakkında günümüzde kabul edilmiş açıklamaların, yüz elli yıl önce yaygın olan hücre kavramından çok daha üstün olduğu tartışma götürmemektedir.</p>

  <p><a id="bookmark8"></a>Bilim Devrimlerle mi ilerler?</p>

  <p>Yukarıda ele aldığımız ve diğer örneklerin ışığında bilimin doğa hakkındaki bilgimizi sürekli geliştirdiği sonucunu çıkara-biliyorsak, bir sonraki adımda, bu gelişmelerin nasıl gerçekleştiğini sormamız gerekmektedir. Çok tartışmalı olan bu konunun çağdaş bilim felsefesi literatüründe çok önemli bir yeri vardır. Bu konuda iki ana ekol ayırt edilebilir: (1) Thomas S. Kuhn’un bilimsel devrimler karşısında normal bilim kuramı ve (2) Darvvinci evrimsel bilgi kuramı.</p>

  <p>Bilim felsefesinde çok az sayıda yayın Kuhn'un <span style="font-style:italic;">Bilimsel Dev-rimlerin Yapısı</span> (1962) adlı eseri kadar heyecan yaratmıştır. Kuhn’un kitabın ilk basımındaki orijinal tezine göre bilim, uzun 'normal bilim’’ dönemlerinden ayrılan ve zaman zaman ortaya çıkan bilimsel devrimler aracılığıyla ilerler. Bilimsel devrim sırasında bir disiplin tümüyle yeni bir “paradigma’ benimser ve bu da takip eden normal bilim dönemine hâkim olur.</p>

  <p>Devrimler (paradigma kaymaları) ve normal bilim dönemleri Kuhn’un kuramının sadece iki yönüdür. Diğer yönlerden biri, yeni ve eski paradigmaların birbirleriyle bağdaşmaz olduğu varsayımıdır. Kuhn’u eleştirenlerden biri, kitabın ilk basımında onun “paradigma” terimini en az yirmi farklı şekilde kullandığını iddia etmiştir. Bu kavramların en önemlisi olan “disipliner matris” terimini Kuhn daha sonra önerdi. Disipliner matris (paradigma), yeni bir kuramdan daha fazlasıdır ve Kuhn’a göre bir inançlar, değerler ve simgesel genellemeler sistemidir. Kuhn’un disipliner matrisi ile diğer felsefecilerce kullanılan “araştırma geleneği” gibi terimler arasında hatırı sayılır bir benzerlik görüyoruz.<sup>6</sup></p>

  <p>Birçok yazar Kuhn'un sonuçlarını doğrulayabilmiştir, ancak belki de daha fazlası bunu yapamamıştır. Kuhn’un ileri sürdüğü</p>

  <p><img alt="" src="../Images/main-5.jpg" style="width:27pt;height:20pt;" /></p>

  <p>tezin birçok yönü, somut olaylara bakılmaksızın ve kuram değişikliğinin onun genellemelerine uyup uymadığı sorgulanmaksı-<sub>Z</sub>ın, verimli bir biçimde tartışılamaz. Bu nedenle, biyolojideki bazı temel kuram değişikliklerini bu soruyu göz önünde bulundurarak inceledim.</p>

  <p><span style="font-style:italic;">Sistematikteki ilerleme</span></p>

  <p>Hayvan ve bitkileri sınıflandırma biliminde (sistematik, bkz. VII. Bölüm) on altıncı yüzyıldaki şifalı ot toplayıcılardan Lin-naeus dönemine kadar uzanan, sınıflandırmanın çoğunlukla mantıksal gruplamayla yapıldığı ve bir sınıflandırmadan diğerine yapılan değişikliklerin niteliğinin sınıflandırılan türlerin sayısına ve farklı türde özelliklerin ağırlığına bağlı olduğu bir ilk dönemi betimleyebiliriz. Bu tip metodoloji <span style="font-style:italic;">aşağıya doğru sınıflandırma</span> olarak adlandırılır.</p>

  <p>Zamanla, aşağıya doğru sınıflandırmanın gerçekten bir tanımlama yöntemi olduğu fark edildi ve birbiriyle ilgili çok daha geniş tür gruplarının hiyerarşik bir şekilde düzenlenmesinden oluşan <span style="font-style:italic;">ve yukarıya doğru sınıflandırma</span> adı verilen çok farklı bir yöntemle desteklendi. Aşağıya doğru sınıflandırma yöntemi tüm taksonomik revizyonlar ile monografi anahtarlarında ve arazi tanımlama kılavuzlarında, yukarıya doğru sınıflandırma yöntemiyle birlikte varlığını sürdürdü. Yukarıya doğru sınıflandırma önce bazı ot toplayıcılarınca, daha sonra ise Magnol (1689) ve Adanson (1763) tarafından kullanıldı, ancak bu yöntem on sekizinci yüzyılın son çeyreğine kadar yaygın olarak kullanılmaya başlamadı. Her iki yöntem de artık farklı amaçlarla da olsa birlikte varlıklarını sürdürdükleri için, bir paradigmanın devrimsel bir biçimde diğerinin yerini alması söz konusu değildi.</p>

  <p>Darvvin’in 1859 da ileri sürdüğü ortak soy kuramının kabul edilmesinin taksonomide büyük bir devrim yaratmış olduğu beklenebilir; ancak durum böyle değildir. Yukarıya doğru sınıflandırmada en fazla sayıda ortak özelliğe sahip olanlar aynı grup altında toplanır. Bu şekilde sınıflandırılan taksonların, bir-</p>

  <p>birine en yakın ortak atadan türemiş olan grupları içermesi sürpriz değildir. Dolayısıyla Darwin’in kuramı yukarıya doğru sınıflandırma için bir kanıt sağlamış, ancak sistematikte bilimsel bir devrim yaratmamıştır.</p>

  <p>Bir yüzyıl sonrasında, 1950’den sonra makrotaksonomide iki yeni ekol, nümerik fenetik ve kladistik ortaya çıktı. Bunlar bir devrim niteliğinde miydi? Fenetik, ürettiği sınıflandırmalar oldukça yetersiz olduğu için büyük bir etki yaratmamıştır. Ayrıca, yeni bir metodolojiyi olanaklı kılsa da, gerçekten yeni bir kavram getirmemiştir. Buna karşılık mevcut literatürün hacmine bakılacak olursa, kladistiğin gerçek anlamda bir devrim yarattığını söylemek zor olmayacaktır. Aslına bakılırsa taksonları tanımlarken birlikte gelen özelliklerin dikkate alınması, bizzat Hennig’in (1950) işaret ettiği gibi daha önceleri de geniş ölçüde denenmişti. Bununla birlikte, kladistik incelemenin güçlü ve tutarlı uygulamalarının büyük bir etki yarattığı kuşku götürmemektedir.</p>

  <p>Eğer bu bilimsel bir devrim olarak tanımlanacak olsaydı bile, Kuhn’un belirttiği biçimde bir yolu izlemeyecekti. Bir paradigmanın birdenbire diğerinin yerini alması söz konusu değildi; çünkü iki sistem yan yana varlığını sürdürüyordu: Hennig’in sıralama sistemi (kladistik sınıflandırma) ve geleneksel Darvvinci metodoloji (evrimsel sınıflandırma). Bu iki sistem yalnız metodoloji yönüyle değil, hedefleri açısından da birbirinden farklıdır. Kladistik sistem, sadece filogeninin ortaya çıkarılması ve tanımlanmasıyla ilgilenirken, evrimsel sistemin uğraşı, birbirine en çok benzeyen ve en yakın akraba türleri taksonlar halinde gruplamaktı. Bu, özellikle ekoloji ve yaşam döngüsü çalışmalarında faydalı bir yaklaşımdı. Amaçları birbirinden tamamen farklı olduğundan ötürü bu iki yaklaşım yan yana varlıklarını sürdürebilmektedir.</p>

  <p><span style="font-style:italic;">Evrimsel biyolojideki ilerleme</span></p>

  <p>Evrimsel biyoloji, bilimsel devrim kuramı için başka bir sınama zemini sunmaktadır. Kutsal Kitap'taki yalın yaratılış resmi, on yedinci yüzyıl sonlarında inandırıcılığını yitirmeye başladı. Jeolojik ve astronomik zamanın çok uzun bir süreyi kapsadığının anlaşılmaya başladığı, dünyanın farklı bölgelerinin biyocoğ-rafi farklılıklarının tespit edildiği ve bolca fosilin betimlendiği on sekizinci yüzyılda, tekrarlanan yaratılışlar da dahil olmak üzere yeni senaryolar üretildi. Ne var ki bunların hepsi yeni köken açıklamaları getiriyordu. Bu yeni kuramlar geniş çoğunluğun hâlâ savunduğu, Kutsal Kitap'taki yaratılış hikâyesiyle birlikte varlığını sürdürdü. Bu görüşleri ciddi bir biçimde ilk kez sarsan kişi, çoğu fikirleri döneminin özcü-yaratılışçı dünya resmiyle taban tabana zıt olan Buffon'du. Diderot, Blumenbach, Herder, Lamarck ve diğerlerinin evrimci düşüncesi esasen Buf-fon’un fikirlerinden kaynaklanmıştır. Lamarck 1800'de ilk gerçek aşamalı evrim kuramını önerdiğinde küçük kıpırdanmalar oluşturmuş, ancak bilimsel bir devrimi başlatmamıştı. Bundan başka, Geoffroy ve Chambers gibi Lamarck ı izleyenler birçok açıdan hem Lamarck’tan hem de birbirlerinden oldukça farklı düşünüyorlardı. Lamarck, bir paradigmanın bir yenisiyle değiştirilmesinde kesinlikle etkili olmamıştı.</p>

  <p>Buna karşılık, Darvvin’in <span style="font-style:italic;">Türlerin Kökeni</span>’nin gerçek bir bilimsel devrim yarattığı inkâr edilemez. Gerçekten de bu, sıklıkla tüm bilimsel devrimlerin en önemlisi olarak anılmaktadır. Bununla birlikte Darwin’in kuramı Kuhn'un açıklamalarına hiçbir şekilde uymamaktadır. Darvvinci devrim incelenmek istendiğinde, ciddi güçlüklerle karşılaşılır, çünkü Darwin’in paradigması esasen, içlerinden beşinin en fazla önem arz ettiği tüm bir kuramlar paketinden oluşuyordu (bkz. IX. Bölüm).<sup>7</sup> Darvin’in birinci ve ikinci bilimsel devrimleri şeklinde ele alacak olursak, konu daha fazla açıklık kazanacaktır.</p>

  <p>Birincisi, ortak soydan evrimleşmenin kabul edilmesinden ibaretti. Bu kuram iki açıdan devrimsel nitelikteydi: İlk olarak, doğaüstü bir açıklama olan yaratılış kavramının yerine doğal ve maddi bir açıklama olan aşamalı evrim kavramını koydu, ikinci olarak, ilk dönem evrimcilerin benimsediği doğrusal evrim çizgisi modelinin yerine, sadece tek bir yaşam kökeni gerektiren, dallanan evrim modelini koydu. Bu, en azından Lin-naeus’tan (ve öncesinden) beri “doğal” bir sistem bulmaya çabalamış pek çok yazar için ikna edici bir çözümdü. Kuram, tüm doğaüstü açıklamaları reddediyordu. Ayrıca insanı ayrıcalıklı konumundan mahrum bırakıyor ve onu hayvanların sırasına katıyordu. Ortak soy fikri olağanüstü bir hızla benimsendi ve Darwin'den hemen sonraki dönemde en etkin ve belki de en başarılı araştırma programını şekillendirdi. Morfoloji ve sistematiğin ilgilendiği araştırma alanlarına bu kuramın gayet iyi uymasının nedeni, Linnaeus’un hiyerarşisi, Owen ve von Ba-er’in arketipleri gibi daha önce bulunmuş deneysel veriler için kuramsal bir açıklama getirmesiydi. Bu, büyük bir paradigma kayması içermiyordu. Bunun yanında, Buffon’dan (1749?) <span style="font-style:italic;">Türlerin Kökeni’ne</span> kadar geçen süre normal bilim dönemi olarak kabul edildiği takdirde, yine bu dönemde gerçekleşen bir dizi daha küçük devrimi bu statülerinden yoksun bırakmak zorunda kalınacaktır. Bunlar arasında dünyanın çok yaşlı olduğunun, soy tükenmesinin, doğa cetvelinin <span style="font-style:italic;">(scaJa</span> naturae) morfolojik tipler üzerinden yenilenmesinin ve biyocoğrafi bölgelerin ve diğerlerinin keşfedilmesi bulunur. Bunların hepsi, Dar-win’in kuramı için gerekli önkoşullardı ve ilk Darvvinci devrimin başlangıcını 1749 yılma kadar geriye kaydıran bileşenler arasında sayılabilir.<sup>8</sup></p>

  <p>Darwin'in ikinci devriminin kaynağı doğal seçilim kuramıydı. Bu kuram, 1859'da öne sürülüp tümüyle açıklandığı halde, o dönemde egemen olan beş farklı ideolojiye (yaratılış, özcülük, teleoloji, fizikselcilik ve indirgemecilik) ters düşmesinden dolayı o denli itirazlarla karşılaştı ki, 19301u ve 40’lı yılların evrimsel sentezine kadar genel olarak kabul görmedi. Günümüzde bile Fransa, Almanya ve başka bazı ülkelerde bu kurama karşı önemli bir direnç söz konusudur.</p>

  <p>1859 ile 1940 lı yıllar arasındaki süreyi bir normal bilim dönemi olarak değerlendirebilir miyiz? Bu dönemde biyolojide çok sayıda daha küçük devrim gerçekleşti. Örneğin, kazanılmış özelliklerin kalıtımı kuramının çürütülmesi (Weismann, 1883), karışımsal kalıtımın reddi (Mendel, 1866 ve sonraki çok sayıda makale), biyolojik tür kavramının geliştirilmesi (Poulton, Jordan, Mayr), genetik varyasyonun kaynaklarının (mutasyon, genetik rekombinasyon, diploitlik) keşfi, evrimde rasgele süreçlerin önemli olduğunun anlaşılması (Gulick, Wright), kurucu ilke, evrimle ilgili sonuçlar doğuran çok sayıda genetik işlemin önerilmesi ve diğerleri bu dönemde olmuştur. Bunların birçoğunun evrimcilerin düşünceleri üzerinde gerçekten önemli devrimsel etkileri olmuştur, ancak Kuhn’un tanımladığı bilimsel devrimin niteliklerine sahip değildirler.</p>

  <p>Sentetik kuramın 1950’den itibaren genel kabul görmesinin ardından, sentez paradigmasının neredeyse tüm yönleriyle ilgili değişiklikler önerilmiş ve bunların bazıları benimsenmiştir. Bununla birlikte, evrimsel biyolojide 1800’den günümüze, hiç şüphesiz görece durgun dönemlerin yanı sıra, oldukça hareketli değişme ve çekişme dönemleri yaşanmıştır. Diğer bir deyişle, ne Kuhn’un iyi tanımlanmış kısa süreli devrimler ve araya giren uzun normal bilim dönemleri fikri ne de yavaş, sürekli ve dengeli gelişme fikri doğrudur.</p>

  <p>Biyolojinin diğer alanlarındaki atılımlara bakmak ve bunların ne ölçüde devrim olarak nitelendirileceğini, bir paradigmanın diğeriyle yer değiştirip değiştirmediğini ve değişikliğin ne kadar zamanda tamamlandığını görmek ilginç olurdu, ancak bu henüz yapılmamıştır. Örneğin, Lorenz ve Tinbergen tarafından öne sürülen etolojinin<a id="footnote1"></a><sup><a href="#bookmark9">1</a></sup> başlangıcı ya da Schwann ve Schleiden’in hücre kuramı bilimsel devrim miydi? Yirminci yüzyılda biyolojideki en devrimci gelişme, belki de moleküler biyolojinin doğuşudur. Bu gelişme, yeni bilim insanları, yeni problemler, yeni deneysel yöntemler, yeni dergiler, yeni ders kitapları ve yeni kültür kahramanlarıyla yeni bir alanı ortaya çıkardı. Ancak, bu yeni alan, kavramsal olarak 1953 ten önce genetikte yaşanan gelişmelerin bir devamından başka bir şey değildir. Burada, mevcut bilimin reddedildiği bir devrim söz konusu olmamıştır.<sup>9</sup> Birbiriyle bağdaşmayan paradigmalardan bahsedemeyiz. Gerçekleşen şey, daha kabaca diyebileceğimiz incelemelerin yerini çok daha ayrıntılı incelemelerin alması ve tümüyle yeni yöntemlerin geliştirilmesidir. Moleküler biyolojinin doğuşu devrimci bir niteliğe sahipti, ancak bu Kuhncu bir devrim değildi.</p>

  <p><span style="font-style:italic;">Biyolojideki ilerlemelerde aşamalı gelişim</span></p>

  <p>Kuhn'un tezini biyolojideki kuram değişikliklerine uygulamaya çalışan hemen hemen bütün yazarlar, bu tezin bu alanda uygulanabilir olmadığını görmüşlerdir. Oldukça devrimci bir değişimin söz konusu olduğu durumlarda bile, söz konusu değişim Kuhn’un betimlediği gibi gerçekleşmemiştir. Öncelikle, devrimler ile “normal bilim” arasında kesin bir ayrım bulunmuyordu. Bu değişikliklerde görülen şey tamamen, küçük ve büyük kuram değişiklikleri arasındaki aşamalılıktı. Kuhn'un normal bilim olarak tanımlayabileceği herhangi bir dönemde bile çok sayıda küçük devrim yer alır. Bir noktaya kadar Kuhn da bunu itiraf ediyor olsa da, bu farkındalık onun devrimler ile normal bilim arasındaki ayrım fikrinden vazgeçmesine neden olmamıştır.<sup>10</sup></p>

  <p>Yeni bir paradigmanın başlaması, asla eski olanın hemen değiştirilmesiyle sonuçlanmaz. Neticede, yeni devrimci kuram eskisiyle birlikte varlığını sürdürebilir. Gerçekten de üç ya da dört paradigma aynı anda birlikte bulunabilir. Örneğin, Darvvin ve Wallace'm evrimin işleyiş mekanizması olarak doğal seçilimi önermelerinin ardından sıçramalı evrim, ortogenez ve La-marckçılık sonraki seksen yıl boyunca doğal seçilim kuramıyla rekabet etmiştir.<sup>11</sup> Bu rakip paradigmalar 1940 ların evrimsel sentezine kadar inanılırlıklarmı kaybetmediler.</p>

  <p>Kulın yeni buluşların neden olduğu kuram değişiklikleri ile tümüyle yeni kavramların geliştirilmesi sonucunda ortaya çıkan kuram değişiklikleri arasında ayrım yapmaz. Yeni buluşlardan kaynaklanan değişiklikler, bir paradigma üzerinde büyük kavramsal değişikliklerden çok daha az etkiye sahiptir. Örneğin, ikili sarmal yapının bulunmasıyla moleküler biyolojinin ortaya çıkışı, küçük kavramsal sonuçlar yaratmış ve dolayısıyla genetikten moleküler biyolojiye geçiş sırasında gerçekte bir paradigma değişimi olmamıştır.</p>

  <p>Aynı yeni kuram, bazı bilimlerde diğerlerine göre çok daha fazla devrimci niteliğe sahip olabilir. Plaka tektoniği bu duruma iyi bir örnektir. Bu kuramın jeoloji üzerine etkisi, bir devrim niteliğinde olmuştur, öyle ki bu etkiyle jeoloji alanında yer yerinden oynadı denilebilir. Peki ya biyocoğrafya üzerindeki etkileri? Kuşların yeıyüzüne yayılışları açısından bakacak olursak, plaka tektoniğinin benimsenmesinden önce çıkarsanan tarihsel anlatı, bu fikrin kabulünün sonucunda neredeyse hiçbir değişikliğe uğramak zorunda kalmamıştır. (Tersiyer’in başlarındaki Kuzey Atlantik bağlantısı tek istisnadır).<sup>12</sup> Şüphesiz, kuşların Avusturalyaya ve kıta çevresindeki adalara yayılışı, plaka tektoniğini temel alan yeniden kurma şemalarına uyum göstermiyordu, ancak sonraki jeolojik araştırmalar, jeolojik yeniden kurma şemalarının yanlış olduğunu kanıtlamıştır; diğer taraftan yenilenen yeniden kurma şemaları biyolojinin varsayımlarıyla tutarlılık göstermiştir.<sup>13</sup> Şöyle ki, plaka tektoniğinin önerilmesinden çok önce paleontologlar Permiyen ve Trias dönemlerinde bir Pangeae olması gerektiğini varsaymışlardır. Diğer bir deyişle, yeıyüzündeki yaşamın tarihi üzerine değerlendirmeler, plaka tektoniğinin kabul edilmesinden jeolojinin kabul edilmesinden olduğu kadar etkilenmemiştir.</p>

  <p>Yeni bir paradigmanın başlamasının en önemli etkisi söz konusu alandaki araştırmaların büyük bir hız kazanması olabilir. Ortak soy kuramının Darwin tarafından önerilmesinin ardından filogenetik araştırmalardaki patlama buna çok güzel bir örnek oluşturmaktadır.</p>

  <p>Paleontolojiyle birlikte karşılaştırmalı anatomide 1860’tan sonra yapılan araştırmaların pek çoğu, belirli taksonlarm, özellikle de ilkel olan ve tipik olmayanların filogenetik durumlarının saptanmasına yönelmiştir. Olağanüstü buluşların, alanın kuramsal yapısı üzerine görece az etkide bulunduğu diğer pek çok örnek bulunmaktadır. Meyen ve Remak’m yeni hücrelerin çekirdeğin hücreye dönüşmesiyle değil, eski hücrelerin bölünmesiyle oluştuğunu bulmaları şaşırtıcı derecede küçük bir etki yaratmıştır. Benzer şekilde genetik kuram söz konusu olduğunda, genetik maddenin proteinler değil nükleik asitler olduğunun bulunması da büyük bir paradigma kaymasına yol açmamıştır.</p>

  <p>Yeni kavramların geliştirilmesine gelince, durum biraz farklıdır. Darwin’in kuramı insanı <span style="font-style:italic;">ortak soy</span> ağacına dahil etmeye zorladığında gerçekten ideolojik bir devrime neden oldu. Buna karşılık Popper’m (1975) haklı olarak vurguladığı gibi, Men-del’inyeni kalıtım paradigması böyle bir sonuç yaratmadı. Kavramlardaki değişikliklerin yeni buluşlardan çok daha etkili olduğunu söylemek bir aşırıya kaçma sayılmamalıdır. Örneğin, özcülüğün yerini popülasyon düşüncesine bırakması, sistematik, evrimsel biyoloji ve hatta bilimin dışındaki (politika) alanlarda devrimci bir etki yaratmıştır. Bu kaymanın aşamalı evrim, türleşme, makroevrim, doğal seçilim ve ırkçılığın yorumlanması üzerinde çok büyük bir etkisi oldu. Kozmik teleolojinin ve Kutsal Kitap'm otoritesinin reddinin evrim ve uyumun yorumlanması üzerine aynı ölçüde güçlü etkileri oldu.</p>

  <p>Biyolojideki kuram değişikliklerini incelemenin sonucunda, Kuhn’un tezini doğrulayan neredeyse hiçbir şeyin bulunmaması bizi, Kuhn’un tezini önerme nedenini sorgulamaya itmektedir. Doğrusu, fizikteki açıklamaların çoğu, bizim biyolojide sahip olmadığımız evrensel yasaların etkileriyle ilgili olduğundan, evrensel yasaları ilgilendiren açıklamaların Kuhncu devrimlere konu olması olasıdır. Ancak, hatırlamamız gerekir ki Kuhn, bir fizikçiydi ve en azından ilk yazılarında sunulduğu kadarıyla tezi, fizikçiler arasında çok yaygın olan özcü ve sıçramalılılığı savunan (saltationistic) düşünce biçimini yansıtmaktadır. O dönemde Kuhn’a göre her paradigma Platoncu bir <span style="font-style:italic;">eidos</span> ya da öz niteliğindeydi ve ancak yeni bir <span style="font-style:italic;">eidos un</span> onun yerini almasıyla değişebilirdi. Bu kavramsal çerçevede aşamalı evrim düşünülmez olacaktı. Bir <span style="font-style:italic;">eidos</span> taki değişiklikler, skolastik felsefecilerin dediği gibi sadece birer “kaza” idi ve bu nedenle, paradigma kaymaları arasındaki dönemde ortaya çıkan değişiklik temelde önemsizdir, sadece normal bilimi temsil etmektedir.</p>

  <p><a id="bookmark9"></a><a href="#footnote1">1</a></p>

  <p>Bir canlı türünün doğuştan gelen, kendine özgü davranışlarım inceleyen bilim dalı, (ç.n.)</p>
</body>
</html>
