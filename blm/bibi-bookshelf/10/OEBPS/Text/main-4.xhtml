<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><a id="bookmark0"></a>Makrotaksonomi: Türlerin Sınıflandırılması</p>

  <p>Tür düzeyinin üstündeki organizmaların sınıflandırılmasıyla (ya da gruplandırılmasıyla) ilgilenen taksonomi dalı makrotaksonomi olarak adlandırılır. Neyse ki türlerin çoğu, memeliler ve kuşlar ya da kelebekler ve kınkanatlılar gibi, doğal, kolaylıkla tanımlanabilen daha yüksek doğal gruplara ayrılmış görünüyor. Ancak gruplar arasında kalan ya da hiçbir gruba ait görünmeyen türler için ne yapılacaktır?</p>

  <p>Tarihsel süreç içinde taksonomide organizmaları sınıflandırmak için pek çok yöntem ve ilke önerilmiştir. Bu ilkelere dayanan sınıflandırmalarla, zaman zaman oldukça farklı amaçlar gü-dülmüştür ve belki de bu, bugün bile “en iyi” sınıflandırma yönteminin hangisi olduğu konusunda taksonomistler arasında bir fikir birliği olmamasının nedenidir.</p>

  <p><span style="font-style:italic;">Aşağıya doğru sınıflandırma</span></p>

  <p>Aşağıya doğru sınıflandırma, tıbbi botaniğin Rönesans dönemi ve sonrasındaki gelişimi sırasında yaygın olarak kullanılan sınıflandırma yöntemiydi. Yöntemin öncelikli amacı farklı bitki ve hayvan türlerini saptamaktı. O dönemde botanik ve zoolojide türler hakkında çok az şey bilinmesine karşın, iyileştirici özellikleri olduğu bilinen bitkilerin doğru olarak tespit edilmesi yaşamsal önem taşıyordu.</p>

  <p>Aşağıya doğru sınıflandırma, Aristoteles’in mantıksal bölme yöntemi kullanılarak, büyük sınıfların altgruplara bölünmesiyle gerçekleşir. Buna göre hayvanlar, sıcak-kanlıdır ya da değildir. Bununla iki sınıf ortaya çıkar. Sıcak-kanlı hayvanlar kürklüdür ya da tüylüdür ve böylece, ortaya çıkan her sınıf (memeliler ve kuşlar) teşhis edilmeye çalışılan, örneğin ait olduğu türe ulaşı-lmcaya kadar ikiye ayırma işlemiyle alt bölümlere ayrılır.</p>

  <p>Aşağıya doğru sınıflandırma ilkeleri on sekizinci yüzyıl sonuna kadar taksonomiye hâkim oldu ve Linnaeus’un önerdiği teşhis anahtarları ve sınıflandırmalara da yansıdı. Bu yöntem bugün hâlâ arazi kılavuzları ve taksonomik revizyon anahtarlarında kullanılmakta, ancak artık sınıflandırma yöntemi olarak değil, teşhis yöntemi olarak adlandırılmaktadır.</p>

  <p>Teşhis modellerinin, gerçek sınıflandırma sistemleri olarak kullanılmalarını engelleyen ciddi bazı zayıflıkları vardı. Bu modeller tamamen tek tek özelliklere (biyolojideki “özellik” günlük yaşamda kendine özgü dediğimiz, ayırt edici bir özellik ya da sıfattır) dayandırılmakta ve taksonomist tarafından keyfi olarak seçilen özelliklerin sırası, ikiye ayırma yoluyla oluşturulan sınıfları belirlemekteydi. Böyle bir sınıflandırmada aşamalı olarak herhangi bir gelişme sağlamak hemen hemen olanaksızdı ve seçilen bazı özellikler ara sıra son derece heterojen (“doğal olmayan”) gruplamalara neden oluyordu.</p>

  <p>Kuşkusuz insanlar, balıklar ve sürüngenler ya da eğreltiler, karayosunları ve kozalaklılar gibi doğal grupların uzun bir zamandır farkındaydılar. Linnaeus’un oldukça yapay olan bu modelini on sekizinci yüzyılın sonuna doğru, yaygın olarak gözlemlenen benzerlik ve akrabalıklara dayanan daha doğal bir sistemle değiştirme yönünde girişimler oldu. Ancak bu ölçütlerin nasıl belirleneceği konusunda önemli belirsizlikler söz konusuydu.</p>

  <p><span style="font-style:italic;">Yukarıya doğru sınıflandırma</span></p>

  <p>Yaklaşık olarak 1770’ten itibaren Adanson gibi diğer takso-nomistler ve hatta Linnaeus, daha doğru bir yaklaşım olarak gördükleri yukarıya doğru sınıflandırmayı geliştirdiler. Yukarıya doğru sınıflandırma, benzer ya da akraba türleri teftiş yoluyla gruplar (taksonlar) halinde bir araya getirmekten ibarettir. Bu şekilde oluşturulan yeni taksonların birbirlerine en çok benzeyenleri, bir sonraki üst düzeyin taksonunu oluşturmak üzere bir araya getirilir. Taksonların tüm hiyerarşisi oluşturulana kadar bu gruplamaya devam edilir. Bu yöntem organizma türlerini gruplamaya yönelik, günlük sınıflandırma yöntemlerinin basit bir uygulamasıydı.</p>

  <p>Ancak, yukarıya doğru sınıflandırma yöntemini destekleyenler güçlü bir metodoloji geliştirmeyi başaramadılar. Belirgin olan tek tek özelliklere önem verme yönünde hâlâ güçlü bir eğilim söz konusuydu ve ortada ne makul bir şekilde tanımlanmış grupların ne de takson hiyeraşisinin varlığını hesaba katan bir kuram bulunuyordu. Her taksonomist bir şekilde kendi metodolojisini geliştiriyordu.</p>

  <p>Yaklaşık olarak 1770 ile 1859 yılları arasında bir dönüşüm yaşandı. Aşağıya doğru sınıflandırma kesin olarak terk ediliyor, yukarıya doğru sınıflandırmaysa henüz iyi tanımlanmış bir metodolojiden yoksunluğunu sürdürüyor ve çoğunlukla keyfi olarak uygulanıyordu. Bu dönemde özel amaçlı sınıflandırmalar denilen, yukarıya doğru sınıflandırmanın bir alt kategorisi geliştirildi. Bu sınıflandırmalar özelliklerin toplamına değil, özel amaca uygun olarak, sadece bir ya da sınırlı sayıda özelliğe dayandırılıyordu. Örneğin, mantarlar mutfakta kullanımları göz önünde bulundurularak yenilebilen ve yenilemeyenler (zehirli) şeklinde sınıflandırılabiliyordu. Özel amaçlı sınıflandırmalar, bitkileri büyüme biçimlerine göre ağaçlar, çalılar, baharatlı bitkiler veya otlar gibi gruplara ayıran Theophrastus dönemine kadar iner. Bu sınıflandırma yöntemi hâlâ ekolojide kullanılmaktadır. Örneğin, bir limnolog plankton organizmaları ototroflar (kendibeslek), herbivorlar (otçullar), prerdatörler gibi gruplara ayırabilir. Bu gibi sistemlerin tümü, bir Darvvinci sınıflandırma sisteminin içerdiğinden daha az bilgi içerir.</p>

  <p><span style="font-style:italic;">Evrimsel ya da Darvvinci sınıflandırma</span></p>

  <p><span style="font-style:italic;">Türlerin Kökeni’</span> nin anıtsal sıfatını hak eden XIII. Bölüm'ünde Darvvin, organizmaları doğru sımflandırabilmek için iki ölçütün temel alınması gerektiğini göstererek, tüm bu taksonomik belirsizliklere bir son verdi. Bunlar, soy (ortak ata) ve benzerlik derecesiydi (evrimsel değişimin miktarı). Bu ölçütlerden her ikisini temel alan bir sınıflandırma, evrimsel ya da Darvvinci sınıflandırma sistemi olarak adlandırılır.</p>

  <p>Felsefeciler ve sınıflandırmayla pratikte uğraşanlar nesneleri gruplandırmak için açıklayıcı (nedensel) kuramlar varsa, bu açıklamaların grupların sınırlarını belirlerken dikkate alınmasının zorunluluğunu uzun süredir takdir etmektedir. Buna paralel olarak, insan hastalıklarının on sekizinci yüzyıldaki sınıflandırması, on dokuzuncu ve yirminci yüzyılda, yerini bu hastalıkların etiyolojisini dikkate alan sınıflandırmalara bıraktı. Hastalıklar bulaşıcı ajanlar, hatalı genler, yaşlanma, ölümcül olma, toksik bileşiklerin ya da zararlı radyasyonun vb. neden olduğu şeklinde gruplara ayrıldı. Nedenleri dikkate alan herhangi bir sınıflandırma, salt yapay bir sistem olmasını engelleyen önemli kısıtlamalara tabidir.</p>

  <p>Darvvin ortak soy kuramını geliştirdiğinde, her doğal “tak-son ün (ya da ayrı organizma grubunun) birbirine en yakın ortak atanın soylarını içerdiğini fark etti. Söz konusu taksonlara monofiletik takson adı verilir.<sup>10</sup> Eğer bir sınıflandırma sistemi tam olarak ve sadece ilgili taksonların monofilisine dayandırılı-yorsa, bu sistem soya dayalı bir sıralama sistemidir.</p>

  <p>Ancak Darvvin, soyun “sınıflandırma için tek başına yeterli olmadığını” çok net olarak görüyordu. Organizmaları sadece soylarına göre sınıflandırmak bir bakıma özel amaçlı bir sınıflandırmadır. Darvvin için soyun ölçüt olması, bunun benzerlik ölçütünün yerini alması değil, daha çok akrabalık ilişkisine kanıt sayılabilecek benzerlik çeşidine kısıtlama getirmek anlamına geliyordu. Benzerliğin ihmal edilemez olmasının nedeni, filoge-netik ağacın birbirinden uzaklaşan dallarının “farklı derecelerde değişikliğe tabi olmaları” ve bunun "farklı genuslar, familyalar, seksiyonlar ya da takımlar altında sınıflandırılmış formlarla ifade edilmesidir” (Darvvin 1859:420). Diğer bir deyişle, gerçek bir sınıflandırma yapabilmek için, filogenetik dallanma sırasında ortaya çıkan farklılık derecesinin, taksonların belirlenmesi ve tasnifinde tam anlamıyla dikkate alınması zorunludur. Dolayısıyla sağlam bir Darvvinci sınıflandırmanın soy ve benzerlik (farklılık derecesi) arasında dengeli bir değerlendirmeyi temel alması gerekir.</p>

  <p>Darvvinci sınıflandırmada benzerliğin nasıl bir rol oynadığını anlayabilmek için, kökendeşlik (homoloji) kavramının anlaşılması gerekir. Türler ya da tür-üstü taksonlar arasındaki akrabalık kökendeş özelliklerin varlığıyla gösterilir, iki ya da daha fazla taksondaki bir özellik, bu taksonların en yakm ortak atasında bulunan aynı (ya da örtüşen) özellikten filogenetik olarak geliyorsa kökendeştir. Kökendeşliği göstermek için çok çeşitli kanıtlar kullanılabilir. Herhangi bir yapının komşu yapılara göre konumu, birbirinden farklı iki aşamanın, geçiş aşamasına ait bir formla birbirine bağlanması, bireylerin yaşam süreleri boyunca geçirdikleri gelişim süreçlerinin (ontogenez) benzerliği, fosil atalarda geçiş koşullarının varlığı ile birbirleriyle akraba olan monofiletik taksonlar üzerine karşılaştırmalı çalışmalar bunlar arasındadır.<sup>11</sup></p>

  <p>Ancak organizmalar arasındaki benzerliklerin tümü köken-deşlikten kaynaklanmaz. Evrim sırasında cereyan eden üç çeşit özellik değişimi kökendeşliğe benzer ve bunlar genellikle ho-moplazi terimi altında gruplandırılır. Bu özellik değişimleri kon-vergens, paralellik ve geri dönüştür (reversal). Konvergens, ilişkili olmayan evrimsel soy çizgilerinde aynı özelliğin birbirinden bağımsız olarak kazanılmasıdır. Söz gelişi, hem kuşların hem de yarasaların kanatlara sahip olacak şekilde evrimleşmeleri bir konvergens örneğidir. Paralellik belirli bir özelliğin, ortak atada fenotipik olarak ifade edilmemesine rağmen, bu özellik için genetik bir yeteneğin var olması nedeniyle, birbirlerine akraba iki evrimsel çizgide birbirlerinden bağımsız olarak gerçekleşmesidir. Buna iyi bilinen bir örnek, acalypterate sineklerinin bir grubunda bulunan, bağımsız olarak kazanılmış saplı gözlerdir. Geri dönüş, çeşitli filogenetik soy çizgilerindeki iyi gelişmiş bir özelliğin, birbirlerinden bağımsız olarak kaybedilmesidir. Soya dayalı bir çözümleme, belirli organizma gruplan arasındaki benzerlikleri çözmeye ve ortak ataya dayanmayan benzerliklere sahip türlerin (ya da daha yüksek taksonların) ait oldukları taksondan çıkarılmasına izin verecektir.</p>

  <p>Darvin'in sınıflandırma kıstasları arasına benzerlik derecesini dahil etmesinin nedeni, dallanma ve farklılaşmanın kesin bir karşılıklı ilişki içinde olmamasıdır. Bütün dalları hemen hemen aynı hızla farklılaşan dallanma şemaları (“ağaçları”) bulunmaktadır. Tam olarak doğru olmamakla birlikte dil ailelerinin ağaçları bu yönde gelişme eğilimindedir. Bunun nedeni, dillerin evriminden sorumlu olan etmenlerin uyumsal değil, rasgele olmasıdır. Anglo-Saksonlar Kuzey Denizi'ni geçerek Ingiltere’yi sömürgeleştirdiklerinde, dilleri Britanya iklimine ya da oradaki politik değişimlere uyum sağlamak zorunda kalmadı. Bununla birlikte, sürüngenlerin bir dalı (dinozorlar) hava nişini işgal ettikleri zaman yeni bir yaşam biçimine uyum sağlamak zorunda kalmış ve bu durum fenotiplerinde köklü bir değişikliğe neden olmuştur. Atasal nişte kalan benzer dinozor dallan ise hemen hemen hiç değişmeden kalmışlardır. Ekolojik etmenlerin ve bunların fenotip üzerindeki etkilerinin dikkate alınması, Darvvinci sınıflandırmanın tipik özelliğidir.</p>

  <p>Darvvinci sınıflandırma, 1965’e kadar hemen hemen evrensel olarak kullanılan bir sistemdi ve bugün de popülerliğini sürdürmektedir.<sup>12</sup> Benzerlikleri göz önüne alınarak akraba türlerin belirlenmesi ve gruplandırılması, bu sürecin ilk basamağını oluşturur. ikinci basamaksa bu grupların monofilisinin ve soya dayalı düzenlenmelerinin sınanmasıdır. Organizmaların doğru sınıflandırılması için Darvvin’in önerdiği her iki kıstası yerine getirmenin tek yolu budur.<sup>13</sup></p>

  <p>Taksonomistin karşılaştığı güçlüklerden biri, farklı özellik kümelerinin birbirleriyle uyum içinde evrimleşmemesidir. Örneğin yaşam döngüsünün farklı aşamalarındaki (larva ve ergin dönem gibi) özelliklerin kullanılması birbirinden tümüyle farklı sınıflandırmalara yol açabilir. Michener (1977) arı grupları üzerine yaptığı bir çalışmada bu türleri dört ayrı özellik sınıfındaki benzerlikleri temel alarak ayırdığında, dört ayrı sınıflandırma elde etti. Michener’in kullandığı özellik sınıfları şunlardır: (1) Larva, (2) pupa, (3) erginlerin dış morfolojisi ve (4) erkek genital organları. Neredeyse istisnasız olarak, bir taksono-mist yeni bir özellik kümesi kullandığı zaman taksonların yeniden belirlenmesi ya da statüde bir değişiklik yapılması gerekir. Yaşam döngüsünün tek bir aşamasındaki özellikler bile evrim sırasında oldukça farklı hızlarda değişebilir.</p>

  <p>Örneğin insanlar ile bunların en yakm akrabaları olan şempanzeler karşılaştırıldığında, belirli moleküler özellikler açısından <span style="font-style:italic;">Homo</span> ile <span style="font-style:italic;">Pari</span>m, <span style="font-style:italic;">Drosophila</span> nın (sirke sineği) hemcins türleri arasındaki benzerlikten daha fazla benzerlik gösterdiği bulunabilir. Oysa hepimizin bildiği gibi, insansı maymunların (apes) insana en yakm akraba olanları bile insanlardan belirli geleneksel özellikler (merkezi sinir sistemi ve bu sistemin kapasiteleri) ve çok farklı uyum bölgeleri işgal etmeleri açısından büyük farklarla ayrılırlar. Aynı filetik çizgideki hemen hemen her organ sistemi ve molekül grubu öyle ya da böyle diğerlerinden farklı bir hızla farklılaşır. Bu hızlar sabit değildir ve evrim süreci içinde artabilir veya azalabilir. Örneğin bir grup kemiricideki belirli DNA değişimlerinin hızı, maymunlardaki hızın beş katı kadardır. Fenotipin farklı bileşenlerinin farklı hızlarda evrimleşmesi nedeniyle, sınıflandırmanın dayandırılacağı özelliklerin seçiminde çok dikkatli davranmak gerekir. Farklı özellik kümelerinin kullanılması oldukça farklı sınıflandırmaların ortaya çıkmasına yol açabilir.</p>

  <p>Linnaeus’un önerdiği geleneksel hiyerarşideki her rütbe (tür, cins, takım ve diğerleri) bir kategori olarak ifade edilir.<sup>14</sup> Bu hiyerarşik düzende belirli organizmaların dahil olduğu takson (grup) ne kadar alt düzeyde ise bu taksonun içerdiği türler birbirleriyle o kadar çok benzerlik taşır ve bunların ortak ataları daha yakm bir geçmişe sahiptir. Üst kategorilerin herhangi biri için işlevsel olarak belirlenmiş tanımlar yoktur. Üst kategorilerin birçoğu çok iyi belirlenmiş olup, büyük bir doğruluk ve kesinlikle tarif edilebilir (örneğin kuşlar ya da penguenler); ancak bu taksonların yerleştirildikleri kategori çoğunlukla nesnel değildir ve bir parça yorum içerir. Örneğin, belirli cinsleri içeren bir grup, bazı uzmanlarca oymak (tribe) olarak adlandırılırken, diğerleri bunları bir familya ya da altfamilya olarak adlandırabilirler.</p>

  <p>En geçerli sınıflandırma yöntemleri, Darvvin döneminin hemen sonrasında yaşanan, karşılaştırmalı anatominin parlak günlerinde geliştirilmiştir. O dönemde atasal bir organizma söz konusu olduğunda, bunun sadece atasal kökü teşkil eden tek bir tür değil, tüm bir taksonun temsilcisi olduğu düşünülüyordu. Dolayısıyla, en alttaki kategorik düzeyin en yakın ortak atası memeliler için terapsid sürüngenler, kuşlar için dinozorlar ya da bir başka sürüngen grubudur. Bu monofili kavramı ve tanımından ötürü geleneksel taksonomideki bütün taksonlar (doğru oluşturulduğunda) monofiletiktir. Buna ek olarak, bu mono-filetik kavram çevresinde hiçbir grup parafiletik değildir. Bir kladist için bir grup eğer türemiş taksonun kökenini oluşturan kladı (dalı) içeriyorsa, parafiletiktir. Parafili kavramı Darvvinci sınıflandırma için bir anlam taşımaz. Darvvin için eğer bir taksonun bütün üyeleri en düşük kategorik düzeydeki en yakın ortak atasal taksondan türemiş ise, bu takson monofiletiktir ve bu tanım bugün hâlâ Darvvinci sınıflandırma yapan taksonomistler tarafından kullanılmaktadır.</p>

  <p>Linnaeus hiyerarşisinin tipik özelliği, büyük ölçüde süreksizlik (kesintililik) içermesidir. Canlı organizmalar arasında sürüngenlerle memeliler, tüpburunlu kuşlarla (tubinares) penguenler veya serbest-yaşayan yassı solucanlarla (turbelleria) parazitik yassı bağırsak solucanları (trematodes) arasında geçiş formları yoktur. Bu gözlem uzun zamandır kafaları karıştırmakta ve Darvvinci olmayan ve sıçramalılığı savunan kuramlara esin kaynağı olmaktadır. Oysa evrim araştırmaları çeşitlenme örüntüsü-nü anlamada yardımcı olmaktadır.</p>

  <p>Yeni organizma tiplerinin birçoğu filetik bir soy çizgisinin, yani var olan bir tipin aşamalı dönüşümüyle ortaya çıkmaz. Daha çok, yeni bir uyum bölgesine kurucu bir tür girer ve bu yeni çevreye en yüksek uyumu sağlayacak hızlı düzenlemeleri yapmada başarılı olur. Bu başarı sağlandığında, bu yeni soy çizgisi bir durağanlık dönemine girebilir ve bu dönemde büyük ölçüde türleşme gerçekleştiği halde, yapısal tipte herhangi bir yeni oluşum söz konusu olmayabilir. İki binden fazla <span style="font-style:italic;">DrozophiJa</span> türü bu durumu yansıtır. Beş binden fazla sayıdaki ötücü kuş türü de bir tek temanın varyasyonlarıdır.</p>

  <p>Tür oluşturan iki evrimsel süreç vardır. Birbirleriyle zayıf bir karşılıklı ilişkinin bulunduğu bu süreçlerden biri fenotipte zaman içerisinde değişikliğin ortaya çıkması, diğeriyse çeşitliliğin (türleşmenin) artışıdır. Geleneksel Linnaeus hiyerarşisinde taksonlar arasındaki boşluklar ve üst taksonların boyutundaki büyük değişiklik bu iki süreç arasındaki karşılıklı ilişki eksikliğiyle açıklanır. Kurucu bir tür çok uygun bir uyum bölgesine ulaştığında, temel yapısal tipinde değişikliğe yol açacak herhangi seçici bir baskıya maruz kalmaksızın çok sayıda türleşme geçirebilir.<sup>15</sup> Darvvinci sınıflandırma sistemi, birbiriyle eşit olmayan boyutlardaki taksonların üstesinden gelmek ve atasal olan ile ondan türeyen taksonlar arasındaki boşlukları yansıtmak için özellikle uygundur.</p>

  <p>Ancak Darvvinci sınıflandırma yapan bir kişi yaşayan takson-larm “yatay” sınıflandırmasını soyu tükenmiş canlıları kapsayacak şekilde genişlettiği zaman problemler ortaya çıkar. Yakm zamana ait canlılar, evrimsel ağacın sayılamayacak kadar çok sayıdaki dallarının son noktalarıdır. Daha üst düzeydeki taksonlar birbirlerinden evrimsel farklılaşma ile soy tükenmesinden kaynaklanan boşluklarla ayrılırlar. Oysa tam bir sınıflandırma, türeme yoluyla birbirleri ve mevcut canlı organizmalarla ilişkili olan soyu tükenmiş grupları da içermek zorundadır. Fosil taksonların sınıflandırılmasında çok sayıda sorun bulunmaktadır ve bu sorunlar üzerinde henüz bir fikir birliği sağlanamamıştır. Bugün yaşayan iki takson arasında geçiş niteliğinde olan bir fosil takson nasıl değerlendirilecektir? Yeni taksonların ortaya çıkışı neredeyse istisnasız olarak, gelişmekte olan atasal taksondaki “tomurcuklanma” ile başlar. Yeni türemiş bir taksonun “köken türü” için fosil kayıtlarından kanıt sağlamak genellikle olanaksızdır.</p>

  <p>Temel yönleriyle Darvvinci sınıflandırmanın iki-kıstaslı (soy ve benzerlik) yaklaşımına yirminci yüzyılın ortalarına kadar itiraz edilmedi. Şüphesiz birçok taksonomist monofili sınamasına gereken önemi vermiyor ve benzerlik ölçümü için gerekli titizliği göstermiyordu. Bununla birlikte 1960’h yıllara kadar tümden yeni yöntemler önerilmemiştir. Yeni metodolojilerin her biri sadece Darvvin’in iki kıstasından birini kullanır: Nümerik fenetik benzerliğe dayanırken, kladistik sınıflandırma (Hennig sıralaması) soya dayanır.</p>

  <p><span style="font-style:italic;">Nümerik fenetik</span></p>

  <p>Nümerik fenetikçilerin amacı, çok sayıda özellik üzerinde fikir birliğine varıp, nümerik yöntemlerle türleri gruplayarak öznelliği ve keyfiliği önlemektir. Fenetikçiler ortak atadan türeyen grupların, iyi tanımlanmış taksonları kendiliğinden oluşturacak şekilde, çok sayıda ortak özelliği paylaştığına inanırlar.</p>

  <p>Nümerik fenetiğe yönelik önemli itirazlar, çok fazla sayıda özelliğin (50’den ve hatta tercihen 100 den fazla) incelenmesini gerektirerek elverişsiz bir yöntem olmasına dayanır. Şöyle ki bu yöntem, farklı taksonomik öneme sahip özelliklere farklı ağırlıklar vererek yaklaşamaz, taksonların hiyerarşik düzeylerini saptamak için bir metodoloji sunmaz, farklı özellik bileşimlerinin farklı hızlarda evrimleştiğini göz önünde bulundurmaya izin vermez ve son olarak, farklı özellik kümelerinin kullanılmasıyla farklı sınıflandırmalara yol açar ve aşamalı olarak geliştirilemez.</p>

  <p>Sadece morfolojik özellikler kullanıldığı sürece nümerik fenetik yetersiz kalmıştır, çünkü basitçe, sayılacak yeterince özellik söz konusu değildi. Çok sayıda moleküler özellik devreye girdikten sonra bu durum büyük ölçüde değişmiştir. DNA melezleştirmesi, gerçekte fenetik bir yöntem olmakla birlikte, çok sayıda özelliğin dikkate alınması dolayısıyla fenetik incelemelerdeki standart hataların birçoğunu önler. Bilgisayar programlarıyla yapılan taksonominin “uzaklık” yöntemlerinden bir kısmı da temelde fenetik yöntemlerdir. Bu yöntemlerin diğer yöntemlere (örneğin, parsimoniye) göre daha değerli olup olmadığı konusunda hâlâ fikir birliği yoktur.</p>

  <p><span style="font-style:italic;">Kİ a dihkasyon</span></p>

  <p>Darvvinci sınıflandırmaya yakm zamanda geliştirilen diğer bir alternatif tümüyle soya dayandırılan bir sıralama sistemidir. Willi Hennig, 1950 yılında Almanca olarak yayınladığı çalışmasında, önerdiği yöntemin, soya dayalı sınıflandırmanın kesin olarak temellenmesini mümkün kılacağını iddia etti. Hennig’in en temel kıstasları şunlardı: (1) Sadece ortak kökenli oldukları tartışmasız olan özelliklere (“apomorfiler”) sahip gruplar tanımlanmalı, atasal (“plesiomorfik”) özellikler ise sınıflandırmada dikkate alınmamalıdır. (2) Her takson, köken olan ve bundan türemiş türleri (yok olan guplar dahil) içerecek şekilde, filogenetik ağacın bir dalını oluşturmalıdır. Dolayısıyla Hennig’in referans sistemi, benzerlikleri (yani evrimsel değişim miktarını) dikkate almayan ve basitçe evrimsel ağacın dallarından (klad-lar) oluşan bir sistemdir.</p>

  <p>Darvvinci benzerlik değerlendirmesinde sadece apomorfiler değil, mümkün olabilen en fazla sayıda özellik kullanılır. Bundan dolayı atasal özellikler gereğince dikkate alınır; çünkü bunlar bir taksonun durumuna, dolayısıyla sınıflandırma statüsüne önemli ölçüde katkıda bulunur. Aynı durum kardeş taksonların statülerinin saptanmasında kullanılan otopomorfiler için de söz konusudur. Mümkün olduğu kadar çok özelliğin kullanılması, Darvvinci sınıflandırmaya ek bir üstünlük kazandırır: "Bir nesneyi belirli bir sınıflandırmaya dahil etmek, bize o nesne hakkında mümkün olduğunca fazla bilgi verir (vermelidir). En uçtaki bir sıralama algısı için ideal olan, doğru sınıflandırmanın bir nesne hakkında mümkün olan her şeyi söyleyebilmesidir” (Dupre, 1993:18).</p>

  <p>Katı nümerik fenetikçi yönteme aykırı olarak Darvvinci sınıflandırma, gruplandırmanın nedenine gerekli önemin verilmesi görüşünü kladistikle paylaşmaktadır. Sonuç olarak makrotakso-nominin bu iki ekolü kendilerince tanımlanan taksonların mono-filetik olması gerekliliği konusunda ısrarlıdır. Geleneksel tanıma göre bir taksonun monofiletik olabilmesi için bütün üyelerinin en yakm ortak atasal taksondan türemiş olması gerekir ve bu tanım Darvvinci taksonomistler için hâlâ geçerlidir. Oysa Hennig, tamamıyla farklı bir ilke önermektedir. Ona göre bir grup eğer köken türün bütün türeyenlerinden oluşmuşsa “monof iletik’tir. Bu tanım taksonların tümüyle değişik bir biçimde belirlenmesine yol açtığından, Ashlock (1971) Hennig’in yeni kavramı için “holofiletik” terimini önermiştir. Monofiletik terimi geleneksel anlamda bir taksonu nitelemede kullanılan bir sıfat iken, Hennig’in holofili kavramı taksonları belirlemeye yönelik bir yöntemi ifade eder. Geleneksel yöntemle belirlenmiş taksonlar Hennig’in yöntemiyle belirlenenlerden farklı olsalar da her iki durumda da taksonların hiyerarşisi kesinlikle soya bağlıdır.</p>

  <p>Hennig sistemindeki bir ldad Darvvinci sınıflandırmadaki bir taksona karşılık gelmez ve bu nedenle farklı bir teknik isimle, yani "kladon” olarak adlandırılır.<sup>16</sup> Her kladon “köken türe’’ ulaşılana kadar izlenir (ve bu türü içerir); yani köken tür, bu dalın (klad) ilk apomorfik özelliğini sergileyen türdür. Hennig sisteminin temelini sınıflar yerine kladlar oluşturduğu için bu sistem “kladistik sınıflandırma” olarak adlandırılır ve böylece gerçek sınıflandırmalardan ayırt edilmiş olur.</p>

  <p>Özellikleri tek olarak türemiş olanlar ve atasal olanlar diye gruplayan ve kladistik inceleme olarak adlandırılan bu metodoloji, filogenetik inceleme için mükemmel bir araçtır. Bu yöntem taksonları monofili açısından sınamaya uygun bir yoldur. Özelliklerin filogenisiyle ilgilenen herkes, kladifikasyonun tür ve taksonları filogenilerine göre sıralamak için mükemmel bir yöntem olduğunu görür. Bununla birlikte, bir kladogramın filogenetik çalışmalar için taşıdığı değere sahip olsa da kladifikasyon bir klasik sınıflandırmanın hemen hemen tüm ilkelerini ihlal eder. Bu sistemin bazı eksikliklerini şöyle sıralayabiliriz:</p>

  <p>(1) &nbsp;&nbsp;&nbsp;Kladların (kladonlar) çoğu büyük ölçüde heterojendir. Köken tür ve diğer köken gruplar kendi kladlarının uç gruplarından çok, kardeş kladların köken gruplarına benzerler. Diğer bir deyişle, benzer olmayan tür grupları aynı kladonda bir araya gelirken, benzer tür grupları (kardeş köken gruplar) farklı kladonlara ayrılmıştır.</p>

  <p>(2) &nbsp;&nbsp;&nbsp;Sıklıkla, ya köken tür ya da köken grubun tümü atasal bir taksondayer alır. Örneğin, memelilerin ataları olan terapsid sürüngenler Reptilia grubunda yer alırken, kuşların muhtemel ataları olan dinozorlar da Reptilia içindedir. Bu köken grupları bugüne kadar dahil edilmiş oldukları taksonun dışına çıkarmak, bu taksonu “parafiletik” hale getirir ve kladistik ilkeler çerçevesinde bu taksonun bir değeri kalmaz. Ortaya çıkan sonuç, yakın zamanda tanımlanmış yüksek taksonların büyük bir kısmının yıkılmasıdır. Bu sonuç, türemiş taksonların başlangıcı olarak yeni tanımlanmış fosil taksonları da kapsar.</p>

  <p>(3) &nbsp;&nbsp;&nbsp;Kardeş grupların aynı taksononıik düzeye dahil edilmesi gerekliliği gerçekçi değildir; çünkü çoğunlukla olmasa bile ara sıra, kardeş gruplar otopomorfik özelliklerin, yani bu dala özgü türemiş özelliklerin sayısı açısından farklıdırlar. Başlangıcından itibaren çok az evrimleşmiş bir kardeş grup ile çok büyük evrimsel değişim geçirmiş (örneğin kuşlar gibi) bir başka gruba orijinal Hennig düzenlemesinde aynı kategorik rütbenin verilmesi zorunlu olmuştur.</p>

  <p>(4) &nbsp;&nbsp;&nbsp;Hennig’in metodolojisinde geçerli bir sıralama kuramı yoktur. Hennig’in kendi taraftarları onun önerdiği sıralama kıstaslarından sadece ikisini terk etmişlerdir. Bu iki kıstas jeolojik zaman ve kardeş grupların kategorik eşitliğidir. Bunların yerine, taraftarları Hennig'in özellikle reddettiği bir kıstas olan farklılık derecesini benimsemişler ve kendi değerlendirmeleri için sadece öznel kıstasları kullanmışlardır.</p>

  <p>(5) &nbsp;&nbsp;&nbsp;Hennig’e göre, köken tür içindeki her yeni sinapomorfi (türemiş özellik) yeni bir kategorik düzeyin tayin edilmesini gerektirir. Birçok kladist tarafından kabul edilmemesine karşın, bazı kladistler bu ilkeyi tür düzeyinde uygulamış ve tek bir özellik bakımından farklı olsa bile her popülasyonun tür düzeyine yükseltilmesini isteyecek kadar ileri gitmişlerdir (filogenetik tür kavramı). Sistemin bu şekilde paramparça edilmesi kuşkusuz taksonomik bir kaosa yol açar ve bilginin yeniden elde edilmesini neredeyse olanaksız hale getirir.</p>

  <p>(6) &nbsp;&nbsp;&nbsp;Apomorfik olmayan özelliklerin tümü göz ardı edilmektedir. Taksonominin en eski ve en çok doğrulanmış kurallarından biri, bir sınıflandırmada ne kadar çok özellik kullanılıyorsa bu sınıflandırmanın o kadar kullanışlı ve güvenilir olacağıdır. Kladistik inceleme için sadece türemiş özelliklerin kullanılabilir olması gayet doğru olmakla birlikte, böyle bir kısıtlama bir sınıflandırmada taksonların belirlenmesi sırasında hiçbir anlam taşımaz. Aslında birçok takson, atasal özelliklerin yaygınlığına göre tanımlanır. Bunun da ötesinde, otopomorfik özellikler göz ardı edilirse, bu durum evrim hızlarındaki asimetriyi tümüyle gizler. Hennig’in kladistik sınıflandırmasının geleneksel sınıflandırmadan çok, bir tanımlama şemasının özelliklerine sahip olduğu netlik kazanmıştır. Önde gelen kladistler kendi metodolojilerinin tanımlayıcı değere sahip özellikler için bir arayış olduğunu gerçekten de tekrar tekrar vurgulamışlardır.</p>

  <p>(7) &nbsp;&nbsp;&nbsp;Kladistler tarafından belirlendikleri şekliyle kladonlar tek yönlü bir akrabalığı yansıtır. Bunun nedeni, uzak mesafedeki soylara göre genetik olarak birbirlerine daha yakın olmalarına rağmen, kardeş grupların bu kladonlarm dışında bırakılmasıdır. Kladistik ilkelere göre, Charlemagne’nın günümüzdeki torunları ona, onun erkek ve kız kardeşlerine olduğundan daha yakındırlar.</p>

  <p>Kladistik bir sınıflandırma ilkesel olarak tek-özellikli bir sınıflandırmadır. Klad ya da “kladon” köken türdeki ilk apomor-fiyle tanımlanır.<sup>17</sup> Tek-özellikli herhangi bir sınıflandırma filo-geniye kesin bir uyum gösterse de yapay ve heterojen takson-larla sonuçlanır. Yüz yılı aşkın bir süredir, önde gelen taksono-mistler tek-özellikli sınıflandırmaları reddetmektedirler. Onlara göre iyi bir sınıflandırma mümkün olan en fazla sayıda özelliğe dayandırılandır.</p>

  <p>Hennig’in filogenetik kladistik sınıflandırmasındaki bu eksiklikler, bu yöntemin klasik bir Danvinci sınıflandırma yönteminin yerini alamamasının nedenini açıklar. Bununla birlikte bir kimse eğer sadece filogenetik bilgiyle ilgileniyorsa, Hen-nig'in sistemini kullanabilir. Diğer bir deyişle, hem Hennig’in kladifikasyonu hem de geleneksel Darvvinci sınıflandırma ge-çerlidir, ancak bunların farklı uygulama ve amaçları vardır.<sup>18</sup></p>

  <p><a id="bookmark1"></a>Bilginin Saklanması ve Yeniden Kullanımı</p>

  <p>Bütün bu güçlükler karşısında farklı yazarların farklı sınıflandırma yöntemlerini savunmaları oldukça sık rastlanan bir durumdur. Bunlardan hangisini seçmek gerekir? Bu sorunun cevabı, en pratik ve bilginin saklanması ve yeniden kullanılmasında istikrar sağlamaya en uygun olanın seçilmesinin gerektiğidir. Bir iletişim sistemindeki temel önkoşullardan biri istikrardır; bir sınıflandırmanın kullanışlılığı onun istikrarlı oluşuyla doğrudan ilişkilidir. Geleneksel Darvvinci sınıflandırma sistemi gayet istikrarlı olmaya yatkınlığı nedeniyle, bu açıdan ideal olandır. Buna karşın kladistik sınıflandırmalar geleneksel sınıflandırmalarla çoğunlukla çelişir ve yeni özelliklerin araştırılması yanı sıra homoplazilerin yeni çözümlemeleri, hatırı sayılır ölçüde değişiklik gerektiren kladistik sınıflandırmaları ortaya çıkarır ve dolayısıyla istikrarsızlığa yol açabilir.</p>

  <p>Bir koleksiyonda ya da yayınlanmış bir sınıflandırmada yer alan taksonların sırası, zorunlu olarak doğrusal (tek boyutlu) olmak zorundadır. Oysa, ortak soy üç boyutta dallanan bir olgudur. Bir filogenetik ağacın dallarının ve sürgünlerinin nasıl ayrılacağı ve bu sürgünlerin doğrusal bir sıra içinde nasıl düzenleneceği bir ölçüde kişinin takdirine kalmıştır.</p>

  <p>Bu, fliogenetik ağacın bir ağaçtan (dendrogram) çok bir çalı gibi (thamnogram) olması durumunda özellikle geçerlidir. Bu sorunu çözmek için bir dizi gelenek benimsenmiştir: (1) Türemiş olduğu açıkça belli olan taksonlar, türemiş oldukları takson-ların sonrasına yerleştirilir. Böylece örneğin karaciğer kelebeği (trematod) ve bağırsak şeritleri (cestod), serbest yaşayan yassı solucanlardan (turbelleria) sonra gelirler. (2) Özelleşmiş taksonlar, görünürde daha '‘ilkel” ve daha fazla genelleşmiş takson-lardan sonra yerleştirilir. (3) Güçlü nedenler olmaksızın geniş ölçüde kabul görmüş dizilerin değiştirilmesinden kaçınılır; çünkü bu gibi geleneksel diziler, bilginin saklanması ve yeniden kullanılmas için önemlidir ve taksonomik literatür ve koleksiyonlarda bu şekilde benimsenmiştir.<sup>19</sup></p>

  <p><span style="font-style:italic;">isimler</span></p>

  <p>Yüksek taksonlara verilen isimler, bilginin yeniden kullanılması amacı için uygun etiketler olarak iş görürler. Coleoptera (Kınkanatlılar) ve Papilionidae (Kuyruklu kelebekler) gibi terimlerin en üst düzej^de kullanışlı olabilmesi için, dünyanın her yerinde tüm zoologlar için aynı anlamı ifade etmesi gerekir.<sup>20</sup> Etkili ve evrensel olarak benimsenen böyle bir geleneksel adlandırma sistemi olmasaydı, milyonlarca organizmadan söz etmek ve onlarla ilgili bilgiyi depolamak tümden imkânsız olurdu. Bu pratik nedenlerden ötürü taksonomistler adlandırmayla ilgili bir dizi kural benimsemiştir.</p>

  <p>Bu kurallar zooloji, botanik ve mikrobiyal adlandırmanın (nomenclature) uluslararası ilkelerinde belirtilmiştir. Taksono-mistlerin iletişim sisteminin temel amaçları <span style="font-style:italic;">Code of Zoological</span></p>

  <p><span style="font-style:italic;">Nomenclature’un</span> (Zoolojik Adlandırma Yasası, 1985) önsözünde çok iyi ifade edilmiştir: "Yasanın amacı hayvanların bilimsel adlarının istikrarlı ve evrensel olması ile her adm biricik ve farklı olmasını sağlamaktır. Yasanın bütün koşulları bu amaca hizmet eder. Bir bitki veya hayvanın bilimsel adı onun genus ve tür epitetinden oluşur (Linnaeus’un ikili adlandırması). Örneğin, sarı renkli bir papatyanın adı <span style="font-style:italic;">Hieracium</span> (generik) <span style="font-style:italic;">au-rantiacum</span> dur (tür epiteti). Organizmaların bilimsel adları için seçilen dil Latince’dir. Latince, ortaçağ sonrası dönemde bilim insanları arasında bir <span style="font-style:italic;">îingua franca</span> olarak benimsenmiştir.</p>

  <p>Yeni türlere ait ilk tanımlamalar, özellikle iyi bilinmeyen gruplar için çoğunlukla yetersiz kalır ve tanımlamayı yapan kişiye gerçek türe ait kesin bilgi vermeyebilir. Bu nedenle her türün bir "tip örneği’’ vardır. Bu örnek onun hangi türe ait olduğunu belirlemek için, başlangıçtaki tanımlamadan sonra elde edilmiş yeni bilgilerden de yararlanılarak her zaman incelenebilir. Bu örnek için kullanılan "tip’’ sözcüğü Linnaeus dönemindeki özcü felsefeye dayanır ve oldukça yanıltıcıdır; çünkü böyle bir "tip’’ tür için tipik değildir ve modern tür tanımı tamamen tipe dayanmamaktadır. Gerçekten de her tür ve her popülasyon farklı olduğu için tanımın, bu değişkenliği titiz bir biçimde kapsaması gerekir; diğer bir deyişle çok geniş bir örnekler dizisine dayandırılması gerekir.</p>

  <p>Bir türün tipi bir örnektir, bir genusun tipi bir türdür (tip tür) ve bir familyanın tipi ise bir genustur. Bir familyanın adı tip genusun köken isminden oluşmak zorundadır. Bir türün tip örneğinin toplandığı yer (lokalite) tip lokalitesidir. Bu bilgi bütün politipik türler için önemlidir. Politipik tür, çeşitli coğrafi alttürleri içeren türdür.</p>

  <p>Bir taksonun birden fazla adı varsa, geçerli olan isim çoğunlukla en eski olandır. Bununla birlikte özellikle taksonominin ilk dönemlerinde çeşitli nedenlerle eski isim göz ardı ediliyor ya da reddediliyordu ve söz konusu taksonun yeni ismi evrensel olarak benimsenir hale geliyordu. Bilginin yeniden kullanılması, daha önce reddedilen ismin sırf önceliği nedeniyle kullanılmaya başlamasıyla zora girer. Modern yasalarda adlandırmanın istikrarlılığını sağlamak için, daha önceki adın hangi koşullarda geçersiz kılınacağı ele alınmıştır. Zoolojide adlandırmada öncelik kuralı sadece tür, genus ve familya adlarında uygulanır, daha üstteki takson adlarına uygulanmaz.<sup>21</sup></p>

  <p><a id="bookmark2"></a>Organizma Sistemleri</p>

  <p>Aşağı yukarı on dokuzuncu yüzyılın ortalarına kadar organizmalar hayvanlar ve bitkiler olarak sınıflandırılıyordu. Hayvan olduğu kesinlik kazanmayan bir canlı, bitki olarak ayırt ediliyordu. Bununla birlikte mantarlar ve mikroorganizmalar üzerine yapılan ayrıntılı çalışmalar bunların bitkilere özgü özellikler taşımadığı ve bağımsız daha yüksek bir takson olarak tanımlanmaları gerektiğini ortaya koydu. Organizmaların sınıflandırılmasında en büylik değişim 1930'larda, Bacteria ile bunların akrabalarını içeren Monera’nın (prokaryotlar), çekirdekli hücreler içeren diğer bütün organizmalardan (ökaryotlar) tümüyle farklı olduğunun anlaşılmasıyla gerçekleşmiştir.</p>

  <p>Yaşamın başlangıcından (yaklaşık 3,8 milyar yıl önce) günümüzden yaklaşık 1,8 milyar yıl öncesine kadar geçen sürede sadece prokaıyotlar var olmuştur. Prokaryotlar bugün genellikle iki âleme (kingdom) ayrılır: Archaebacteria ve Eubacteria. Bunlar uyum bakımından ve ribozom yapılarının farklı olmasıyla birbirlerinden ayrılırlar.<sup>22</sup> Yaklaşık 1,8 milyar yıl önce ilk tekhücreli ökaryotlar ortaya çıkmıştır. Bunların belirgin özellikleri, zarla çevrelenmiş bir çekirdeğe, çekirdek içerisinde yer alan kromozomlara ve çeşitli hücre organellerine sahip olmalarıdır. Hücre organelleri, simbiyotik prokaryotlarm ilkel hücreye dahil olmasıyla evrimleşmiştir. Bu simbiyozisin başlangıcıyla ilgili kesin ayrıntılar ve özellikle çekirdeğin nasıl ortaya çıktığı hâlâ tartışılmaktadır. Çokhücreli organizmalara ait ilk fosil kayıtları, yaklaşık 670 milyon yıl gibi yakın bir zaman öncesine aittir.</p>

  <p>Ökaryotları sınıflandırmak için birkaç olası yol bulunmaktadır. Yakm zamana kadar, kolaylık sağlaması nedeniyle tekhüc-reli ökaryotlar Protista adı verilen tek bir taksonda toplanıyordu. Bazı protistlerin (Protozoa) hayvanlara, bazılarının bitkilere, diğer bir kısmının ise mantarlara yakın olduğu kesinlik kazanmasına rağmen, hayvan ve bitkileri tanımlamada kullanılan geleneksel kıstaslar (klorofil içerme, hareket yeteneği) bu düzey için genellikle geçersiz olmakta ve daha önce uygun görülen "protista<span style="font-style:italic;">”</span> etiketinin saklı tutulmasındaki belirsizlik büyük ölçüde sürmektedir. Özellikle Cavalier-Smith tarafından yapılan ve daha önce reddedilmiş özellikleri (örneğin bazı mem-branların bulunuşu) ve moleküler nitelikleri kullanan yeni araştırmalar, bu konuya önemli bir açıklık getirmiştir.</p>

  <p>Tekhücreli ökaryotlardan protista olarak söz etmek hâlâ uygun olsa da protista’nın formel bir takson olduğunu savunmak artık mümkün değildir. Bunlar için üç mü, beş mi yoksa yedi âlem mi tanımlanacağı konusu karşıt taraflar arasında hâlâ tartışma konusudur. Uzman olmayanlar için daha az sayıda âlemin kabul edilmesi uygun olabilir. Böylece organizma sistemleri iki imparatorluk ve onlara ait âlemlere ayrılabilir:</p>

  <p>Prokaryota imparatorluğu (Monera)</p>

  <p>Eubacteria Alemi Arhaebacteria Âlemi</p>

  <p>Eukaryota imparatorluğu Archezoa Âlemi Protozoa Âlemi Chromista Âlemi Metaphyta Âlemi (bitkiler)</p>

  <p>Fungi Âlemi (mantarlar)</p>

  <p>Metazoa Âlemi (hayvanlar)</p>

  <p>VIII. Bölüm</p>

  <p><a id="bookmark3"></a>“Nasıl?” Soruları: Yeni Bir Bireyin Oluşumu</p>

  <p>Her tür binlerce, milyonlarca ve hatta milyarlarca bireyden oluşur. Her gün bunların birçoğu ölür ve ölenlerin yerini yenileri alır. Yeni bireyler oluşturan mekanizmanın çoğunlukla eşeyli üreme olduğunu düşünsek de, yeni bir birey oluşturmanın en basit yolu mevcut bireyin ikiye bölünmesidir. Bu, prokaryotların, birçok protist ve mantarın ve hatta bazı omurgasız grupların normal üreme biçimidir.</p>

  <p>İkiye bölünmeye ek olarak, başka eşeysiz üreme yolları da bulunmaktadır. Bazı bitkiler ve omurgasızlarda yeni bir birey oluşturmanın sıklıkla rastlanan biçimi tomurcuklanmadır. Vücut duvarının herhangi bir yerinde bir tomurcuk oluşur ve bu tomurcuk vücuttan ayrılarak yeni bir birey haline gelir. Toprak altında sürünen kısımlar aracılığıyla gerçekleşen vejetatif üreme, bitkilerde sıklıkla rastlanan bir durumdur. Bazı eşeysiz organizmalarda yeni bireyler yumurtaların gelişmesiyle oluşur; döllenme gerekli değildir. Bu sürece döllemsiz çoğalma (parte-nogenez) denir. Yaprak bitleri, planktonik kabuklu organizmalar ve başka bazı hayvanlarda partenogenetik ve eşeyli üreyen nesiller birbirini izleyebilir.</p>

  <p>Daha yüksek organizmalarda yeni bireylerin ortaya çıkışı çoğunlukla sadece eşeyli üreme aracılığıyla gerçekleşir. Bu üreme tarzı yumurta ve spermin gelişmesi, iki eşeyin çiftleşmesi ve gelişen embriyonun korunması sırasında gerçekleşen çok sayıda karmaşık olayı içerir. Şaşırtıcı olmayan bir biçimde, bu üreme stratejisinin sağladığı seçici üstünlüğü açıklayabilmek, evrimsel biyolojide en uzun süren anlaşmazlıklardan birini ortaya çıkarmıştır. Döllemsiz çoğalmayla üreyen bir dişi, eşeyli üreyen bir dişiye oranla iki kat daha fazla doğurganlığa sahiptir; çünkü kendi başına üreme yeteneği olmayan erkek nesiller oluşturmak zorunda değildir. Eşeyli üremenin başarılı olmasının nihai açıklaması, bu tip üremenin yavruların genetik değişkenliğini fazlasıyla artırması ve değişkenlik artışının hayatta kalma savaşında çok sayıda avantajı beraberinde getirmesidir. Hastalıklara karşı duyarlılıkta ortaya çıkan azalma, bu avantajlardan sadece bir tanesidir.</p>

  <p>Beynin çalışması hariç, canlılar dünyasındaki başka hiçbir olgu döllenmiş yumurtadan yeni bir bireyin gelişmesi kadar mucizevi değildir. Bu süreci anlamamızın tarihi kabaca üç döneme ayrılabilir. Antik çağlardan 1830'a kadar uzanan ilk dönem, gelişme halindeki embriyonun tanımlanmasına odaklanmıştı. Bu dönemde özellikle üzerinde durulan konu, anne ve babanın embriyoya nasıl katkıda bulunduklarıydı, ikinci dönem hücre kuramıyla, yani omurgalı yumurtası ile er suyu içindeki dölleyici unsur olan spermanın birer hücre olduğunun keşfiyle başladı. Bu dönemdeki araştırıcılar özellikle, döllenmiş yumurtanın bölünmesi ve bu bölünme sonucu ortaya çıkan her bir hücrenin doğal akıbeti, yani bunların farklı organ ve yapıları oluşturmaya katkılarıyla ilgileniyorlardı. Bu ilk iki dönemdeki embriyoloji zorunlu olarak betimleyiciydi. Amaç, <span style="font-style:italic;">nelerin</span> olup bittiğini ortaya çıkarmaktı.</p>

  <p>Üçüncü dönemde, gelişimin <span style="font-style:italic;">nasıl</span> cereyan ettiğini, yani em-briyonik yapıların oluşumuna yol açan mekanizmaları araştırmak olanaklı hale geldi. Yirminci yüzyılın ilk yıllarında, gelişimin belirli genler tarafından kontrol edildiği ve embriyonun farklı kısımları arasında karmaşık etkileşimler olduğu gösterildi. Böylece, gelişmekte olan hücrelerin davranışlarının sadece genlerle değil, bu hücrelerin farklı gelişim evrelerinde içinde bulunduğu hücresel ortamla da ilişkili olduğu anlaşılıyordu.</p>

  <p>Başlangıçta, genlerin ve genlerle kontrol edilen biyokimyasal süreçlerin incelenmesi zorunlu olarak indirgemeciydi. Ancak kısa süre içinde, genlerin birbirleri ve hücresel ortamla tıpkı bir orkestradaki müzisyenler gibi etkileştikleri görüldü. Bir bireyin oluşumu sırasında genlerin ve hücrelerin çok iyi organize olmuş bu etkileşimlerinin araştırılması, gelişim biyolojisinin günümüzde ulaştığı son noktadır. Ancak, bu araştırma yüzyıllarca süren titiz betimleyici çalışmalar olmadan başlayamazdı. Bu konudaki buluşlar zahmetli ve yavaş gerçekleşmiştir.</p>

  <p><a id="bookmark4"></a>Gelişim Biyolojisinin Başlangıcı</p>

  <p>Çeşitlilik canlılar dünyasının önde gelen özelliğidir ve bu, gelişimsel süreçler için de geçerlidir. Yine de, birbirlerine akraba olan organizmalar genellikle benzer gelişim gösterirler. Kuluçkadaki yumurta içinde civciv gelişiminin, bir başka omurgalı canlı olan memeli embriyosunun gelişim sürecine yakın olduğu yaklaşık olarak MÖ 1000 sıralarında Eski Mısırlılar tarafından fark edilmişti. Ancak, Aristoteles’in hayvan embriyolojisi üzerine betimleyici ve karşılaştırmalı yazıları daha önceki bu müte-vazi bilgileri gölgede bıraktı. Aristoteles erkeklik ve dişiliğin niteliğini, üreme organlarının yapı ve işlevini, yavrulama (vivipar-lık, canlı yavru doğurma) ile yumurtlama (oviparlık, yumurtanın vücut dışında açılması) olaylarını, farklı hayvan türlerindeki çiftleşme biçimlerini, spermin oluşum ve özelliklerini ve üreme ile gelişime ilişkin diğer bütün yönleri tartışarak, üreme biyolojisinin temellerini attı.</p>

  <p>Esasında, üreme alanında on dokuzuncu yüzyılın sonuna kadar tartışmalı olan iki sorunla Aristoteles daha o dönemde yüz-leşmişti. Bunlardan biri, pangenez kuramı (vücuttaki her hücrenin üreme hücrelerine genetik malzeme sağladığını savunan görüş) diğeri ise ön oluşuma karşı sıralı oluşum tartışmasıdır. Hayvan gelişimi alanındaki bu öncünün, kapsamlı bir karşılaştırmalı gözlem ve mükemmel bir akıl yürütmeyle, on dokuzuncu yüzyılda bile aşılamayan böylesine bir bütünselliği yazılarına yansıtabilmiş olması akıl almaz niteliktedir.</p>

  <p>Bununla birlikte Aristoteles'in de yanlış gördüğü bazı noktalar yok değildi. Gözlemlediği bütün hayvan gruplarının dişileri yumurta üretiyordu; ancak anlaşılan o ki memeli dişilerinin de yumurtası olabileceği Aristoteles'in aklına hiç gelmemişti. Bunun yerine, erkek sperminin dişinin menstrual kan pıhtısını şekillendirdiğini ve memeli embriyosunun bundan oluştuğunu öne süren kuramını benimsedi.<sup>1</sup></p>

  <p>Uzun bir süre Aristoteles'in, kendisini çok etkileyen gelişimin doğasını açıklama girişimiyle ikinci bir yanlışlığa düşmüş olduğuna inanıldı. Kurbağa yumurtası istisnasız bir biçimde bir balık ya da tavuk değil, bir kurbağa oluşturuyordu. Yumurta sanki onu belli bir amaca yönlendiren bir bilgiyi içeriyordu. Bu belirlilik, Aristoteles’i yumurtanın değişmez bir biçimde ergin hale dönüşmesinden sorumlu bir "nihai neden”i varsaymaya itti. Metafiziksel bir ajan gibi görünen Aristoteles'in <span style="font-style:italic;">eidos</span> unun, bizim bugün genetik program dediğimiz şeyden başka bir şey olmadığı ve dolayısıyla kesin olarak fizikokimyasal etmenlerle açıklanabileceği ancak yaşadığımız dönemde anlaşıldı. Döllenmiş yumurtanın gelişimi bir genetik program tarafından yönetilir.<sup>2</sup></p>

  <p>Üreme ve embriyoların gelişimi yüzyıllar boyunca hayranlık uyandırmış olsa da gelişim biyolojisi Aristoteles’ten sonra on yedinci yüzyıla kadar herhangi bir ilerleme göstermedi. Onyedin-ci yüzyılda Harvey, kuluçkadaki tavuk yumurtalarını hem çıplak gözle hem de basit mercekler yardımıyla dikkatle inceledi. Harvey, tavuk yumurtasının sarısını çevreleyen zar üzerinde yer alan bir yapının embriyonun başlangıcını oluşturan nokta olduğunu açık bir biçimde gösterdi. Harvey bunun yanı sıra, memeli uterusunda dişinin embriyoya katkı yapmasına hizmet eden menstrual kan pıhtısı bulunmadığını gösterdi ve memelilerde de yumurta bulunduğunu varsaydı. Kısa bir süre sonra, Stensen ve de Graaf yumurtalıktaki (ovarium) yumurta folikül-lerini keşfettiler. Ancak, memeli yumurtasının asıl keşfi 1827’de Kari Ernst von Baer tarafından gerçekleştirildi. Böylece yumurtalığın, erkekteki testisin dişideki karşılığı olduğu açıklık kazandı.</p>

  <p>Harvey den sonraki yıllarda özellikle ilk bileşik mikroskopların kullanılmasıyla, civcivin gelişimiyle ilgili çok daha fazla ayrıntı keşfedildi. Civciv gelişiminin ayrıntılarına ait bilgimiz önce Malpighi, daha sonra da Spallanzani, von Haller ve Caspar Friedrich Wolff tarafından hatırı sayılır ölçüde genişletildi. Ancak, bütün bu araştırıcılar embriyonik organların aşamalı gelişimini hâlâ Aristoteles’in fizyolojik kuramlarıyla uyumlu hale getirmeye çalışıyordu. Gözlemlerini yerleştirmeye çalıştıkları çerçeve buydu.</p>

  <p>Buna karşın on dokuzuncu yüzyıldaki embriyoloji tamamen farklı bir anlayışla sürdürüldü. Bu anlayışın çok daha bilimsel olduğu da söylenebilir. İşlevsel biyolojinin bütün alanlarında, sağlam olgular güçlü kuramların ayrılmaz temeli haline geldi. On dokuzuncu yüzyıl başlarındaki embriyolojinin üç büyük temsilcisi Christian Pander, Heinrich Rathke ve von Baer, öncelikle kendi bulgularını civcivi temel alarak titizlikle betimlediler ve daha sonra bunları kuramsallaştırdılar.<sup>3</sup> Bu bulgular arasında sırtipi (chorda dorsalis*) ve nöral boru** ve en önemlisi,</p>

  <p>° İlkel kordalıların vücudu boyunca uzanan, omurgalılarda yalnız embriyon gelişiminin başlarında bulunan, çubuk biçiminde, destek işlevi gören ve mezoderm hücrelerinden oluşan esnek yapı, (ç.n.)</p>

  <p><sup>80</sup> Omurgalı embriyolarında sinir dokusundan oluşan, boylamasına uzanan tüp (ç.n.) üç adet embriyonik tabakanın tanımlanması bulunur. Bu embri-yologlar civcivden elde ettikleri bulguları, diğer omurgalılar ve hatta tatlı su İstakozu yanı sıra diğer omurgasızlar üzerinde yaptıkları gözlemlerle karşılaştırdılar.</p>

  <p>Civcivin (ve ona oldukça benzer gelişim gösteren kurbağanın) gelişimi kolayca incelenebilir olmasından ötürü geleneksel olarak embriyolojinin altın standardı sayılmıştır. Civciv de kurbağa da omurgalı gelişimine örnek oluşturur. Oysa diğer organizma kollarında sonsuz sayıda farklı gelişim biçimleri vardır.<sup>4</sup> Özellikle gelişmekte olan yumurtanın bölünme biçimleri farklı gruplarda birbirlerinden çok farklı olabilir. On dokuzuncu <span style="font-style:italic;">yüzyılda</span> deneysel embriyoloji alanında çalışanlar omurgalılardaki gelişimi gömlekliler (tunicata), derisidikenliler (echinoderma-ta), yumuşakçalar (mollusca), sölenterler (coelenterata) ve diğer omurgasız kollarının gelişimiyle karşılaştırdıklarında çok sayıda farklılık gözlemlediler, ilerideki sayfalarda yer alan genellemeler çoğunlukla omurgalılara ilişkindir.</p>

  <p><a id="bookmark5"></a>Hücre Kuramının Etkisi</p>

  <p>Schwann ve Schleiden tarafından 1830’larda önerilen hücre kuramının çok sayıda birleştirici katkısından bir tanesi, o zamana dek oldukça belirsiz olan yumurta ve sperm terimlerine yeni anlamlar kazandırmasıdır. Yumurtanın bir hücre olduğunu ilk kez gösteren kişi Remak’tı (1852). Ancak, Leeuwenhoekün 1680’de er suyu içindeki spermaları keşfetmesinden sonra bile, çoğunlukla bunların sperm içindeki parazitler olduğuna inanıldı. Başkaları bunların babadan embriyoya aktarılan nesneler olduğunu iddia etse de her spermanın tek bir hücre, yani erkek üreme hücresi olduğu, bu gerçeğin Kölliker (1841) tarafından gösterilmesine kadar anlaşılamadı.</p>

  <p>Şaşırtıcı şekilde, aşağı yukarı 1880'li yıllara kadar, döllenmenin ne anlama geldiği konusunda belirsizlik devam etti. Fizikselciler için döllenme sadece yumurta hücresindeki bölünmeleri başlatan bir itki ya da sinyaldi. DNA'yı bulan kişi olan Miesc-her’in, 1874'e kadar döllenmeye getirdiği açıklama böyleydi. Sonunda, O. Hertwig ve van Beneden gibi hücrebilimciler, spermanın yumurtaya getirdiği şeyin sadece yumurtadaki ilk bölünmeyi başlatan basit bir komuttan ibaret olmayıp, erkek üreme hücresinin (gamet) çekirdeği olduğunu gösterdiler.</p>

  <p>Erkek kromozomlarını haploit takım halinde içeren bu çekirdek yumurta hücresine girer. Bu kromozomlar zigotun diploit çekirdeğini oluşturmak üzere yumurta hücresindeki haploit dişi kromozom takımıyla bir araya gelir. Dolayısıyla döllenmeyle sadece diploit kromozom sayısının yeniden oluşturulması değil, ayrıca anne ve babaya ait genlerin yavruda bir araya gelmesi de sağlanır. Koelreuter gibi bitki ıslahçıları bu olguyu çok önceleri keşfetmişlerdi.</p>

  <p><span style="font-style:italic;">Sıralı oluşum mu ön oluşum mu ?</span></p>

  <p>Peki damla görünümündeki bu “şekilsiz” zigot malzemesi nasıl oluyor da bir civciv, kurbağaya da balığı meydana getiriyor? Bu bilmece, on yedinci yüzyılda başlayıp yirminci yüzyıla kadar süren bir tartışmaya yol açtı ve sonuçta iki temel hipotez ortaya çıktı. Her ikisi de sağlam delillere dayanıyordu ve bugün artık her ikisinin de kısmen doğru kısmen yanlış olduğu biliniyor. Bunlar, ön oluşum (preformasyon) ve sıralı oluşum (epigenez) kuramlarıdır.</p>

  <p>On oluşumu savunanlar hipotezlerini, döllenmiş yumurtadan istisnasız bir şekilde o yumurtayı üreten türe ait bir erginin oluşuyor olması gözlemine dayandırıyorlardı. Bu gözlemden yola çıkarak vardıkları sonuç, döllenme sırasında yumurta ya da spermin içinde gelecekteki organizmanın minyatür halde bulunduğu ve tüm gelişimin, sadece, bu ilk şeklin “evrimi” dedikleri açılışı olduğuydu. Bu kuram önde gelen ilk ön oluşumcu Malpighi tarafından güçlendirildi. Malpighi, döllenmiş tavuk yumurtasına baktığında gelişimin ilk evrelerini görebiliyordu ve bu gözlemleri gelecekteki organizmanın yumurta içinde çoktan oluştuğuna bir işaret olarak değerlendiriyordu.</p>

  <p>Ön oluşum kavramının mantıksal uzantısı, sadece bir organizmanın önceden oluştuğu değil, önceden oluşmuş organizma içinde onun bütün soylarının da var olması gerektiği varsayımıydı. Ön oluşumun bu uzantısı kapsanma (<span style="font-style:italic;">emboitement</span>) kuramı olarak adlandırıldı. Bundan sonra ortaya çıkan soru, önceden oluşmuş bireyin konumuna ilişkindi: Bu birey yumurtada mı yoksa spermde miydi? Bu döneme ait literatürde, sperma içine hapsedilmiş küçük bir adamı (homunculus) gösteren çok sayıda tasvir ve çizimler yer alır.</p>

  <p>Koelreuter’in bitki ıslahı üzerine deneyleri (1760) melezlerin anne ve baba tarafından eşit ölçüde etkilendiğini göstererek, her iki ön oluşumcu kuramı da çürüttü. Bir türün erkek ya da dişi üreme hücrelerinden sadece birinde, önceden oluşmuş bir yetişkin bulunamazdı. Koelreuter’in deneylerini bitkiler üzerinde yapması nedeniyle, ön oluşumun bu kesin reddi uzun süre göz ardı edildi. Ancak katırlar ve diğer hayvan melezlerinin iki ebeveyn arasında bir form oluşu da göz ardı ediliyordu. Aynı şekilde karşı çıkılan bir başka konu, yenilenmeyle (rejenerasyon) ilgili bulgulardı. Bu bulgular, tatlı su polibi (hydra) ile bazı ikiya-şayışlılar (amphibia) ve sürüngenler gibi belirli organizmalarda vücudun önemli parçaları koparıldığında yenilenmenin olabileceğini gösteriyordu. Bu, aslında ön oluşumla ilgili bir süreçti.</p>

  <p>Ön oluşumculara karşı çıkan sıralı oluşumcular, gelişmenin tümden biçimsiz bir kitleden başladığını ve bu biçimsiz kitleye bir dış gücün şekil verdiğini düşünüyorlardı. Bu dış gücü C. F. Wolff <span style="font-style:italic;">asli güç</span> (vis essentialis) olarak adlandırdı.<sup>5</sup> Ancak sıralı oluşum tavuk yumurtalarından tavuk, kurbağa yumurtalarından da sadece kurbağa oluşmasının nedenini açıklayamadığı gibi, dokular ve em-briyonik yapılardaki değişmeleri (ontogenez) de açıklayamıyordu. Bundan başka, sıralı oluşum inancına göre her tür kendine özgü bir <span style="font-style:italic;">asli güce</span> sahip olmak zorundaydı. Bu güç, fizikçilerin tanımladığı, örneğin yerçekimi gibi evrensel güçlerden tümüyle farklı bir anlam ifade ediyordu. Sıralı oluşumcularm hiçbiri <span style="font-style:italic;">asli gücün</span> ne olduğunu ve niçin bu kadar özel olduğunu açıklayamadı.</p>

  <p>Yine de özellikle mikroskop tekniğindeki gelişmelerin ardından yeni döllenmiş yumurta içinde önceden oluşmuş bir vücuda ait hiçbir iz bulunamamasıyla, sıralı oluşum ile ön oluşum arasındaki mücadeleyi sıralı oluşum kazandı. Bununla birlikte, bu bilmecenin nihai çözümü, yirminci yüzyıla kadar bulunamadı. İlk adım, genotip (bireyin genetik yapısı) ile fenotip (bireyin görünen niteliklerinin tümü) arasındaki ayrımı ortaya çıkaran ve civciv oluşumu için gerekli genleri içeren genotipin, gelişim sırasında civciv fenotipinin oluşumunu kontrol edebildiğini gösteren genetik alanından geldi. Böylece genotipin, gelişim için gerekli bilgiyi sağlayan, önceden oluşmuş unsur olduğu ortaya çıkıyordu. Ancak genotip, görünürde biçimsiz bir kitle halindeki yumurtanın sıralı oluşuma ait gelişimini yöneterek, ayrıca sıralı oluşumcularm varsaydığı <span style="font-style:italic;">asli güç</span> rolünü de üstleniyordu.</p>

  <p>Son olarak moleküler biyoloji, zigota ait genetik DNA programının söz konusu <span style="font-style:italic;">asli güç</span> olduğunu göstererek, son bilinmeyeni de ortadan kaldırdı. Genetik program kavramının sahneye çıkışı eski tartışmayı noktalıyordu ve bulunan cevap böylece, sıralı oluşum ile ön oluşumun bir çeşit sentezini içeriyordu. Gelişim süreci, yani fenotipin açılışı sıralı oluşumludur. Bununla bilikte, gelişim aynı zamanda ön oluşumludur, çünkü zigot, fenotipi büyük ölçüde belirleyen kalıtımsal bir genetik programı da içerir.</p>

  <p>Uzun süren bir tartışmaya getirilen nihai cevabın karşıt görüşlerin öğelerini birleştirmesi biyolojinin tipik bir özelliğidir. Bir fili ona dokunarak anlamaya çalışan körler örneğindeki gibi, karşıt görüşlerin gerçeğin sadece kısmi yönlerinden hareketle hatalı sonuçlara ulaşmaları söz konusudur. Nihai cevaba, hataların elenmesi ve çeşitli karşıt kuramların doğru kısımlarının birleştirilmesiyle ulaşılır.</p>

  <p><span style="font-style:italic;">Farklılaşma: Gelişen hücrelerin ayrılması</span></p>

  <p>Gelişimin en muhteşem ve uzun süre açıklanamamış yönlerinden biri, tekhücre halindeki zigottan oluşan hücreler arasındaki aşamalı farklılaşmadır. Bir sinir hücresi ince bağırsak kanalındaki hücrelerden nasıl da bu kadar farklı hale gelebilmektedir?</p>

  <p>Hücre farklılaşması sorunu, genetik belirlenmenin hücre çekirdeğinde, daha özelde ise kromozomlarda olduğunun anlaşıldığı 1870li ve 18801i yıllarda daha fazla kafa karıştırıcı hale geldi. Weismann’m iddia ettiği gibi, vücuttaki her hücre çekirdeği aynı genetik belirleyicileri taşıyorsa, hücreler gelişim sürecinde nasıl bu denli farklılaşabiliyordu?</p>

  <p>Bu soruna getirilebilen en basit çözüm, kromozomların kendilerini eşlediği mitotik hücre bölünmesi sırasında, farklı genetik unsurları içeren kromozomların farklı sınıflanmalarla bir araya gelerek, iki yavru hücreye dağıldığını ve hücre farklılaşmasının bu hücrelerin kazandığı özel genetik unsurlara bağlı olduğunu varsaymaktı. Eşit olmayan hücre bölünmesini öneren bu kuram şüphesiz, 1880li yıllardan en azından 1900’e kadar yaygın görüş olarak kaldı. Ancak bu kuram doğru olsaydı, o zaman hücrebilimcilerin gözlemlediği mitozun kusursuz ve ayrıntılı oluşunun hiçbir anlamı kalmayacaktı. Roux (1883) gayet haklı olarak, hücre çekirdeğinin niçin kendi ekvatoral düzlemi boyunca basitçe ikiye bölünerek, iki yavru hücrenin çekirdeği haline gelmediğini soruyordu. Mitoz sırasında her kromozomu tek ve uzun, ince bir kromatin ipliği haline dönüştüren bu ayrıntılı mekanizmanın anlamı nedir? Roux’nun işaret ettiği gibi, eğer çekirdek çok heterojen bir malzemeyi ve belki de çok farklı partikülleri içeriyorsa, bunun bir anlamı olabilirdi. Böyle bir durumda, bu partiküllerin iki yavru hücreye eşit biçimde dağılması, sadece bu partiküller tek bir iplik üzerinde dizili ise ve bu iplik boylamasına ikiye bölünürse mümkündür. Çekirdekteki heterojen malzemenin iki yavru hücreye tamamen eşit olarak dağılmasını ancak böyle bir bölünme garanti ederdi.</p>

  <p>Artık biliyoruz ki Roux’nun kuramı özünde doğruydu ve mi-tozla ilgili gözlemlerine dayanan çok parlak bir çıkarımdı. Ne yazık ki sonraki yıllarda yapılan bazı gözlemlerin bu kuramı çürüttüğü sanıldı ve bizzat Roux kendi doğru kuramından vazgeçerek, eşit olmayan mitotik bölünmeyi kabul etti. Bu dönüşün nedenleri, ilk ayrılmayı sağlayan bölünmelerden sonra bazı organizmalarda son derece farklı hücrelerin ortaya çıkarak, çok farklı organ sistemlerini meydana getirdiklerini gösteren çalışmalardı. Genetik unsurlar eşit olarak bölünüyorsa, bu sonuç nasıl ortaya çıkabiliyordu?</p>

  <p>Başka bulgular, bu sırrı daha da gizemli hale getirdi. Roux, Driesch, Morgan ve Wilson farklı hayvan gruplarında ilk bölünmeler sonucu ortaya çıkan hücrelerin farklı “potansiyel leri olduğunu gösterdiler. Tulumlular (ascidiacea) bölündüğü zaman ortaya çıkan yeni nesil hücre soy çizgileri, sanki hiç bölünmemiş gibidirler ve atasal hücrelerle aynı özelliklere sahiptirler; ilk bölünmeyle oluşturulan iki hücre, iki yarım larvaya başlangıç oluşturur. Bu farklılaşma şekli <span style="font-style:italic;">mozaik</span> ya da <span style="font-style:italic;">belirli gelişim</span> olarak adlandırılmıştır. Oysa, deniz kestanesinde ilk hücre bölünmesiyle oluşan iki yavru hücre birbirlerinden ayrıldığında, daha küçük boyutta olmakla birlikte iki yeni normal larva oluşturur. Çok farklı özellikteki bu farklılaşma biçimine ise <span style="font-style:italic;">düzenleyici gelişim</span> denilegelmiştir. Gelişimin birçok grupta, meseleyi daha da karmaşıklaştıracak şekilde bu iki biçim arasında bir ara model oluşturduğu ortaya çıkmıştır.</p>

  <p>Farklı organizmaların gelişimleri daha ayrıntılı olarak incelendikçe, kesin genel ilkeler ortaya koymak daha güç hale geldi. Belirli bir organizma çeşidindeki süreçler, çoğunlukla diğer bir organizma çeşidindekilerden farklı çıkıyordu. Gelişmekte olan bazı hücrelerin, çevrelerindeki hücresel ortamın etkilerine açık olmadığı görülürken, diğerleri çevresel etkiler tarafından tümüyle yeniden programlanıyordu. Bazı hücreler ilk kez ortaya çıktıkları doku içinde kalırken, diğerleri embriyo içinde az veya çok kapsamlı biçimde yer değiştirmeler gösteriyordu. Çok sayıda deney sonucunda, genotip ile bölünen hücrelerin farklılaşması arasındaki ilişkinin niteliği uzun süre bir bilmece olarak kaldı.</p>

  <p>Nihayet yirminci yüzyılda moleküler biyolojinin katkılarıyla, bütün hücrelerin bir farklılaşma sürecinden geçtiği ve belirli bir hücrenin çekirdeğindeki genlerin belirli bir zamanda sadece küçük bir bölümünün aktif olduğu anlaşıldı. Bir hücrede belirli bir gen ürününe belirli bir zamanda gereksinim olup olmamasına bağlı olarak, düzenleyici mekanizmalar aracılığıyla bu genin açılıp kapatılması sağlanır. Bu düzenleyici etkinliğin zamanlaması kısmen genotipte programlanır, kısmen de komşu hücreler tarafından belirlenir. Weismann gibi çok bilgili bir biyolog bile genotopin böylesine ayrıntılı bir görev üstlendiğini anlayamadı ve bu nedenle eşit olmayan çekirdek bölünmesi gibi yanlış bir çözümü seçti. Düzenleyici genlerin diğer genleri ne zaman etkin hale getireceklerini nasıl “bildikleri”, yani nasıl algıladıkları bugün bile çok az anlaşılmış durumdadır.</p>

  <p>Farklı bir gelişme ise birçok zigotta ve özellikle de yumurta sarısı açısından zengin olanlardaki ilk hücre bölünmelerinin, si-toplazmadaki anneye ait etmenlerce kontrol edildiğinin keşfe-dilmesiydi. Rouxyu yanıltan bu bulgu olmuştu. Yeni zigotun çekirdek genleri, sadece gelişimin ilk aşamaları tamamlandıktan sonra devreye girer. Yumurta sarısının farklı kısımlarına hangi malzemenin yerleştirileceğini yumurtalığın nasıl saptadığı ve bu malzemeyi oraya doğrulukla nasıl aktardığı halen kalın bir sır perdesi ardmdadır.</p>

  <p>Örneğin bir ipliksolucanı (nematod) olan <span style="font-style:italic;">Caenorhabditis</span> te farklı hücre soy çizgilerinin kurucusu olan hücrenin, yumurta sitoplazmasmın özel bir kısmından sağlandığı ve bu kısmın anneden gelen düzenleyici etmenleri içerdiği düşünülmektedir. Buna karşın omurgalılarda olduğu gibi, düzenleyici gelişim geçiren taksonlarda baştaki hücre soy çizgileri hareketsiz değildir ve büyük kapsamlı hücre göçü söz konusudur. Hücrelerin özgüllüğünü geniş ölçüde indüksiyon (mevcut dokuların diğer dokuların gelişimine etkisi) belirler. Farklılaşma yollarındaki çok büyük farklılıklar sadece ipliksolucanlarıyla (nematoda) omurgalılar arasında değil, birbirlerine daha yakm akraba kollara ait türler arasında da bulunur. Örneğin kordalılar (omurgalılar dahil) ile derisidikenliler böyledir. Gelişim biçimleri çok fazla çe-</p>

  <p><a id="bookmark6"></a><span style="font-style:italic;">r-</span></p>

  <p>şitlilik içerir. Bazıları tüm çevresel etmenlerden bağımsız olarak ilerlediği halde, diğerleri büyük ölçüde bunlar tarafından etkilenirler.</p>

  <p><span style="font-style:italic;">Embriyonik tabakaların oluşumu</span></p>

  <p>On sekizinci yüzyılda, gelişim konusunda çok ilkel yöntemlerle çalışan araştırıcılar, ontogenez sırasında ilk olarak ortaya çıkan yapının kalp olduğunu ve diğer organların embriyonik gelişim sırasında işlevsel olarak gereksinim duyulma sıralarına göre oluştuğunu düşünüyorlardı. C. F. Wolff, Pander ve von Baer durumun hiç de böyle olmadığını gösterdiler.</p>

  <p>Bir kurbağa yumurtasının ilk 8 ilâ 12'nci bölünmesi boyunca bir hücre topu oluşur ki bu yapıya blastula adı verilir. Blastula-nın iç kısmındaki boşluğa doğru, dış tabakasındaki bazı hücrelerin parmak benzeri girintiler oluşturmasıyla iki tabakalı gas-trula ortaya çıkar. En sonunda, (bir dizi farklı süreçle) orta deri (mezoderm) denilen orta tabaka oluşur. Uç adet embriyonik tabakaya kaynaklık edecek hücreler, blastulanm dış tarafını oluşturur. Dış deri (ektoderm) haline gelecek hücreler üst yarı kürede, orta deri haline gelecek hücreler ise ekvator üzerinde yer alanlardır. Ventral (karın tarafındaki) yarı kürenin büyük kısmı ise iç deri haline gelir. Gelişmekte olan tavuk embriyosundaki bu üç hücre tabakasının varlığı ilk olarak Pander (1817) tarafından gösterildi. Birkaç yıl sonra von Baer (1828) üç embriyonik tabakanın oluşumunun, bütün omurgalı sınıflarının gelişimine özgü olduğunu gösterdi. Her embriyonik tabaka belirli organ sistemlerine başlangıç oluşturur: Dış deri, deri ve sinir sistemi, iç deri bağırsak sistemi, orta deri ise kaslar, bağ dokusu ve dolaşım sisteminin başlangıcını oluşturur.</p>

  <p>1830’lu yılların ardından hücre kuramına dayanan uygulamalar araştırıcıların embriyonik tabakaların gelişimini daha iyi anlamalarını sağladı. Çok geçmeden, dış deri ve iç derinin bütün omurgasız gruplarında, özellikle de sölenterlerde bulunduğu fark edildi. Farkına varılan bir başka nokta, embriyonik ta-</p>

  <p>bakaların bütün organizma gruplarında aynı şekilde oluştuğu ve blastulanın dış deri tabakasında ortaya çıkan görüntülerin gastrulanm oluşumuyla sonuçlandığıydı.<sup>7</sup></p>

  <p>1870’lerin sonuna gelindiğinde aynı embriyonik tabakaların bütün organizmalarda aynı yapılara kaynaklık edip etmediği konusunda büyük kuşkular vardı. Üzerinde özellikle kuşku duyulan konu, orta derinin diğer iki embriyonik tabakayla ilişkisizdi. Yenilenme üzerine deneyler, çeşitli kimyasalların uygulanışı ve patolojik durumların analizi, embriyonik tabakaların kendi normal rolleri dışında roller üstlenebildiğim gösterdi.</p>

  <p>Deneysel embriyolojiye ve özellikle de doku nakli deneylerine cerrahi yöntemlerin girmesiyle, embriyonik tabakaların potansiyeliyle ilgili çalışmalarda yeni bir dönem başladı. Bu çalışmalar, embriyonik tabakadan alman parçaların embriyodaki yeni bölgelere nakledilmesi ya da doku kültüründe üretilmesi durumunda normal yerlerindekinden farklı geliştiğini gösterdi. Örneğin, izole edilmiş dış deri, doku kültüründe üretildiğinde sinir dokusuna dönüşmeyi başaramadı; diğer tabakalardaki hücrelerin etkisinden yoksun bırakıldığında sadece üst deri (epidermis) oluşturulabildi. ilk dönemdeki ikiyaşayışlı embriyoları karın boşluğuna yerleştirildiğinde, hem dış deriye ait hem de iç deriye ait dokular diğer embriyonik tabakalar tarafından normal olarak oluşturulan yapılara dönüşme yeteneğini gösterdiler. Tüm bu deneyler sonuçta, daha önceki yüzyılda yaygın olarak benimsenmiş, embriyonik tabakaların mutlak özgüllüğünü savunan doktrinin daha fazla sürdürülemeyeceğini gösterdi. Diğer embriyonik tabakalar veya hücre kompleksleriyle normal ilişki içinde olan embriyonik tabakaların normal potansiyellerini gösterdikleri, bununla birlikte normal ilişki bozulduğunda ek potansiyeller sergiledikleri ortaya çıkarıldı.</p>

  <p>Bunların ötesinde, gelişim boyunca embriyonik tabakaların bütünlüğünün korunmadığı, embriyonik hücrelerin uzun mesafelere göç ettiği keşfedildi. Örneğin orta deri, dış deri ya <span style="font-style:italic;">da</span> iç deriden göç eden hücrelerden oluşabilir. Omurgalı embriyolarındaki pigment hücreleri ve nöronlar, nöral kristadaki* çıkış yerlerinden uzak mesafelere göç ederler. Bazı durumlarda, göç eden hücreler, indüksiyon adı verilen süreçle, hedef bölgeden çıkan kimyasal bir uyarıyla kesin olarak cezbedilirler.</p>

  <p><span style="font-style:italic;">indüksiyon</span></p>

  <p>Deneysel embriyolojide aşağı yukarı 1900’de, ilk kez Roux tarafından yapılan, kesinkes sabit bir genetik programa bağlı olarak gelişen (belirli gelişim) dokuya da yapılar ile komşu doku ya da yapılar tarafından etkilenerek gelişen (düzenleyici gelişim) diğer doku veya yapılar arasındaki ayrım, “indüksiyon" olarak adlandırılan yeni bir kavramı ortaya çıkardı. Bu terim, bir dokunun bir başka dokunun sonraki gelişimine neden olduğu tüm durumlar için kullanılır.</p>

  <p>Bu olgu ilk kez Spemann (1901) tarafından, kurbağa embriyosunun göz gelişimi üzerinde gösterildi. Göz merceği mercek dış derisi tarafından oluşturulduğu halde, bu tabaka, eğer altta yer alan orta deriye ait doku hasara uğratılır veya çıkarılırsa mercek oluşturamaz. Gözün gelişimindeki ilk evrenin göz merceğinin oluşumunu indüklediği söyleniyordu. Spemann vücudun farklı bölgelerine ait dış derinin aynı şekilde mercek oluşturma kapasitesine sahip olup olmadığını görmek için, gözün ilk evresindeki yapıdan vücudun diğer kısımlarına doku naklederek bulgularını sınadı. Sonuç olumluydu. Son aşamada, göz bölgesindeki lokal dış deriyi çıkardı ve bunun yerine vücudun diğer kısımlarından aldığı dış derileri yerleştirdi. Mercek bu şekilde de oluşuyordu. Daha sonra farklı araştırıcılar özellikle diğer kurbağa türleri üzerinde yaptıkları çalışmalarda değişik sonuçlar buldular. Bazı durumlarda gözün ilk evresindeki yapı tamamen çıkarıldıktan sonra bile “bağımsız mercek gelişimi” söz konusu oluyordu. Spemann nihai olarak, baş dış derisindeki geniş bir bölgenin mercek oluşturma yeteneğine sahip olduğu sonucuna ulaştı.</p>

  <p>Nöral çukurun kenarındaki hücreler nöral kristayı oluşturur. Nöral krista hücreleri yoğun olarak göç ederler ve periterik sinir sistemi yanı sıra diğer yapıların da oluşumuna katılırlar, (ç.n.)</p>

  <p>Spemann başka bir dizi doku nakli deneyi sonucunda, ilk ağı-zm (blastopor) sırt tarafındaki dudağın belirli bir kısmının, bağırsak öncülünün en üst tarafında yer alan nöral boru dokusunu in-düklediğini gösterdi. Spemann, bu etkiden sorumlu olan bir “dü-zenleyici”nin bulunması gerektiğini varsayıyordu. Spemann’ın Hilde Mangold’la (teknik çalışmanın büyük kısmını gerçekleştiren ve sonuçları 1923’te yayımlayan araştırıcı) birlikte yayımladığı bu makale deneysel embriyologlar arasında büyük heyecan yarattı ve hummalı çalışmaların başlamasına neden oldu. Nihayet, “ölü” düzenleyicilerin ve hatta inorganik bileşiklerin bile bazen nöral boru oluşumunu indükleyebildiği gösterildi.</p>

  <p>Spemann ve bu alandaki diğer birçok araştırıcı ya hep birlikte çalışmayı durdurdular veya diğer problemlerle uğraşmaya başladılar. Ancak, bugün, Spemann’m doğru yolda olduğu açıkça ortaya çıkmıştır. Yakın geçmişte, nöral dokunun oluşumunu indükleme yeteneğine sahip görünen bir protein izole edilmiştir. Bu alandaki bütün deneyleri gözden geçiren bir derleme makale, Spemann’m indüksiyonun indükleyen ile indüklenen dokular arasında cereyan eden karmaşık bir etkileşimin varlığını görmesini sağladı.</p>

  <p>Indüksüyonun, indükleyen doku tarafından indüklenen dokuya gönderilen kimyasal sinyalin niteliğine bakılmaksızın, organizmaların (omurgalılar gibi) düzenleyici gelişimle gelişmelerinde önemli bir rol oynadığı tamamen açıklık kazanmıştır. Hücre ve dokuların ontogenez sırasındaki etkileşimleri ve özellikle hücrelerin konuma bağlı davranışları üzerine çalışmalar biyolojide artık, hücre zarlarının özel analizler için ayrıştırıldığı bağımsız bir araştırma alanı (topobiyoloji) haline geldi. Hücre ile doku etkileşimlerinin, katı bir biçimde belirli gelişim gösteren birkaçı dışında, neredeyse tüm organizmaların gelişimlerinde önemli bir rol oynadığı artık netlik kazanmıştır.</p>

  <p><span style="font-style:italic;">Rekapitülasyon</span></p>

  <p>Meckel-Serres ve von Baer’e kadar bütün doğacılar gelişimin evrime işaret eden yönleriyle ilgilenmişlerdir. 18201i yılların or~ talarında Rathke, kuş ve memeli embriyolarında solungaç yayları ve keseleri olduğunu keşfetti. Bu gözlem, o dönemin “büyük varlık zinciri” (scala naturae) düşüncesiyle çok iyi uyuşuyordu. Eğer ergin organizmalar gittikçe kusursuzlaşan diziler halinde sıralanabiliyorlarsa, bunların embriyoları da önceki daha az gelişmiş mükemmelliğin arketiplerini yansıtarak, neden buna özdeş aşama dizilerinden geçmiyor olsunlar? Solungaç yayları kuşkusuz balık evresine işaret ediyordu. Daha erken embriyonik evreler ise, daha ilkel tiplerin yinelemelerini temsil ediyordu.</p>

  <p>Böylece rekapitülasyon kuramı doğdu. Meckel-Serres yasası olarak da anılan bu kurama göre, organizmalar ontogenezleri sırasında, atalarının geçirdiği filogenetik evreleri yinelerler. Darvvin öncesi dönemdeki evrim düşüncesi oldukça kafa karıştırıcı nitelikteydi. Ancak rekapitülasyon, yani varlık zincirindeki “yüksek” organizmaların kendi ontogenezleri sırasında daha önceki filogenetik evrelerden geçtiği fikri, o dönemdeki evrim düşüncesine uygun düştü.</p>

  <p>Von Baer bazı ontogenenez evrelerinin “daha alçak” tiplerle benzeştiğini kabul etmekle birlikte, bunun evrimsel yorumunu kesin olarak reddetti. Ona göre ilk evreler daha basit ve daha homojen, son evreler ise, daha özelleşmiş ve daha heterojendi. Tüm ontogenez daha basit olandan daha karmaşığa doğru bir ilerleyişti (bu görüş “von Baer yasası” olarak adlandırıldı). Von Baer için teleolojik açıklamalar kabul edilebilirdi, ancak Darvvin’in ortak soy kuramını kabul etmek söz konusu olamazdı.</p>

  <p>Ernst Haeckel için ise durum farklıydı. Haeckel gelişimin re-kapitülasyona bakan yönünü herkesten çok vurguladı ve gas-trula evresinin omurgasızların evrimine, daha sonraki evrelerinse “daha yüksek” organizma “tiplerinin” evrimine karşılık geldiğini öne sürdü. Darvvin'in <span style="font-style:italic;">Türlerin Kökeni</span>’ni yayınlamasından kısa bir süre sonra, Haeckel “temel biyogenetikyasası’nı “Bireyoluş soyoluşun tekrarıdır” sözleriyle ilan etti. Bu yasa bir</p>

  <p><img alt="" src="../Images/main-7.jpg" style="width:24pt;height:25pt;" /></p>

  <p>anda karşılaştırmalı embriyolojiye karşı çok büyük bir ilginin uyanmasına yol açtı ve ontogenez üzerine çalışanlar, baktıkları her yerde Haeckel’in iddialarını destekleyen kanıtlar bulduklarını düşündüler. Embriyoloji on dokuzuncu yüzyıl sonlarında, birkaç yıl boyunca rekapitülasyondan sağlanan kanıtlar yardımıyla ortak ataların araştırılmasına dönüştü.</p>

  <p>Ancak genel olarak embriyologlar, rekapitülasyon kuramını ve özellikle de bu kuramın aşırı uç versiyonlarını reddetme eği-limindeydiler. Buna karşın von Baer in yasasını benimsiyorlardı. Bu tercih daha çok kuramsal nedenlere dayanıyordu. Bir embriyonun atasal evreleri geçirmesini gerektiren inandırıcı bir neden düşünemiyor, von Baer in iddia ettiği gibi, basitten karmaşığa doğru yönelen gelişim fikrini kendilerine daha yakm buluyorlardı. Gerçekten de embriyolar her zaman, ortaya çıkan yetişkinlerden daha basit ve daha az farklılaşmış durumdadırlar. Bununla birlikte von Baer’i destekleyenler, solungaç yayları ve rekapitülasyonun diğer belirtilerinin sonraki gelişimin getirdiklerinden asla daha basit olmadığı gerçeğini göz ardı ettiler. Von Baer yasası rekapitülasyonu kolaycı bir yoldan halının altına süpürmüş, onu açıklamamıştır.</p>

  <p><a id="bookmark7"></a>Gelişimsel Genetik</p>

  <p>Gelişim konusu on dokuzuncu yüzyılın son çeyreğinde, sonradan genetik olarak adlandırılan biyolojinin bir dalı tarafından da inceleniyordu. Ancak bu yeni araştırma yönü homojen bir çalışma alanı değildi. Kalıtım üzerine çalışanlar kısa süre içinde, bu alanın iki dal içerdiğini fark ettiler: Daha sonra aktarım genetiği olarak adlandırılan dal ve gelişimsel ya da fizyolojik genetik. Genetik etmenlerin bir nesilden diğerine aktarım biçimleriyle ilgilenen Mendel genetiği, saf aktarım genetiğiydi. Diğer taraftan, gelişimsel genetik ontogenez sırasında genetik etmenlerin organizmalar üzerindeki etkileriyle ilgileniyordu. Weis~ mann gibi bazı biyologların genetiğin bu iki dalı arasında ayrım yapamamış olmaları, ilk dönemdeki yanlış anlamaların başlıca</p>

  <p><img alt="" src="../Images/main-8.jpg" style="width:16pt;height:11pt;" /></p>

  <p>nedeniydi. T. H. Morgan'ı başarılı kılan, genetiğin bu iki dalı arasındaki ayrımı açıkça ortaya koyması ve kendisini tümüyle aktarım genetiği konusuna adaması oldu.</p>

  <p>Aynı dönemde başka araştırıcılar gelişimsel genetik üzerinde yoğunlaştılar. Bu alandaki ilk temel metni Richard Goldschmidt (1938) yazdı. O sıralarda bu alanda dile getirilen düşüncelerin pek çoğu kestirimden öteye geçemiyordu ve gelişimsel genetik, moleküler biyolojinin ortaya çıkışma kadar gelişme göstermedi. Bununla birlikte, Waddington ve Schmalhausen’ınkiler gibi daha önceki yayınlar, modern araştırmaya konu olan sorunların birçoğunu özetliyordu.</p>

  <p>Avery (1944) tarafından, genetik bilginin taşıyıcısının DNA olduğu gösterildiğinde, gelişimsel genetikte yeni bir döneme girildi. Bir organizmayı oluşturan proteinlerin üretimi DNA tarafından denetlenir. Dolayısıyla gelişim, farklı proteinlerin ontogenez sırasında çeşitlenmesi ve farklı organ sistemlerine özgü proteinlerin özel bir biçimde bir araya gelmesidir. Modern genetiğin kurucuları genler ile gelişim arasındaki bağlantıdan tümüyle haberdar olmalarına karşın, genetik ile gelişimi sentezle-yen bir açıklama getirmede başarısız oldular; aslında bunu yapmak için önemli bir çabaları da olmadı.</p>

  <p>Klasik genetik tek tek genlerle ilgileniyordu. Oysa o dönemde, belirli bir genin gelişim üzerindeki etkisi sadece mutasyon (özellikle de zararlı ve hatta öldürücü mutasyon) çalışmalarıyla saptanabilirdi. Normal (ya da “yaban tip” denilen) bir genin gelişime nasıl katkıda bulunduğunu araştırmanın başka bir yolu yoktu. 1930’lu yıllardan itibaren gelişimsel genetikte tercih edilen yöntem zararlı genlerin incelenmesi oldu. Bu yöntem çoğunlukla mutasyonla ilgili özel dokuyu ya da hatta embriyonik tabakayı belirleyerek, mütevazi sonuçlara ulaşılmasını sağladı. Bu inceleme aynı zamanda çoğu mutasyonun, gerek duyulan bir gen ürününün üretimini aksatmasından ibaret olduğunu göstermekle birlikte, bu ürünün eksikliğinin biyokimyasal doğasının belirlenmesine yardımcı olmadı.</p>

  <p>Gen ürününün kimyasal doğasını anlamak mümkün olmasa da bu çalışmalar belirli bir genin gelişim sırasında belirli bir dokuda ve sadece belirli gelişim evrelerinde aktif olduğunu açık bir biçimde ortaya koydu. Bu bulgunun doğruluğu kabul edilecek olursa, gelişim gen ifadelerinin sıralı dizisi olarak tanımlanabilir.</p>

  <p><span style="font-style:italic;">Moleküler biyolojinin etkisi</span></p>

  <p>Moleküler biyoloji çalışmalarıyla genin bir protein olmadığı ve ayrıca gelişen embriyonun yapıtaşlarmdan birini oluşturmadığı, buna karşın genotipin embriyonun yapılanması için gerekli bilgiler bütünü olduğunun anlaşılmasının, gelişimsel genetiğin metodolojisi ve kavramsallaştırılması üzerine çok önemli etkileri oldu. 19601ar ve 1970’lerde gen etkisinin ayrıntıları ortaya çıkarılmaya başladığında, daha önceki açıklama şemalarımızın niçin yetersiz olduğu da açıklık kazandı.</p>

  <p>Genler, kopyalanan ekzonları ve protein sentezinden önce kesilip çıkarılan intronları içermekle sadece bileşik olma niteliği göstermezler. Proteinleri kodlayan yapısal genlere ek olarak, düzenleyici genler ve uç diziler de vardır. 1880’lerden itibaren temkinli bir biçimde önerilmiş olan, bir genin onun ürününe gereksinim olduğunda açılıp kapanabileceği açıklaması sonuçta kesinlik kazandı. Ayrıca, moleküler devrim hücrelerin kendi ürettikleri protein -lerce tanımlandığı gerçeğini kabul etmemize yardımcı oldu.<sup>9</sup></p>

  <p>Çekirdek DNA’sından elçi RNAlar aracılığıyla polipeptit ve proteinlere uzanan tüm sistem ve tüm bu aygıtın hücresel ortamla sürekli etkileşiminin, daha önce fark edilenden çok daha karmaşık olduğu ortaya çıktı. Gelişim biyolojisinin en büyük başarısı, gelişimde işe karışan her geni keşfetmek, her genin mutlak katkısını bu genle ilgili ürünün kimyasal yapısını da kapsayacak şekilde saptamak ve her genin etkinliğindeki zamanlamayı denetleyen düzenleyici mekanizmayı incelemek olurdu. Şaşırtıcı bir şekilde, gelişim üzerinde çalışan bilim insanları belirli organizmalarda bu amaca ulaşmak üzereler.</p>

  <p>Bu konuda en büyük ilerleme, <span style="font-style:italic;">ipiiksOİ^sıpfatyfft^J/Jrg^pphi-</span></p>

  <p><span style="font-style:italic;">la</span> gibi katı bir biçimde belirli ga^M'go'^leren organizmalarda</p>

  <p>Oemuw»4y i'av</p>

  <p>sağlanmıştır. Örneğin bir ipliksolucanı olan <span style="font-style:italic;">Uaenorhabditis ele-gans</span> ta 1000'den fazla mutasyon içeren 100’den fazla gen hari-talanmıştır. Bunun da ötesinde bu genlerin birçoğunun dizi analizi yapılmış ve kesin baz çifti dizileri bulunmuştur. Ergin iplik-solucanı, eşey hücreleri hariç, tamı tamına 810 tane hücre içerir ve hücre soy çizgilerimin izlenmesi yoluyla hangi hücrelerin ilk bölünmeleri sonucunda hangi organların oluştuğunu saptamak mümkün olmuştur.</p>

  <p>Belirli gelişim gösteren bir başka organizma olan <span style="font-style:italic;">Drozophila</span> çok daha fazla sayıda gen içermesi nedeniyle bir örnek olarak bazı dezavantajlara sahip olsa da, genetik ve morfolojik avantajları bunları dengelemektedir. Öncelikle, gelişim üzerine modern çalışmalar başladığında <span style="font-style:italic;">Drozophila</span> daki mutasyonların çok geniş bir envanteri kullanıma hazır durumdaydı. Bundan başka, mutasyonların kromozomlar üzerindeki yerleri saptanmıştı. Ayrıca <span style="font-style:italic;">Drozophila</span> mn tükürük bezlerindeki dev kromozomlar, mutasyonların doğasını açıklamayı olanaklı kılmaktadır.</p>

  <p>Ancak bütün bunlardan daha önemli olan avantaj, <span style="font-style:italic;">Drozophila</span> nın metamerik bir organizma olması ve genetik analizler aracılığıyla hangi genlerin hangi segmentin gelişiminde görev aldığının saptanabilmesidir. <span style="font-style:italic;">Drozophila d</span> a beş tane baş segmenti, üç tane göğüs segmenti, sekiz ilâ onbir tane de karın segmenti bulunur. Çok sayıda genin hangi özel segment ya da segment gruplarını etkilediği artık bilinmektedir. Bu genlerden hangisinin ne yaptığı geniş ölçüde keşfedilmiş durumdadır. Aynı gen lokusunda yer alan farklı alellerin (bir genin değişik biçimleri) etkilerinin karşılaştırılması özellikle ilginçtir.</p>

  <p>Omurgalılar gibi düzenleyici gelişim gösteren organizmaların genetik analizlerinde daha az ilerleme sağlanmıştır. Bu türlerde, gelişimin 16 ilâ 32 hücreli evresine kadar ortaya çıkan hücrelerin hangi yapılara öncülük ettiği henüz anlaşılamamıştır, insan gelişiminin anlaşılmasına yönelik en büyük katkı, insan genetik</p>

  <p>hastalıkları, yani fenotipte zararlı değişimlere neden olan mu-tasyonlar üzerine yapılan çalışmalarla sağlanmıştır. Bu, araştırıcıların mutasyonların büyük bir yüzdesinin hangi kromozomlarda yer aldığını saptamalarını mümkün kıldı. Kuşkusuz, insan genomu projesi aracılığıyla tüm mutasyonların yerleşimleri ortaya çıkarılacaktır. Ancak gelişimin düzenleyici doğası, indüksi-yon sıklığı ve belirli hücre gruplarının geniş kapsamlı göçü göz önünde bulundurulduğunda, belirli genlerle bunların fenotipik gelişim üzerindeki belirli yansımaları arasında birebir ilişki kurabilmek oldukça güç olacaktır. Düzenleyici gelişim gösteren organizmalardaki gelişim sistemleri, belirleyici gelişim gösteren türlerdekine oranla çok daha karmaşıktır. Bu nedenle genellemelere dayanan sonuçlarla yetinmemiz gerekebilir.</p>

  <p>Moleküler embriyolojideki en heyecan verici gelişmelerden biri, belirli gen kümelerinin sadece uzak akraba hayvan grupları arasında yaygın olarak dağılım gösterdiğinin bulunuşu oldu. <span style="font-style:italic;">Hox</span> genleri olarak adlandırılan bu genler ilk kez <span style="font-style:italic;">Drozophila</span> da bulunmuş olmakla birlikte, dizi analizleri sonucu, bunların farede, bir tane ikiyaşayışlıda, bir ipliksolucanında ve diğer hayvanlarda da bulunduğu saptanmıştır. Örneğin omurgalılarda dört adet kökendeş <span style="font-style:italic;">Hox</span> genleri kümesi bulunur. Bu kümelerin herhangi bir özel yapıdan çok, organizma içindeki bağıl pozisyonu kodladığı sanılmaktadır. Kökendeş <span style="font-style:italic;">Hox</span> genleri aynı zamanda sölenterler ve yassı solucanlardan eklembacaklılar, yumuşakçalar ve derisidikenlilere kadar çoğu omurgasız grubunda bulunmuştur. Gelişimi denetleyen diğer bazı genlerle birlikte belirli sayıdaki <span style="font-style:italic;">Hox</span> gen kümeleri hayvanlar âleminde son derece yaygındır. Slack ve arkadaşları (1993:491) bu gen kümelerinin (“zootip” olarak adlandırdıkları) atasal bir çokhücrelinin (meta-zoa) genotipinin bir kısımmı yansıttığını öne sürmektedirler. Bu gen birlikteliklerinin çok eski bir filogenetik yaşa sahip olduğunda hiç kuşku yoktur. Bu genlerden hangilerinin aynı zamanda hayvanların protista atalarında bulunduğunu ise henüz bilmiyoruz.</p>
</body>
</html>
