<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h4 id="sigil_toc_id_2" style="text-align: center;">Önsöz</h4>

  <p>Bu kitabın başlığı, 1988'de basılan ilk kitaptan sadece dört harf farklı. <span style="font-style:italic;">Zamanın Kısa Tarihi</span> Londra'da yayımlanan <span style="font-style:italic;">Sunday Times'ın.</span> çoksatanlar listesinde tam 237 hafta kaldı ve dünyadaki her 750 kadın, erkek ve çocuktan birine ulaştı. Bu, çağdaş fiziğin en zor konularından söz eden bir kitap için büyük bir başarıydı. Ancak bu zor konular, büyük ve temel sorulara yanıt aradığı için de çok heyecan verici: Evren hakkında gerçekten ne biliyoruz? Bunu nasıl biliyoruz? Evren nereden geliyor ve nereye gidiyor? <span style="font-style:italic;">Zamanın Kısa Tarihi 'nin</span> özünü oluşturan bu sorular, bu kitabın da odağında.</p>

  <p><span style="font-style:italic;">Zamanın Kısa Tarihi'nin</span> basılmasından sonra dünyanın her tarafından, her yaştaki, çok farklı işkollarındaki okuyucular görüşlerini . ilettiler. En çok yinelenen istek de, <span style="font-style:italic;">Zamanın Kısa Tarihi'nin,</span> özünün korunduğu, ama en önemli kavramların daha açık, daha rahat bir şekilde açıklandığı yeni bir yorumuydu. Böyle bir kitabın <span style="font-style:italic;">Zamanın Daha Kısa Tarihi</span> gibi bir başlık taşıması beklense de, yorumlardan üniversite düzeyine uygun, uzunca bir kozmoloji tezi bekleyen birkaç okuyucunun bulunduğu anlaşılıyordu. Böylece şimdiki yaklaşımımız ortaya çıktı. <span style="font-style:italic;">Zamanın Daha Kısa Tarihi'ni</span> yazarken ilk kitabın özünü koruduk ve genişlettik; ancak bunu yaparken uzunluğuna ve okunabilirliğine de özen gösterdik. Bu gerçekten daha kısa bir tarih, ama kitabın özünü oluşturan konuları daha derinlemesine irdelemekle, dışarıda bıraktığımız bazı teknik konuları telafinin de ötesinde bir iş yaptığımızı düşünüyoruz.</p>

  <p>Ayrıca, yeni kuramsal ve gözlemsel sonuçları ekleyerek kitabı güncelleme fırsatı bulmuş olduk. <span style="font-style:italic;">Zamanın Daha Kısa Tarihi,</span> fizik kuvvetlerini birleştiren eksiksiz bir kuramın bulunmasıyla ilgili son gelişmeleri de anlatıyor. Özellikle sicim kuramında meydana gelen gelişmeleri ve fizik kuramlarının birliğine işaret eden görünürde farklı kuramların benzerliklerini ya da "ikiliğini" anlatıyor. Gözlemsel açıdan, <span style="font-style:italic;">Cosmic Background Explorer</span> (COBE) ve Hubble Uzay Teleskopu tarafından yapılan yeni ve önemli gözlemleri de kitapta bulacaksınız.</p>

  <p>Kırk yıl kadar önce Richard Feynman, "Hâlâ keşifler yapılan bir çağda yaşadığımız için şanslıyız. Tıpkı Amerika'nın keşfi gibi; bir kereden fazla keşfedilmez. Çağımız, doğanın temel yasalarının keşfedildiği çağdır" demişti. Bugün, evrenin doğasını anlamaya her zamankinden daha yakınız. Bu kitabı yazma amacımız, bu keşiflerin ve sonuçta ortaya konan yeni gerçeklik tablosunun heyecanını paylaşmaktır.</p>
</body>
</html>
