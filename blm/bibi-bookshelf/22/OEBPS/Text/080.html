<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.9" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p22"><span class="t3">Feynman diyagramlar</span><span class="t3">ı</span> <span class="t10">Richard Feynman üzerinde Feynman diyagramlar</span><span class="t10">ı</span> <span class="t10">çizili olan o ünlü minibüsü kullan</span><span class="t10">ı</span><span class="t10">rd</span><span class="t10">ı</span><span class="t10">. Sanatç</span><span class="t10">ı</span><span class="t10">n</span><span class="t10">ı</span><span class="t10">n çizimleri yukar</span><span class="t10">ı</span><span class="t10">da tart</span><span class="t10">ı</span><span class="t10">ş</span><span class="t10">t</span><span class="t10">ığı</span><span class="t10">m</span><span class="t10">ı</span><span class="t10">z diyagramlar</span><span class="t10">ı</span> <span class="t10">gösteriyor. Feynman 1988'de öldü ama minibüsü California Teknik Üniversitesi'nin garaj</span><span class="t10">ı</span><span class="t10">nda duruyor.</span></p>

  <p class="p4"><span class="t7">&#160;</span></p>

  <p class="p36"><span style="text-indent: 16.016000747680664px;">Ancak elektro</span>nun yükünü ve kütlesini bu şekilde sabitlediğimizde KED’i kullanarak pek çok doğru öngörüde bulunabiliriz ve hepsi de gözlemlerimizle tam olarak uyuşur; dolayısıyla renormalizasyon KED’in temel unsurlarından biridir. KED’in ilk başarılarından biri 1947’de; Lamb kayması adı verilen, hidrojen atomunun bir düzeyindeki küçük enerji değişikliğini öngörebilmesiydi.</p>

  <p class="p37">KED’de renormalizasyonun başarısı, doğanın diğer üç kuvvetini tanımlayan kuantum alan kuramlarını aramak için cesaret verdi. Ancak doğa kuvvetlerini dört sınıfa ayırmak belki de yapay bir çabaydı ve bizim anlayış eksikliğimizden kaynaklanıyordu. Bu nedenle dört kuvveti kuantum kuramıyla uyumlu tek bir yasa içinde birleştirecek olan her şeyin kuramı aranmaya başlandı. Bu kuram, fiziğin kutsal kâsesi olacaktı.</p>

  <p class="p37">Bu birleşimin doğru yaklaşım olduğuna işaret eden ilk belirti zayıf kuvvet kuramından geldi. Kuantum alan kuramı, zayıf kuvvetin tek başına renormalize edilemeyeceğini söylüyor; yani bu kuramdaki sonsuzluklar kütle ve yük gibi sonlu değerlerin çıkarılmasıyla geçersiz kılınamıyor. Ancak 1967’de Abdüsselam ve Steven Weinberg birbirinden ayrı olarak elektromanyetizmanın zayıf güçle birleştirildiği bir kuram önerdiler ve bu birleşmenin sonsuzluklar vebasına deva olduğunu buldular. Bu birleşik kuvvete elektrozayıf kuvvet adı verildi. Bu kuram renormalize edilebildi ve W+, W-, Z°adı verilen yeni parçacıklar öngördü. Z° için kanıt Cenevre’deki CERN’de 1973’te bulundu. Z ve W parçacıkları ancak 1983’te doğrudan gözlemlenebilse de, Abdüsselam ve Weinberg 1979’da Nobel Ödülü aldılar.</p>

  <p class="p50">Kuantum kromodinamikleri veya KKD denilen kuramda güçlü kuvvet kendi başına renormalize edilebiliyor. KKD’ye göre proton, nötron ve maddenin pek çok temel parçacığı kuarklardan meydana gelmiştir; kuarklar fizikçilerin renk dedikleri çarpıcı bir özelliğe sahiptir (bu nedenle kromodinamikler adı verilmiştir; yine de, kuark renkleri sadece sınıflandırmaya yardımcı olan etiketlerdir, görülebilen renklerle bir ilişkileri yoktur). Kuarkların sözde renkleri kırmızı, yeşil ve mavidir. Dahası her kuarkın bir karşı parçacık eşi vardır ve bunların renkleri de karşı-kırmızı, karşı-yeşil ve karşı-mavidir. Mesele şudur; yalnızca net renklere sahip olmayan birleşimler özgür parçacıklar olarak var olur. Bu tür nötrkuark birleşimleri elde etmenin iki yolu vardır. Bir renk ve onun karşı rengi birbirini geçersiz kılar ve böylece kuark ve karşı-kuark renksiz bir çift oluştururlar ve bu kararsız parçacığa mezon adı verilir. Ayrıca, üç renk (veya karşı-renkleri) birbirine karıştığında ortaya çıkan net renk olmaz. Her biri ayrı renge sahip üç kuark baryon denilen kararlı parçacıkları oluşturur; protonlar ve nötronlar kararlı parçacıklara örnektir (üç karşı-parça- cık da baryonların karşı-parçacıklarını oluşturur). Proton ve nötronlar atomun çekirdeğini oluşturan ve evrendeki bütün normal maddenin temeli olan baryonlardır.</p>

  <p class="p50">KKD ayrıca, üçüncü bölümde işaret ettiğimiz ama ondan bahsetmediğimiz asimptotik özgürlük adlı bir özelliğe de sahiptir. Asimptotik özgürlük şu anlama gelir: Kuarklar birbirine çok yakınken aralarındaki güçlü kuvvet zayıftır ama kuarklar birbirinden uzaklaşırsa sanki bir lastik bantla bağlıymışlar gibi bu kuvvet artar. Asimptotik özgürlük, kuarkları tek başına neden doğada gözlemleyemediğimizi ve neden laboratuvarda üretemediğimizi açıklar. Kuarkları tek başına gözlemleyemesek de, modeli kabul ediyoruz çünkü proton, nötron ve diğer madde parçacıklarını açıklamada çok iyi iş görüyor.</p>

  <p class="p50">Zayıf ve elektromanyetik kuvvetleri birleştirdikten sonra 1970’lerde fizikçiler güçlü kuvveti de bu kurama dahil etmenin yollarını aramaya başladılar.</p>
</body>
</html>
