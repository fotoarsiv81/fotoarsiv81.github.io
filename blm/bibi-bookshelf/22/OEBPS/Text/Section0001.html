<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.5.9" name="Generator" />

  <title>8</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p102">Conway dünyası, satranç tahtasında olduğu gibi karelerden oluşmuş bir kare olarak tasarlanmıştır, ama her yönde sonsuz olarak genişler. Her kare bir veya iki durumda olabilir. Canlı (142. sayfada yer alan resimdeki yeşil kareler gibi) veya ölü (resimdeki siyah kareler gibi). Her karenin sekiz komşusu vardır: Alt, üst, sağ, sol komşular ve dört köşegen komşu. Bu dünyadaki zaman sürekli değildir ama adımlar halinde ileri doğru hareket eder. Ölü ve canlı karelerden yapılan verili herhangi bir düzenlemede, aşağıdaki yasalar uyarınca canlı komşu karelerin sayısı daha sonra olacakları belirler:</p>

  <p class="p103"><span class="t21">1.</span> İki ya da üç canlı komşusu olan canlı bir kare hayatta kalır, (hayatta kalma)</p>

  <p class="p104"><span class="t21">2.</span> Tam olarak üç canlı komşusu olan ölü bir kare canlı hale gelir. (doğum)</p>

  <p class="p105"><span class="t21">3.</span> Diğer bütün durumlarda hücreler ölür veya ölü olarak kalır. Canlı bir kare sıfır veya bir komşusu olduğunda yalnızlıktan, üçten fazla komşusu olduğunda kalabalıktan ölür.</p>

  <p class="p106">Hepsi bu: Verili herhangi bir başlangıç koşulunda bu yasalar birbiri ardınca kuşaklar yaratır. Tek başına canlı bir kare veya iki bitişik canlı kare bir sonraki kuşakta ölür, çünkü yeterince komşuları yoktur. Çaprazlama komşu olan üç canlı kare biraz daha uzun yaşar. İlk adımdan sonra uçlardaki kareler ölür, sadece ortadaki kare canlı kalır, o da bir sonraki kuşakta ölür. Her çapraz kare dizisi bu şekilde “buharlaşır”. Ancak üç canlı kare yatay olarak yan yana dizildiğinde, merkezdeki karenin yine iki komşusu vardır ve iki uçtaki kare ölürken ortadaki canlı kalır, ancak bu durumda merkezdeki karenin hemen altındaki ve üstündeki kareler canlanır. Böylece yatay dizi bir sütuna dönüşür. Bu dalgalı yapılara çakar denir.</p>
</body>
</html>
