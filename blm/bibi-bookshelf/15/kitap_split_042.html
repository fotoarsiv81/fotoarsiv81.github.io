<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>kitap.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_43">Sınır Tanımaz Esneklik</h2>
				<p class="normal1">Ondan seri katil de üretebilirsiniz...</p>
				<p class="normal1">Dünyanın en uysal canlısını da.</p>
				<p class="normal1">En üretken, en dindar, en tanrıtanımaz, en bağlı, en sevecen... </p>
				<p class="normal1">En boyun eğmez, en baş kaldıran, en köle..</p>
				<p class="normal1">İnanılmaz işler salt beyin gücüyle başarılmıyor mu?</p>
				<p class="normal">Bilim dünyasında üzerinde en çok araştırma yapılan alanlardan biri de beyin. Beyin, araştırmaların kavşak noktalarından biri! Sayısız bilim dalından bilimciler, kenarından köşesinden beyinler uğraşıyorlar. Dahası ekonomistler bile! Onlar da beynin ekonomik süreçlerde nasıl çalıştığını anlamaya çalışıyor, dahası “beyin nasıl intikam alıyor” diye merak bile ediyorlar! Oxford Üniversitesi’nden ekonomistler, “Belki de insan doğasının en karanlık yönünü keşfettik” gibi iddialı tezler bile ileri sürüyorlar.</p>
				<p class="normal">İnsan demek, öncelikle beyni demek!</p>
				<p class="normal">Aslında hayata baktığınızda insanı, konumuz olan “beyin”i bütün renk ve çeşitliliğiyle; en üst derecede yaratıcılığı ve dâhiliğiyle; en alt derecede sürüngenliği, alçaklığı, ahmaklığı, rezilliği ile görmek mümkün.</p>
				<p class="normal">Şaşırmaya ne gerek var! Bu çeşitliliği hepimiz çevremizde, uzağımızda, dünyanın herhangi bir yerinde her an yaşamıyor muyuz?</p>
				<p class="normal">Beyin, insanı hem vezir hem rezil eden organ. </p>
				<p class="normal">Alt ve üst sınırları arasında, bu vezir-rezil aralığındaki birbiriyle orantısız, ilgisiz, kapanmaz mesafe, beynin ne büyük bir esnekliğe sahip olduğunun kanıtı!</p>
				<p class="normal">İnsanın genetik hamuru için kullanılan ve birbirine dönüşme özelliğini vurgulayan plastisite, yani esneklik, oyun hamuru özelliği, aslında beyin için de geçerli.</p>
				<p class="normal">Beyni ele alın, onu istediğiniz gibi yoğurup istediğiniz biçime sokabilirsiniz.</p>
				<p class="normal">Örneğin ortalama özellikli bir beyinden seri katil de üretebilirsiniz...</p>
				<p class="normal">Dünyanın en uysal canlısını da.</p>
				<p class="normal">En üretken, en dindar, en tanrıtanımaz, en bağlı, en sevecen... </p>
				<p class="normal">En boyun eğmez, en baş kaldıran, en köle..</p>
				<p class="normal">İnanılmaz işler salt beyin gücüyle başarılmıyor mu?</p>
				<p class="normal">İşte öyle bir hamur ki, ekonomistten psikoloğa, sinirbilimciden eğitimciye kadar hemen herkes eli, kolu, gözü, kulağı, aleti, cihazıyla ondan bir şeyler yapmaya çalışıyor.</p>
				<p class="normal">Ne organ ama!</p>
				</body>
</html>