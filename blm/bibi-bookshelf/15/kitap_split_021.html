<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>kitap.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_23">Ülkemizde Kaç Köle Var?</h2>
				<p class="normal1">Türkiye yurttaşlarının çok önemli bir kısmı, bir tür kölelik ilişkilerini kabul etmeye hazır mı? ABD’de kölelik zamanında, bir köle çiftlik beyine bugünün rakamlarıyla yılda 30 bin dolara patlıyordu. Yani aslında köle sahibi olmak müthiş pahalı bir işti. Kapitalist sistemin ise bu kadar pahalı ve sürekli bir emeğe gereksinimi yoktu... </p>
				<p class="normal">Bir süre önce, özürlü insanların Adana’da yemek parasına çalıştırıldığı haberi ile çalkalanmıştık. Açılan davada bu insanlar ağalarından memnun olduklarını, kendilerine iş, aş ve yatacak yer verdiğini ve “davacı olmadıklarını” söyledilerdi, ama bu söyledikleri, bir tür köle gibi çalıştırılmalarından çok daha önemliydi.</p>
				<p class="normal">Onların “özürlü” olmalarına bakmayın. Özürlü olmayan; yoksulluk içinde, işsiz güçsüz, evinin ve çocuklarının gereksinimlerini karşılayabilmekten çok uzak, doğru dürüst beslenemeyen milyonlarca yurttaşımız, acaba bu “özürlü” insanlardan farklı mı düşünüyor? Farklı düşünmüyorsa, Türkiye yurttaşlarının çok önemli bir kısmı, bu tür kölelik ilişkilerini kabul etmeye hazır demektir! </p>
				<p class="normal">Yani, hayatları boyu, kendilerinin ve çocuklarının insanca yaşamalarını, beslenmelerini garanti altına alacak, barındıracak ve cebine de ekstradan üç beş kuruş koyacak, buna karşılık da ömür boyu hizmet edecekleri bir düzene evet demeye hazır milyonlar mı yaşıyor ülkemizde? Ağalık düzeni ve feodal ilişkilerin ülkemizde varlığını sürdürmesinin başka bir açıklaması var mı?</p>
				<p class="normal2">Bedeli Yılda 30 Bin Dolar</p>
				<p class="normal">Kölelik deyip geçmeyin. Ciddi bir Amerikan bilim dergisinde yayımlanan araştırmada, ABD’de kölelik zamanında, bir kölenin çiftlik beyine maliyetinin, bugünün rakamlarıyla yılda 30 bin dolar civarında olduğu belirtiliyordu. Yani aslında köle sahibi olmak müthiş pahalı bir işti!</p>
				<p class="normal">Kapitalist sistemin ise bu kadar pahalı ve sürekli bir emeğe gereksinimi yoktu. Ucuz, kısa dönemli ve istediği ölçüde kullanacağı emek gerekiyordu. Bu olgu burjuva hukukunu doğurdu ve eski “kölelik düzeni” ortadan kalktı. Çiftlik ağasının verdiği garantilerin yerini de “sosyal hak hukuk” aldı. Emeklilik sigortası... Yurttaşlar üzerinde sosyal şemsiye... Neoliberalizm gerçi şimdi bunları da fazla görüyor ve budadıkça buduyor ya!</p>
				<p class="normal">Şüphesiz bugünkü insan onuru konusundaki değer yargılarımız açısından meseleye bakarsak, köleliğin savunulacak bir yanı yok. Nasıl “köle hizmeti” vermeye hazır milyonlar varsa, aynı şekilde, köle olmaktansa aç kalmaya hazır yüz binler var... Ama fiili durum şudur: Sistem, özgür gibi görünen, ama olmayan, gizli köle yurttaşlar üretmektedir! Kâğıt üzerinde “özgür”müş gibi duran, milyonlarca insan... </p>
				<p class="normal">*   *   *</p>
				<p class="normal">İnsan üç kuruşa bir yere ömür boyu “kapılanma”ya can atıyor. “Mafya hizmetinde” çalışmaya hazır on binler var, bugün boşta gezen... “Suç örgütleri” henüz hepsini “istihdam edecek” büyüklüklerde değil! Binlerce tetikçi bulabilirsiniz ve yaratabilirsiniz bu ülkede... </p>
				<p class="normal">Cemaatçilik, tarikatçılık nasıl ve neden bu kadar dal budak salıyor durmadan, dersiniz? Özgür bireyler topluluğu mu Cumhuriyetimiz? Yurttaş ve birey, özgürlüklerinin bir kısmını veya önemli bir kısmını çoktan satmış durumda. Bu ülkenin bir kısmı zaten kölelik ilişikleri içinde... Önemli bir kısmı da köle olmaya hazır yurttaşlardan oluşuyor, farkında değiliz.</p>
				<p class="normal">Biz ise üç beş “özürlü” insanı “kölelik ilişkileri” içinde sanıp peşine düşüyoruz... Oysa koca bir orman var gözümüzün önünde, görmediğimiz..</p>
				</body>
</html>