<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>kitap.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h2 class="h2baslik" id="calibre_toc_45">Uçak Düştü!.. <br class="chapter"/>
				Peki Uçak Neden Düşer?</h2>
				<p class="normal1">Uçmak, insanoğlunun keşfidir ve süreli bir durumdur... Yani yine “karaya inmek” için uçarız! Bizler için “havada yaşam” yoktur! Hava dinamiğinin özelliklerini öğrenerek, “kuşlar gibi uç(ur)an” bir alet geliştirdik. “Gibi”, aslına yani kuşlara benzeyen demektir. </p>
				<p class="normal">Bir uçağın düşmesi her zaman çok önemli bir olaydır. Her gün binlerce uçuş gerçekleşiyor gökyüzünde. Dünyanın “küçük köy”e dönüşmesinin bir sonucu da gökyüzündeki ulaşımdır. Eskiden uçak yolculukları genellikle orta ve üst sınıflara ait bir imtiyazdı. Türkiye’de bile yaklaşık her kesimden insan artık uçuyor!</p>
				<p class="normal">Bir uçak kazasının olduğu gün, karayollarında onlarca trafik kazası gerçekleşir, bazen 10 bazen de 50 kişi ölür, ama üzerinde bir gün durulur; iki-üç kişinin ölümü ise kısa haberlere girer... Yani karayollarında ölümlere alışmış durumda bünyemiz.</p>
				<p class="normal">Dünyada karayollarında yıllık ölümlerin toplam sayısı, uçak kazalarında örneğin 10 yıldaki sayıdan bile fazladır belki de. Uçuş seferleri ile taşınan yolcu sayısını, kaza ve ölüm oranına böler ve bunları karayollarıyla kıyaslarsanız, uçakların onlarca misli daha güvenli olduğunu görürsünüz.</p>
				<p class="normal">Ama, uçak düşmesine dünyada kimse alışamadı! Kazada kimse ölmese bile! Medya, günlerce uçak kazası üzerine haber döşenir.</p>
				<p class="normal">*   *   *</p>
				<p class="normal">Peki neden böyle? Bu olayın bambaşka bir psikolojisi, insan bedeni ve düşüncesinde bambaşka biyolojik bir mekanizması olsa gerek. Acaba: Arabayla yola çıktığımızda, kaza yapma ve ölme endişesinin en alt düzeyde olması mı? Kaza olsa bile, karada yaşamda kalma şansının yüksekliği mi burada etken? </p>
				<p class="normal">Örneğin, dünyada trafikte seyreden toplam araba-yolcu-trafik kazası sayısı ile, bu kazadan kurtulanların sayısını hesap edecek olursak, yaşamda kalma şansının yüksek olduğunu görürüz. </p>
				<p class="normal">Oysa uçağa daha başından genellikle “ya düşerse” endişesiyle binilir. Çünkü, uçak kazasından kurtulma şansı çok çok azdır! Bu durum belki de psikolojimizi etkiliyor ve bizi uçak kazalarına karşı son derece duyarlı kılıyor!</p>
				<p class="normal2">Yerçekimine Bağlı Yaşam</p>
				<p class="normal">Başka nedenleri de var, uçak kazalarına alışamamanın... Örneğin biz yerçekimine uygun ve bağlı yaşarız. “Ayakları yere basmak” deyiminin kökenlerine giderseniz, yerçekimi yasasıyla buluşursunuz! Biyolojimiz, psikolojimiz ve sosyal olarak bütün varlığımızın yaşam koşullarını, yerçekimi belirler.</p>
				<p class="normal">Ayağımızın yerde olması ana güvencemizdir! Her şeyi “karada” yaparız! “Kara”, hayatın ana kucağıdır! Yiyeceğimizden tutun bütün uygarlığımız, kara kökenlidir. Ayaklarımız hep yeri arar! Ayaklarımız “yerden kesildiği”nde, varlık sorunu yaşarız ve korkular başlar! </p>
				<p class="normal">Uçmak, insanoğlunun keşfidir ve süreli bir durumdur... Yani yine “karaya inmek” için uçarız! Bizler için “havada yaşam” yoktur! Hava dinamiğinin özelliklerini öğrenerek, “kuşlar gibi uç(ur)an” bir alet geliştirdik. “Gibi”, aslına yani kuşlara benzeyen demektir. Aslı’nın yeteneklerine tam sahip değildir, uçak=kuş değildir. Uçak iki temel “hata” içerir, a) Doğal, biyolojik değil el yapımıdır, b) Uçağın uçuş kurallarıyla atmosferin (kaotik) yapısı tam örtüşmeyebilir! Bir kuş atmosferde “uçarken” düşmez, bir uçak ise bu yüzden düşebilir!</p>
				<p class="normal">Bütün bu riskleri bilerek bineriz uçağa. Neden? Yanıtı, “yaşıyor” olmaktadır! Biliriz ki en güvenli teknolojiler bile uçak kazalarını sıfırlayamaz, nedeni de uçakların “uçuyor gibi” yapmasıdır! Bir gün bir uçak düşer... </p>
				<p class="normal">Bu nedenle de, uçuş güvenliği, uçmaların, uçakların her zaman bir numaralı konusu olacaktır. En güvenli uçak yapılsa bile... Çünkü en güvenli uçak da bir gün gelecek düşecektir.</p>
				</body>
</html>