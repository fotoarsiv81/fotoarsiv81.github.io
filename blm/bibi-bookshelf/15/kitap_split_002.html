<html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>kitap.html</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_1">Önsöz Yerine</h1>
				<p class="normal">İzin verirseniz size kitabı kısaca takdim edeyim: Buradaki yazıların pek çoğunu ilk kez okuyacaksınız. Bazı konular ise Cumhuriyet ve Cumhuriyet Bilim Teknoloji dergisinde yer aldı, ancak kitap için güncellenerek ve derinleştirilerek yeniden yazıldı. Bu açıdan kitaptaki yazıların büyük çoğunluğu benim açımdan tamamen yeni sayılır. </p>
				<p class="ortayazi">Yazıları üç bölümde sunuyorum.</p>
				<p class="normal">I- Yönetebilme ve Gelecek Kurma Becerisi: 24 yazı içeriyor. Günün siyaset ve günlük yaşam köpüğünün dışına çıkarak, ülkeye, hayata ve bazı çok temel konulara ‘başka’ açıdan bakan yazılar olmasına özen gösterdim. Aralarında açmazlarımız da var, çıkmazlarımız da. Amaç, sorunlar yumağından örgütlü bir umut doğurmak!</p>
				<p class="normal">II- Bilim ve Toplumu Anlama Becerisi: 21 yazının çoğu, hayatımızla iç içe pek çok konuyu doğrudan bilimle iç içe ele alma çabasında. Olayları bütün yönleriyle doğru anlama becerisi, bilimsel yöntemin adıdır. Doğa olayları ile toplumsal olaylar birbirinden ayrı gibi görünür. Ancak aralarında çok yakın bir bağ vardır. Bu bağın özünü, bilim insanlarının her iki konuda da doğruya en yakın olma çabası oluşturur. Bilim, toplumun uzağında değil içindedir. Toplumdaki değişim ve yenilik sürecini önemli ölçüde ‘arka planda’ yöneten, insanlığın inşa ettiği başlıca mekanizmadır: Bilimsel düşünce. Bu yazılar, hem bilimin bazı açılardan tartışılan içeriğine, hem bilimin toplum ve olaylarla ilişkisine ve nihayet bu gözle topluma ve insana bakma savında.</p>
				<p class="normal">III- İnsanı ve Dostluğu Anlama-Öğrenme Çabası, özel bir bölüm olarak kitaba eklenen 6 yazıdan oluşuyor. Bu yazılar, gazetenin köşesinden küçük düzeltmelerle kitaba girdi, onları en az benim kadar seveceğiniz düşüncesiyle...</p>
				<p class="ortayazi">*   *   *</p>
				<p class="normal">Kitabı oluştururken yön veren temel düşünce olan, tek tek makaleleri aşan, toplam bir değer yaratabilme umudu, umarım gerçekleşir. Buna karar verecek olan, siz okurlar olacaksınız...</p>
				<p class="normal">İyi okumalar..</p>
				<p class="normal"> </p>
				<p class="normal">Orhan Bursalı, Büyükada, Eylül 2009</p>
				<p class="normal">obursali@cumhuriyet.com.tr</p>
				</body>
</html>