<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x6.html" xml:lang="en-GB">
    <div class="Basic-Text-Frame-3">
      <p class="x1 para-style-override-11" id="toc_marker-1" xml:lang="tr-TR">GİRİŞ</p>

      <p class="paragraf" xml:lang="tr-TR">Nasıl yazıldığı kısaca anlatılırsa, elinizdeki yapıtın niteliği çok iyi anlaşılır. Yıllarca, insanın kökeni ya da soyu üzerine notlar topladım; bu konuda herhangi bir yayında bulunmaya hiç niyetim yoktu; tersine, hiçbir şey yayınlamamak kararında idim; çünkü böylelikle yalnızca görüşlerime karşı olan önyargıları artıracağımı sanıyordum. <span class="ITALIK">Türlerin Kökeni</span> adlı yapıtımın ilk baskısında, bu yapıtla, “insanın kökenine ve tarihine ışık tutulduğunu” dolaylı olarak göstermek elverir gibime geldi. Bu, insanın da, yeryüzünde belirişi ile ilgili herhangi bir genel sonuç çıkarılırken öbür organik varlıklarla birlikte düşünülmesi gerektiği anlamına gelir. Artık durum tümü ile değişmiştir. Cari Vogt gibi bir doğa bilgini, Cenevre Ulusal Enstitüsü Başkanı olarak verdiği söylevde (1869), “Kimse, hiç değilse Avrupa’da, türlerin birbirinden bağımsız yaratıldığını artık savunamaz” deyince, doğa bilginlerinin çoğunun, türlerin, başka türlerin değişikliğe uğramış dölleri olduğunu kabul etmeleri gerektiği anlaşılmış demektir. Bu, yetişen genç doğa bilginleri için özellikle geçerlidir. Çoğunluk doğal seçme <span class="ITALIK">(Natural selection)</span> etkenini kabul etmekte, ama kimileri, onun önemini büyük ölçüde abarttığımı ileri sürmektedirler. Böyle olup olmadığı ileride gereği gibi ortaya çıkacaktır. Yaşlı ve saygın doğa bilginlerinin birçoğu, ne yazık ki, evrimin her türlüsüne hâlâ karşı çıkmaktadır.</p>

      <p class="paragraf" xml:lang="tr-TR">Bütün başka durumlarda olduğu gibi, bilimle ilgisiz kimselerin eninde sonunda kendilerini izleyeceği pek çok doğa bilgininin benimsediği görüşlerden ötürü, daha önceki yapıtlarımda vardığım genel sonuçların insana hangi ölçüde uygun olduğunu görmek için, notlarımı bir araya getirdim. Görüşlerimi tek bir türe uygulayıp irdelememiştim; onun için, bu iş bana daha da çekici göründü. Dikkatimizi yalnız bir biçim <span class="ITALIK">(form)</span> üzerinde toplarsak, bütün organizma gruplarını birbirine bağlayan ilgilerin –onların geçmişteki ve şimdiki coğrafi yayılmalarının, yerbilimsel ardışmalarının <span class="ITALIK">(succession)–</span> doğal özelliğinden çıkarılan değerli kanıtlardan yoksun kalırız. Üzerinde durduğumuz türün –ister insan, ister başka bir hayvan olsun– kökendeş <span class="ITALIK">(homologous)</span> yapısı, embriyolojik gelişimi, güdük organları incelenmeden kalır; oysa, bana öyle geliyor ki, bu önemli olgular, aşamalı evrim ilkesini destekleyen bol ve kesin kanıtlar sağlamaktadır. Bununla birlikte, başka kanıtlardan sağlanan güçlü destek de hep göz önünde tutulmalıdır.</p>

      <p class="paragraf" xml:lang="tr-TR">Bu yapıtın başlıca ereği, birincisi, bütün öbür türler gibi insanın da kendinden önce yaşamış bir biçimden türeyip türemediğini; ikincisi, insanın gelişim yolunu; üçüncüsü, insan ırkları arasındaki farkların önemini incelemektir. Bu amaçlarla yetineceğim için ayrı ayrı ırklar arasındaki farkları ayrıntılı olarak tartışmak gerekmeyecektir –bu, değerli birçok yapıtta tümü ile tartışılmış pek geniş bir konudur. İnsanın çok eskiden beri varolageldiği, başta Boucher de Perthes olmak üzere, seçkin birçok kimsenin emeği ile, bu yakınlarda gösterilmiştir; ve bu, insanın kökenini anlamak için zorunlu temeldir. Bundan ötürü, bu sonucu kesinlikle doğru kabul edip, okurlarıma Sir Charles Lyell’in, Sir John Lubbock’un ve başkalarının pek değerli yapıtlarına başvurmalarını salık verebilirim. İnsan ile insan-biçimli <span class="ITALIK">(anthropomorphous)</span> maymunlar arasındaki farkları da şöyle bir anmaktan başka bir şey yapmayacağım; çünkü gerçekten işinin eri olan bilirkişilerin kanısına göre, Prof. Huxley, insanın görünür bütün ıraları <span class="ITALIK">(character)</span> bakımından, yukarı maymunlara, onların maymunların <span class="ITALIK">(primates)</span> aynı takımının daha aşağı üyelerine benzediğinden daha çok benzediğini kesinlikle göstermiştir.</p>

      <p class="paragraf" xml:lang="tr-TR">Bu yapıt, insanla ilgili yepyeni olgular içermemektedir; ama taslağını kabaca yazdıktan sonra vardığım sonuçlar bana ilginç göründü. Bu sonuçların başkalarını da ilgilendirebileceğini düşündüm. İnsanın kökeninin asla bilinemeyeceği sık sık, hiç duraksanmadan ileri sürülmüştür. Ama duraksamamak, bilgiden çok bilgisizlikten doğar: Şu ya da bu problemi bilimin asla çözemeyeceğini kesinlikle ileri sürenler, çok bilenler değil, az bilenlerdir. İnsanın, öbür türlerle birlikte, eski, daha aşağı ve tükenmiş bir biçimin soyundan olduğu sonucuna hiç de yeni varılmış değildir. Seçkin doğa bilginlerinin ve filozofların, örneğin Wallace, Huxley, Lyell, Vogt, Lubbock, Büchner, Rolle, vb.’nin<span class="dipnot"><a class="footnote-link" href="#footnote-225-1" id="footnote-225-1-backlink">1</a></span> ve özellikle Häckel’in son zamanlarda doğruluğunu savundukları bu sonuca, Lamarck çok önceleri varmıştır. Häckel, <span class="ITALIK">Generelle Morpholo</span>gie’sinden başka (1866), bu yakınlarda yayınladığı <span class="ITALIK">Natürliche Schöpfungsgeschichte</span> adlı yapıtında da (1868, ikinci baskısı 1870), insanın soykütüğünü <span class="ITALIK">(genealogy)</span> tümü ile tartışmıştır. O yapıt, denememi yazmadan önce yayınlansaydı, denememi belki de hiç bitirmezdim. Bilgileri birçok noktada benimkinden çok daha tam olan bu doğa bilginlerinin vardığım sonuçların aşağı yukarı hepsini doğruladıklarını gördüm.</p>

      <p class="Basic-Paragraph-2 para-style-override-12"></p>

      <div class="footnotes">
        <div class="footnote">
          <p class="DIPNOT" xml:lang="tr-TR"><a class="footnote-anchor" href="#footnote-225-1-backlink" id="footnote-225-1">1</a> Adları ilk anılan yazarlar çok iyi bilindikleri için, kitaplarının adlarını vermeme gerek yoktur, ama sonrakiler İngiltere’de daha az tanındıkları için, onlarınkileri vermek istiyorum: Dr. L. Büchner, <span class="ITALIK">Sechs Vorlesungen über die Darwin’sche Theorie,</span> zweite Auflage, 1868, 1869’da <span class="ITALIK">Conferences sur la Théorie Darwinienne</span> adı ile Fransızcaya çevrilmiştir. Dr. F. Rolle, <span class="ITALIK">Der Mensch, im Lichte der Darwin’sche Lehre</span> 1865. Sorunu aynı yönden ele almış bütün yazarlar için kaynak göstermeye kalkmayacağım. G. Canestrini, insanın kökenine tanıklık eden güdük ıralar üzerine çok değerli bir bildiri yayımlamıştır. <span class="ITALIK">Annuariodella Soc. d. Nat.,</span> Modena, 1867, s. 81. Dr. Francesco Barrago’nun yayımladığı başka bir kitabın İtalyancadaki başlığı şöyledir: “Tanrı suretinde yaratılmış olan insan, aynı zamanda maymun biçiminde yaratılmıştır.”</p>
        </div>
      </div>
    </div>
  </div>
</body>
</html>
