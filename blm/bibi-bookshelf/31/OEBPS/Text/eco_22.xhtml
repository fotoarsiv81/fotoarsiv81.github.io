<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">1. Bilgi Koordinasyonu I</span></h2>

  <p><span style="font-weight:bold;">Bunu ben biliyorum, sen de biliyorsun, ama sen bunu benim bildiğimi biliyor musun?</span></p>

  <p><span style="font-weight:bold;font-style:italic;">Evangeline’in doktora tezinden bir bölüm altbaşlığı.</span></p>

  <p><br /></p>

  <p>Ocak ayındaydık, dışarıda yağmur yağıyordu. Pencerenin önünde ayakta duran Ecco elindeki kapalı bir zarfı evirip çeviriyor ve anlaşılmaz bir şeyler mırıldanıp duruyordu. Evangeline’in kapıdan girdiğini bile fark etmemiş gibiydi.</p>

  <p>“Ne oldu Jacob? Canın sıkkın gibi.” dedi Evangeline.</p>

  <p>“Şu mektubun üzerindeki damgaya bir bakar mısınız?” diye homurdandı Ecco. Damgadaki tarih iki ay öncesine aitti. Gönderen adresi olarak “Olga Aronova, Leningrad Üniversitesi, Sovyetler Birliği” yazılıydı. “Olga’mn mektuplarının bir bölümü hiç elime geçmiyor, diğerleri de bunun gibi zarfın kenarları kıvrılmış olarak geliyor. Olga’yla ben mektuplarımızın açılıp açılmadığını anlamak için bir yöntem geliştirdik. Bu zarf da öncekiler gibi iki kez açılmış -bir orada, bir de burada. Hükümetlerin her şeye burunlarını sokma konusunda birbirlerinden aşağı kalır tarafları yok.”</p>

  <p>Ecco zarfın kenarını dikkatle yırtarak mektubu çıkardı ve okumaya koyuldu. Olga’nın kendine özgü yazısıyla yazdığı satırları okudukça yüzünün gerilmiş hatlarının yumuşadığını gördüm. Her ne kadar mektuplaşmaları bildiğim kadarıyla daha çok matematik ve bilmece çözme konularında olmaktaysa da bunun yanı sıra ilişkilerinin daha kişisel bir yanı olduğunu da seziyordum.</p>

  <p>Ecco’nun bitirdikten sonra bir kez de bizim için yüksek sesle okuduğu mektupta Olga şöyle diyordu:</p>

  <p>“Burada karakış başladı artık. Geceleri kar fırtınaları oluyor ve Baltık Denizi buz tuttu. Bazı günler rüzgâr duruluyor ve ayaz çıkıyor; o zaman Stockholm parklarındaki yürüyüşlerimizi ve senin bana birleşik felaket teorisini anlatışını anımsıyorum.</p>

  <p>“Geçenlerde seninle paylaşmak istediğim ilginç bir probleme rastladım. Adı Ortak Saldırı Problemi.</p>

  <p>“A ve B olarak adlandırılan iki müttefik kumandan var. Bunların kampları bir dağın birbirini görmeyen iki yamacında bulunuyor. Kumandanların birbirleriyle haberleşmeleri için tek yol posta güvercinleri. Güvercinler bazen yollarını şaşırıp kayboluyorlar ya da vahşi kuşlara yem oluyorlar.</p>

  <p>“Generallerin ertesi sabah düşmana saldırıya geçip geçmeyeceklerine karar vermeleri gerekiyor. Sadece birine bağlı askerler saldırıya geçerse sonuç yenilgi olacağından ya birlikte hareket edecekler, ya da saldırı ertelenecek.</p>

  <p>“Diyelim ki General A saldırı için zamanın uygun olduğuna karar veriyor ve bir güvercin aracılığıyla General B’ye şafakla birlikte ortak saldırının başlayacağını bildiriyor. Karşı taraftan mesajın alındığına ilişkin bilgi almadan harekete geçmek istemediğinden General B’den bu yolda haber beklediğini de iletiyor. General B aynı biçimde mesajı aldığını doğruluyor.”</p>

  <p>Evangeline, Ecco ve ben burada birbirimize bakarak öyküyü izleyecek olan soru konusunda bir tahmin yürüttük.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Karşılıklı haberleşmelerde izlenen herhangi bir sıra generallerin saldırıya karar vermesiyle sonuçlanacak mı? Eğer öyleyse kaç haberleşme gerekecek? (</span><a href="../Text/eco_27.xhtml#y30">Yanıt</a><span style="font-style:italic;">).</span></p>

  <p>“General A, General B’den mesajın alındığına ilişkin haberi aldığı zaman B’nin plandan haberi olduğunu bilecektir. Bu durumda A’nın saldırı kararından her ikisinin de haberi olmuştur.” dedim.</p>

  <p>“Evet,” dedi Ecco, “ama B, A’nın kendisinden haber almadıkça planı uygulamayacağını da bilmektedir. B mesajı aldığına ilişkin doğrulamasının A’nın eline geçtiğinden emin olmadığı için bunu kesinlikle bilmedikçe saldırıyı başlatmayacaktır. Dolayısıyla da A’nın B’den gelen doğrulama mesajını aldığını B’ye bildirmesi de gerekmektedir.”</p>

  <p>“Olga’nın mektubu nasıl bitiyor?” diye sordu Evangeline.</p>

  <p>Ecco mektubun son satırlarını da okudu: “Belki bu şaşırtıcı durumdan ülkeler arasında kalıcı bir barış yaratılmasını sağlayacak şekilde yararlanılabilir. - Olga.”</p>

  <p>“Tam düşündüğüm gibi.” dedi Evangeline ve soruyu yanıtladığı gibi sağlam bir kanıt da verdi. Daha sonra da konuşmasını şöyle sürdürdü:</p>

  <p>“Bir seçenek daha var. Generallerin her ikisi de dağın her iki yamacını gören yüksek bir noktaya gözcüler koyabilir ve posta güvercinlerinin bir kamptan diğerine sağ salim ulaşması durumunda bu gözcüler birkaç saniye süreyle bir feneri yakıp söndürebilirler. Her iki generalin de bu ışığı gördüğünü varsayalım.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Bu durumda kaç güvercinin iki kamp arasında başarılı biçimde gidip gelmesi gerekecektir?</span></p>

  <p>Ecco yanıtı çabucak buldu ama düşünceli hali sürüyordu. “Bu aslında çok ilginç.” dedi. “Tanıtların kanıtlanması ve kanıtın her aşamasının anlaşılması olanaklı, ama yine de inanmakta güçlük çekilebilir. Beyinlerimiz (belki Evangeline’inki dışında) başkalarının bizim bilgimize ilişkin bilgisine ilişkin bilgimizi kolaylıkla kavrayacak denli gelişmiş değil.”</p>
</body>
</html>
