<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">1. Spekülasyonlar</span></h2>

  <p>O yılı herkes “çılgın yıl” olarak anımsar. Fiyatlar bir çıktı, bir indi, yine çıktı, yine indi. Özellikle altın piyasasında o denli şiddetli dalgalanmalar oldu ki sonunda işe hükümetin el koyması gerekti. Alınan önlemler fazla bir yarar sağlamadıysa da birkaç hafta sonra piyasa kendiliğinden durulur gibi oldu.</p>

  <p>Daha sonra Mark Stanley’in bu krizi nasıl atlattığı kulaktan kulağa yayılmaya başladı. Söylendiğine göre Stanley ekonomik krizden çok zengin bir adam olarak çıkmış ve aynı zamanda da piyasanın durulmasını sağlamıştı. Stanley’in karşısına çıkan fırsatları değerlendirme konusundaki yeteneği herkes tarafından biliniyordu.</p>

  <p>Kimsenin bilmediği bir şey vardı ki o da Stanley’e birisinin yardım etmiş olduğuydu. Okuyucu Stanley’in yardımcısının kim olduğunu kolaylıkla tahmin edecektir.</p>

  <p>Stanley soğuk bir Mart günü Ecco’nun kapısından girdiğinde koyu renk takım elbisesi, beyaz gömleği ve gözalıcı olmamasına özen gösterilmiş kravatıyla tam bir Wall Street tipiydi. Bizi pek gözü tutmamış gibi göründüğünü de eklemeliyim.</p>

  <p>“Dr. Ecco, bildiğiniz gibi piyasalarla başımız dertte.” diye söze başladı konuğumuz. “Falcılara koşmadan önce son umudumuz sizsiniz. Belki de hiçbir şeyin yararı olmayacak ya, o da başka.”</p>

  <p>“Bana umutsuz bir biçimde gelenlerin ne ilki, ne de sonuncusu sayılırsınız Bay Stanley.” dedi Ecco. “Sorununuzu anlatın lütfen.” “O halde dinleyin, Dr Ecco. Altın piyasasındaki başdöndürücü dalgalanmalar nedeniyle devlet işe el koydu. Önlem olarak da belli bir günde piyasanın talep ettiği fiyattan altın alıp satarak altın fiyatını dondurmaya çalışıyorlar. Eğer devlet bir gün içinde satın aldığından daha çok altın satabilirse bu durumda ertesi gün altın fiyatı bir dolar artacaktır. Buna karşılık devletin elindeki altın stokunun artması ertesi günkü fiyatı düşürecektir. Çok ender de olsa stokun değişmeden kalması durumunda devlet fiyatta bir artış yapmayacaktır.</p>

  <p>“Örneğin, belli bir günde altının bir onsu (1 ons = 30 gr) 600 dolarsa ertesi gün ya 599 (stok artmıştır), ya 600 (stok değişmemiştir), ya da 601 dolar (stok azalmıştır) olacaktır.</p>

  <p>“Devletin altın stokunu bu biçimde denetim altında tutmakta olmasına karşın opsiyoncular olarak bilinen kişilerin altın piyasasındaki etkinlikleri nedeniyle fiyatlar aradan geçen haftalar boyunca dalgalanmayı sürdürmüş bulunmaktadır.</p>

  <p>“Opsiyoncular insanlara altın fiyatı üzerine bir tür bahis oynama yöntemini satarlar. Bir ‘çıkış’, fiyatın yükselmesi üzerine oynanan bahistir. Buna karşılık bir ‘iniş’, fiyatın düşeceği varsayımına dayalı bir bahistir. Siz opsiyoncudan bir çıkış satın aldıktan sonra altın fiyatı ons başına bir dolar artarsa opsiyoncu size bir dolar verir. Fiyat değişmez ya da düşerse bir şey almazsınız. İniş bunun tam tersidir. Siz bir iniş satın aldıktan sonra fiyatta bir dolarlık düşme olursa opsiyoncudan bir dolar alırsınız. Fiyat değişmez ya da artarsa opsiyoncu size bir şey vermez.”</p>

  <p>“Bu bir günlük bahisleri oynamak için kaç para verilmesi gerekiyor?” diye sordum.</p>

  <p>“İşte benim size ve Dr. Ecco’ya sormak istediğim de buydu.” dedi Stanley.</p>

  <p>“Bu durumda bir dolardan daha az olması gerekir.” dedim.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Profesör Scarlet bunu neye dayanarak söyledi? (<a href="../Text/eco_27.xhtml#y22">Yanıt</a>)</span></p>

  <p>Stanley ve Ecco gülümseyerek beni onayladılar. “Evet Profesör,” dedi Stanley, “ilk dersten geçtiniz. Ama şimdi işin güç bölümüne geliyoruz. Şöyle ki: Opsiyoncuların zaman zaman güçlü önsezileri olur; özellikle de günün sonuna doğru.</p>

  <p>“Örneğin, Noriaty adlı opsiyoncu bugün bir çıkış için 60 sent, bir iniş içinse sadece 30 sent istiyor. Bu Noriaty’nin piyasanın altını üstüne getirmiş olduğunu da söylemeliyim. Şimdiye dek ortalıkta görünen tek opsiyoncu da odur. Garip önsezileri ve daha da garip fiyatları ile dalgalanmaların geniş ölçüde artmasına neden olmuştur. İnsanlar Noriaty’nin bir bildiği vardır diye düşündüklerinden kaça olursa olsun onun opsiyonlarını satın almaya istekli davranıyorlar. Bu adamın tek iyi yanı alıcıya aynı fiyattan her zaman istediği sayıda opsiyon satmaya hazır oluşu.</p>

  <p>“Opsiyon piyasasında Noriaty’nin karşısına güçlü bir rakip olarak çıkmayı planlıyorum. Bunu sizden saklayacak değilim, beyler... Ben zengin olmak istiyorum.”</p>

  <p>“Ne kadar duyulmamış bir istek!” dedi Ecco, gülerek. “Bay Stanley, altın alabilirsiniz, değil mi?”</p>

  <p>“Satabilirim de.” dedi konuğumuz.</p>

  <p>“Opsiyon da satabilir misiniz?”</p>

  <p>“Evet, bunun için yeterli param var artık.”</p>

  <p>“O halde bugün 55 sentten dilediğiniz sayıda çıkış satarak önemli bir kazanç sağlayabilirsiniz.”</p>

  <p>“Ta altın fiyatı yükselirse, Dr. Ecco? O zaman çıkış başına 45 sent zarara girerim. Noriaty fiyat saptamada hemen hemen hiç yanılgıya düşmüyor.”</p>

  <p>“Bay Noriaty ile hükümet arasında uygun etkileşimler olmasını sağlayarak bu riski ortadan kaldırabiliriz.” dedi Ecco. “Sattığınız her opsiyondan kâr etmenizi garantileyecek bir strateji önerebilirim size.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Ecco’nun önerdiği strateji nedir?</span></p>

  <p>Stanley Ecco’nun açıklamasını dinledikten sonra, “Bu gerçekten çok ilginç.” dedi. “Böylece opsiyon fiyatlarının altının yükselmesi ya da düşmesinden bağımsız kılınabileceğini ortaya koymuş bulunuyorsunuz. Öneriniz gerçekten çok akla yakın.”</p>

  <p>“Hepsi bu değil.” dedi Ecco. “Noriaty’nin iniş fiyatını çıkış fiyatından daha yüksek yapması durumunda da aradaki fark yine sizin cebinize girecektir.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(3) Noriaty'nin inişleri 60 ve çıkışları 30 sentten satması durumunda Stanley’in kâr etmesini sağlayacak bir strateji bulabilir misiniz?</span></p>

  <p>Mark Stanley birkaç gün sonra daha zengin ve kendine güveni artmış bir adam olarak tekrar Ecco’nun kapısını çaldı. “Dr. Ecco,” dedi, “Noriaty önceki gün oldukça büyük bir zarara girdi ve kaybettiği para son sentine kadar benim oldu. Kaybı o denli büyüktü ki hem çıkış hem de iniş fiyatlarını 60 sent yapmak zorunda kaldı. Yine de insanlar hâlâ kapısını aşındırmayı sürdürüyorlar.”</p>

  <p>“O halde siz de her iki tür opsiyonu eşit sayıda olmak üzere 55 sentten satabildiğiniz kadar satın.” dedim.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(4) Sizce Scarlet’in önerisi nasıl yararlı olacaktır?</span></p>

  <p>Stanley sözümü dinledi ve sonuçta Noriaty’i tümüyle piyasadan sildi. Böylece müşterimiz bir gecede büyük bir servete kavuşmakla kalmayıp aynı zamanda opsiyon piyasasının en ünlü kişisi oldu. O günlerde basın Stanley’den “Noriaty avcısı” diye söz ediyordu.</p>

  <p>Yaklaşık bir ay sonra Stanley bir kez daha ziyaretimize geldi. Ecco bu duruma şaşırmış görünmüyordu. Gazeteleri işaret ederek, “Sizi bekliyordum, Bay Stanley.” dedi.</p>

  <p>Stanley’in gülümsemesi biraz zoraki gibiydi. Bir anda milyonlarca dolara konduktan sonra sigaraya başladığını söyledi. Her şeyin geldiği gibi bir günde elinden uçup gideceğinden kaygılanıyordu.</p>

  <p>“Gazeteleri okuduğunuza göre biliyorsunuzdur.” dedi. “Hükümet uzun dönemde gelişmeleri daha yakından izleyebilmek için altın fiyatını günde bir yerine iki dolar oranında değiştirmeyi planlıyor. Bugüne kadarki deneyimlerimize göre bu durumda fiyatlar on günün dokuzunda aşağı ya da yukarı oynayacak, ancak geri kalan bir günde değişiklik göstermeyecektir.</p>

  <p>“Noriaty opsiyonlarının fiyatını 60 sentle sınırlayacağına yemin ediyor ve bu yolla beni kendi fiyatımı yükseltmeye zorlayacağını umuyor. Böylece piyasaya geri dönme şansına sahip olacak. Şimdiye dek çıkışların sayısı kadar iniş satma stratejisini izledim. Bunu sürdürmeli miyim? Ne yapmamı önerirsiniz?”</p>

  <p>“Sakin bir yerde tatil yapın.” dedi Ecco. “Noriaty’nin fazla dayanamayacağından emin olabilirsiniz.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(5) Ecco bunu neye dayanarak söylemiş olabilir?</span></p>

  <p>“Bay Ecco, işimi kaybetmek istemiyorum.” dedi Stanley. “Bir yandan kendimi güvenceye alırken diğer yandan piyasadaki durumumu korumak için opsiyonlarımı kaçtan satmalıyım?”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(6) Sizce Ecco bu soruyu nasıl yanıtladı? (Fiyat bir günden diğerine ne sıklıkta aynı kalırsa kalsın öneriniz güvenceli olmalıdır).</span></p>

  <div>
    <div>
      <br />
    </div>
  </div>

  <p>Noriaty gerçekten de iflas etti. Stanley bir kez Ecco’nun yürüttüğü mantığı kavradıktan sonra Noriaty’nin en iyi müşterilerinden biri olmuştu.</p>
</body>
</html>
