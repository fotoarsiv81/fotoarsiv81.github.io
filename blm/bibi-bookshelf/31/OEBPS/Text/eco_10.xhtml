<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">5. Ağırlık Sınırı</span></h2>

  <p>Patagonya Kongresi ile ilgili öykü size Ecco’nun gazete okumaya ve siyasal olayları izlemeye çok meraklı olduğu izlenimini vermiş olabilir. Hemen söyleyeyim ki bu hiç de doğru değil. Çin’deki nüfus dalgalanmaları ya da buna benzer başka konular onun ilgisini her zaman siyasete kıyasla çok daha fazla çekmiştir. Çoğu zaman günlük gazeteleri okumak yerine dünyadaki gelişmeleri bilimsel dergiler ve benzeri yayınlardaki yorumlardan izlemeyi yeğler.</p>

  <p>Bu nedenle bir gün Ecco’yu bir gazetede Sibirya’da meydana gelen son depremin hasar grafiğini büyük bir ilgiyle incelerken görünce bayağı şaşırmıştım. Sonuçta ilgisinin tümüyle mesleki olduğunu anlayınca rahatladım.</p>

  <p>“Petrol kuyularının bulunduğu bölge deprem merkezine yakınmış.” dedi. “Telesekreterimde bulduğum Houston’dan gelen telefona ilişkin kayıt bununla ilgili olabilir.”</p>

  <p>Ne demek istediğini sormama fırsat kalmadan telefon çaldı. Her zamanki gibi Ecco’nun isteği üzerine paraleli ben açtım. Arayan sondaj makineleri ve yedek parçaları pazarlayan bir firmanın temsilcisiydi ve Dr. Ecco’yu arayışının nedenini şöyle açıkladı:</p>

  <p>“Moskova’daki müşterilerimizden en geç yarın akşama dek kendilerine gönderilmek koşuluyla toplam ağırlığı 20 ton olan malzeme siparişi almış bulunuyoruz. İstenilen tüm malzeme şu anda Houston’da hazır durumda ama bu süre içinde doğrudan Moskova’ya gidecek uçaklarda yeterli yer yok. Size yarın akşama kadarki tüm uçuşlarda kullanabileceğimiz ağırlık sınırlarını veriyorum:</p>

  <p>Houston - Frankfurt: 3 ton</p>

  <p>Houston - Paris : 11 ton</p>

  <p>Houston - Roma : 3 ton</p>

  <p>Houston - Londra : 10 ton</p>

  <p>Roma - Moskova : 13 ton</p>

  <p>Londra - Varşova : 8 ton</p>

  <p>Frankfurt - Varşova : 4 ton</p>

  <p>Londra - Paris : 2 ton</p>

  <p>Paris - Frankfurt: 10 ton</p>

  <p>Paris - Moskova : 2 ton</p>

  <p>Frankfurt - Moskova : 8 ton</p>

  <p>Varşova - Moskova : 7 ton</p>

  <p><br /></p>

  <p>“Bu durumda yükümüzü yarın akşamdan önce Moskova’ya ulaştırabilmemiz için bize bir yol gösterebilir misiniz?”</p>

  <p>Firma temsilcisi Ecco’dan mümkün olduğunca çabuk bir yanıt beklediklerini de ekledikten sonra telefonu kapattı.</p>

  <p>Ben kağıt üzerinde gerekli hesapları yaparken Ecco da beni izliyordu. Birkaç dakika sonra çıkardığım sonucu ona uzattım. Kağıda bir göz gezdirdikten sonra, “Çok doğru, Profesör.” dedi. “Bu arada ben de bundan sonra gelecek sorunun yanıtını düşünüyordum.”</p>

  <p>Ben “bundan sonra gelecek soru”nun ne olduğunu sormaya fırsat bulamadan telefon yine çaldı. Ecco’nun aramasını bekleyemeyecek kadar sabırsızlandığı anlaşılan Houstonlu işadamı, “Dr. Ecco, bir çözüm bulabildiniz mi?” dedi.</p>

  <p>“Yükünüzü yarın akşamdan önce Moskova’ya ulaştırabileceksiniz bayım.” dedi Ecco. “Her uçuş için belirlediğim yükün ağırlığını veriyorum, lütfen not edin. Yo, teşekkürlerinizi bana değil, Profesör Scarlet’e bildirmeniz gerekiyor.”</p>

  <div>
    <div>
      <img alt="" src="../Images/main-14.jpg" />

      <p><span style="font-weight:bold;font-style:italic;">Şekil 2</span> Houston ile Moskova arasındaki uçuş rotalarındaki ağırlık kapasiteleri (ton olarak).</p>
    </div>
  </div>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Uçuş başına düşen yükün ağırlığı nedir? (<a href="../Text/eco_27.xhtml#y5" id="s5">Yanıt</a>).</span></p>

  <p>“İkinize de çok teşekkür ederim.” dedi Houstonlu. “Diğer yandan aslında istenilenden daha çok miktarda gereç göndermeyi düşünüyoruz. Moskova’ya ulaştırabileceğimiz yükün ağırlığı en çok ne kadar olabilir?”</p>

  <p>Ecco gülümsedi ve “Bu soruyu bekliyordum.” dedi. “Size yuvarlak bir sayı vereceğim.”</p>

  <p>“Dr. Ecco, nasıl bu kadar kesin konuşabiliyorsunuz?”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Ecco’nun bulduğu sayı nedir? Siz nasıl bir sayı verirsiniz?</span></p>

  <p>“Anlıyorum.” dedi Houstonlu. “Bir sorum daha var...” Doğrusu dostumun üçüncü soruyu önceden kestirememiş olması bayağı hoşuma gitmişti.</p>

  <p>“Dört uçak kiraladığımızı ve her biri ile 3 ton yük gönderdiğimizi varsayarsak toplam 12 uçağa yüklenebilecek maksimum yükü artırmak için bu uçakları mevcut uçuşlardan hangilerine eklemeliyiz?”</p>

  <p><br /></p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(3) Kiralanan dört uçak mevcut rotalardan hangilerine eklenmelidir?</span></p>

  <p><br /></p>

  <p>Ecco bu soruyu da yanıtladı ve konuşma bitti. Birkaç gün sonra Ecco’ya elden teslim edilen bir paketten som altından yapılmış minyatür bir sondaj makinesi çıktı. Yanında bir de not vardı:</p>

  <p><br /></p>

  <p><span style="font-weight:bold;">Sayın Dr. Ecco,</span></p>

  <p><span style="font-weight:bold;">Bu bir eşi daha bulunmayan bir makinedir. Yardımlarınızın karşılığında</span> <span style="font-weight: bold; text-indent: 1em;">firmamızın bu küçük armağanını kabul ederseniz sevinirim.</span></p>

  <p><span style="font-weight: bold; text-indent: 1em;"><br /></span></p>

  <p>Küçük sondaj makinesini bir ayakkabı kutusuna yerleştirerek dolabının en arka köşesine koyarken, “Zenginler ve ünlüler için oyuncaklar.” diye mırıldandı Ecco. ‘Yine de, günün birinde lazım olabilir.”</p>

  <h2 id="sigil_toc_id_4"><span style="font-weight:bold;">6. Araştırma Enstitüsü</span></h2>

  <p>Ecco zamanının büyük bir bölümünü oturduğu yerde problem çözmekle geçirdiği için çoğu insan onun sporla ilgisi olmadığını düşünebilir. Her ne kadar “kas yapma akımı”nın dışında kalmayı seçtiyse de (bir kez “neden kas yapma gibi bir şeye ‘akım’ sözcüğünü yakıştırmışlar ki?” diye kendi kendine söylendiğini duymuştum) yüzmeyi, kayağı ve hepsinden çok da rüzgâr sörfünü sevdiğini biliyordum.</p>

  <p>“Rüzgâr sörfünde insanın kendini sakatlaması güçtür.” demişti bir gün. “Düşsen bile suya düşersin. Buna karşılık dikkatli davranmazsan boğulma olasılığın her zaman için vardır.</p>

  <p>“Bir kez Salem’de sörf yapıyordum. Rüzgâr giderek güçlendi ve bir noktada sörf tahtasını kontrol edemez duruma geldim. Bunu fark edinceye dek karadan üç kilometre uzaklaşmıştım ve oldukça da yorulmuştum. Sörfümü güçbela karaya doğru yönlendirdim ve hızla yol almaya başladım. Ansızın rüzgârın yön değiştirmesiyle yelken rüzgâraltı oldu ve ben bir anda kendimi o en gülünç konumda buldum; yelken suyun üzerine serilmişti ve ben de yüzükoyun yelkenin üstünde yatıyordum. Tekrar sörfün üzerine çıkmayı başardığımda rüzgârın daha da güçlü esmeye başladığını fark ettim. O sırada düşünebildiğim tek şey rüzgârın benimle oyun oynadığıydı ve bu düşünce beni öfkelendirmişti. Diğer yandan belki de rüzgâr benimle oynayacak kadar önemsemiyordu beni, ya da varlığımın farkında bile değildi ki bu da oldukça ürkütücüydü.”</p>

  <p>Bu öyküyü dinlerken sörf yapmanın o kadar da eğlenceli bir şey olmadığını düşünüyordum. Bu düşünce yüzüme de yansımış olacak ki Ecco, “Öyle bakma, Profesör.” dedi. “Herşeye rağmen Salem’deki o gün benim için güzel bir anı oldu. Burada, New York’ta, doğanın varlığını unutmak çok kolay. Barınaklarımız rüzgârdan daha güçlü. Buna karşılık açık denizde yaşanan bir fırtına insana gerçek gücün kimde olduğunu göstermeye yetiyor.”</p>

  <p>Gerçek gücün kimde olduğunu öğrenmeye Ecco kadar meraklı olmadığım için rüzgâr sörfünü denemek gibi bir istek duymadım ve bunu ona da söyledim. Ama Ecco normal koşullarda bu sporun herhangi bir tehlike taşımadığını ve ayrıca çok da zevkli olduğunu ileri sürdü. Pek inanmış olmasam da Ecco ve sörfçü arkadaşı Evangeline Goode ile birlikte Amerika'yı bir uçtan öbür uca geçerek Oregon eyaletinin Portland kentine uçmak ve oradan da ırmağı izleyerek iki yanda da denize kıyısı bulunan Kolombiya koyağına gitmek konusunda yaptığı çağrıyı geri çevirmedim.</p>

  <p>Evangeline yirmili yaşlarının sonlarında bir filozoftu ve Princeton’da “monoton olmayan mantık” gibi adı çok az duyulmuş bir konuda çalışıyordu. Giyim tarzı akademik olmaktan çok bohemdi ve gerek beden yapısı, gerekse yürüyüşü bir balerini çağrıştırıyordu. Uzun uçak yolculuğumuz sırasında yeni aksiyomların devreye sokulması ile bilinen sonuçların yanlışlığının kanıtlanmasına ilişkin mantık problemlerini tartıştık. Ancak Oregon’a varışımız ve Kolombiya koyağına doğru yola çıkışımızı izleyen saatlerde Ecco ile Evangeline rüzgâr durumu, yelkenler ve sörf tahtaları üzerine coşkulu bir konuşmaya daldılar ve benim varlığımı unuttular.</p>

  <p>Bu arada Evangeline’in öyküsü yavaş yavaş biçim alıyordu. Amerikalı bir misyoner doktor ile Mançuryalı bir hemşirenin kızıydı. Ailesi Çin devriminden sonra bu ülkeden ayrılmış ve Amerika’ya gelerek Montana’ya yerleşmişti. Montanalı çocukların çoğu gibi Evangeline de dağlarda ata binerek ve ırmaklardan alabalık avlayarak büyümüştü. Diğer yandan onu diğerlerinden ayıran bir özelliği çevresindeki herkesi şaşırtan akademik başarısıydı. Gerek ulusal, gerekse uluslararası birçok yarışmada birbiri ardına ödüller kazanan genç kıza Stanford, Oxford ve Princeton gibi ülkenin en iyi üniversiteleri burs ve aylık gelir önermişlerdi. Bu üniversitelerin yönetim kurullarının hiç biri Evangeline’in monoton olmayan mantık gibi karanlıkta kalmış bir alanda çalışmak istemesinden rahatsız olmuşa benzemiyordu. Belki de bunun nedeni Evangeline’in bu mantığı yapay zekâ ve kuvantum mekaniğine uygulayan çalışmaları sayesinde karanlığın kısa zamanda dağılacağını bilmeleriydi.</p>

  <p>Koyağa gelişimizin ertesi günü Ecco beni kahvaltı ve onu izleyecek ilk sörf dersim için erkenden uyandırdı. Bu ilk dersin araçları bir sörf tahtası ve bunu bir şamandıraya bağlayan uzun bir ipti. Bir saat boyunca düşüp kalktıktan sonra yorgunluktan kolumu kıpırdatamaz durumda eve döndüm. Bir süre uyuduktan sonra dinlenmiş olarak kalktım ve tam tekrar denemeye hazırlanıyordum ki telefon çaldı.</p>

  <p>“Dr. Ecco’yla mı konuşuyorum? Ben Bay Henderson’un sekreteriyim.” dedi bir ses.</p>

  <p>“Dr. Ecco şu anda çalışıyor.” dedim ve kendi kendime rüzgâr sörfünün profesyonel bir bilmece çözücü için uygun bir uğraş olup olmadığını sordum. Ayrıca bu Bay Henderson’un nerede olduğumuzu nasıl bildiğini de merak etmiştim.</p>

  <p>“Pekala,” dedi telefondaki ses “lütfen kendisine Bay Henderson’un bu akşam ziyaretine geleceğini iletir misiniz.” Ben karşı çıkmaya ya da Ecco’nun görüşünü almam gerektiğini söylemeye fırsat bulamadan telefon kapanmıştı bile. Ecco ile Evangeline eve geldiklerinde Ecco’ya bu konuşmayı anlattım. Ecco sadece gülümsedi ve “Zenginler bizden farklıdır Profesör.” dedi. “Randevu istemek gereğini duymazlar.”</p>

  <p>Bay Henderson evin kapısının önünden geçen dar yola güçlükle sığan büyük ve gösterişli bir arabayla geldi. Arabadan inen uzun boylu ve beyaz saçlı adam bir bakışta kaldığımız evin değerlendirmesini yaptıktan sonra kapıya doğru yürüdü. İçeri girer girmez Ecco’nun yanına giderek konuşmaya başlayan Henderson öyküsünün sonunda şunları söyledi: “Danışmanlarım bu işin altıbuçuk yılda tamamlanabileceğini düşünüyorlar Bay Ecco. Ama bu süre çok uzun. En fazla dört buçuk yılda bitirmeliyiz. Bunun için tüm servetimi harcayabilirim; tabii emekliliğim için yeterli miktarda parayı bir kenara ayırdıktan sonra.”</p>

  <p>Ecco bana dönerek, “Bay Henderson, dostlarım Profesör Scarlet ve Profesör Goode ile tanışmanızı istiyorum.” dedi. Henderson ellerimizi güçlü bir biçimde sıktı ama aklı başka yerdeydi.</p>

  <p>Ecco Evangeline ile bana hitap ederek, “Duyduğunuz gibi,” dedi, “Bay Henderson karbonik olmayan yaşam biçimlerinin incelenmesi için bir araştırma enstitüsünün kurulmasını istiyor. Enstitünün yapımı A, B, C, D, E ve F olarak adlandırabileceğimiz altı aşamada tamamlanacak. Diğer yandan bu aşamaların ayrı ayrı değil, birbiriyle bağlantılı biçimde gerçekleştirilmesi gerekiyor. Şöyle ki--”</p>

  <p>B ve C dörder yıl sürer. A iki yıl sürer ama B tamamlanmadan A’ya başlanamaz. F üç yıl ve D dört yıl sürer, ama F en azından yarı yarıya bitmeden D’nin başlaması olanaksız. E’nin tamamlanması da üç yıl ister ama D yarılanmadan ona da başlanamaz.”</p>

  <p>“Bu durumda en az 6,5 yıl gerekiyor.” dedim ve aralarındaki bağlantıları da göz önüne alarak bu süre içinde başlayacak ve bitecek olan aşamaları belli bir sıralama içinde saydım.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Bu sıralama nedir? (<a href="../Text/eco_27.xhtml#y6" id="s6">Yanıt</a>).</span></p>

  <p>Henderson konuşmasını sürdürdü: “Danışmanlarım beş milyon dolar harcarsam bu aşamaların herhangi birinin öngörülen sürenin yarısında, on milyon dolarla da dörtte birinde tamamlanacağını söylüyorlar. Bu durumda tüm işin dört buçuk yılda tamamlanabilmesi için harcamam gereken en az miktar nedir?”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Siz ne diyorsunuz ve bunu nasıl gerçekleştirirsiniz?</span></p>

  <div>
    <img alt="" src="../Images/main-20.jpg" />

    <p><span style="font-weight:bold;font-style:italic;">Şekil 3</span> Karbonik Olmayan Yaşam Biçimleri Enstitüsü’nün yapımının birbiriyle bağlantılı altı aşamada gerçekleştirilmesi gerekmektedir. D ve F aşamaları ikişer etaplı olarak gösterilmiştir.</p>
  </div>

  <p>Ecco, Bay Henderson’un problemini (üstelik dört buçuk yılı dörde indirerek) kısa sürede çözdü. Daha sonra konuğumuza dönerek, “Beni ne zamandan beri izletiyorsunuz?” diye sordu.</p>

  <p>Beklenileceği gibi Henderson’un yüzü kızarmadı. “Birkaç aydan beri, Bay Ecco.” dedi serinkanlılıkla. “Evden çok az çıkıyorsunuz ama bir sürü insan sizi görmeye geliyor ya da telefonla arıyor. Bu kişilerin bir bölümünü de araştırttım. Terrence olayını nasıl çözdüğünüzü gördüğüm zaman çok etkilendim ama şansınızın yardım etmiş olabileceğini düşündüm. Size başvurmam konusunda beni ikna eden dostum Hank oldu. Yine de bunu bir süre daha erteledim. Sonunda buraya gelişiniz karar vermemi çabuklaştırdı ve sekreterime sizi aramasını söyledim. Sizi izlettirdiğimi nasıl anladınız?”</p>

  <p>“Beni aradığınızı duyunca anladım, zira Oregon’a geleceğimi kimseye söylememiştim. Ayrıca, içeri girdiğinizde, doğru bana yönelmenizden de resmimi görmüş olabileceğinizi düşündüm.”</p>

  <p>“Haklısınız. Bu arada şunu da söyleyeyim ki sizi izleyen sadece ben değilim. Adamlarımın dediğine göre bazı güvenlik kuruluşları da sizinle yakından ilgileniyormuş.”</p>

  <p>Bay Henderson gittikten sonra Ecco’nun duyduklarından tedirgin olduğunu fark ettim. Akşamın geri kalan saatlerinde derin bir düşünceye daldı ve hiçbir konuşmaya katılmadı. Evangeline’in dediğine göre koyaktaki ilk günü hep yorucu geçerdi ve bu yüzden Ecco’nun sessizliğinin tek nedeni Bay Henderson’un söyledikleri olmayabilirdi. Şansımıza tatilimizin geri kalan günlerinde hava ve rüzgâr tam sörfçülerin sevdiği gibi oldu. Koyaktaki haftamız sona erdiğinde Ecco kendini toparlamış görünüyordu. New York’taki evinin kapısına kadar şakalaşarak ve gülüşerek geldik ama anahtarı kilide soktuğu anda Ecco’nun tüm neşesi kaçtı. “Biz yokken eve birisi girmiş.” dedi. “Ben kapıyı hiçbir zaman iki kere kilitlemem.”</p>

  <p>Heyecanla içeri daldık ama görünürde ne bir şey kaybolmuş ne de bir eşyanın yeri değişmişti. Ecco’nun kapıyı dalgınlıkla iki kere kilitlemiş olabileceğini düşündüm. Aklımdan geçeni okumuş gibi, “Yanıldığımı düşünüyorsan şuna bir bak.” dedi. Uzattığı kağıt parçasının üzerinde garip bir mesaj vardı:</p>

  <p><span style="font-weight:bold;">cızidzd jyc mcebbe tmzeoyutrz, iıgdb ad?</span></p>
</body>
</html>
