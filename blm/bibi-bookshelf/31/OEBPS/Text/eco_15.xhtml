<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">2. Çakıltaşları</span></h2>

  <p>New York tek bir yaprağın bile kımıldamadığı o yapış yapış yaz günlerinden birini yaşıyordu. “Kolombiya koyağında rüzgâr şu anda saatte 40 kilometre hızla esiyor ve ben burada, bu saunada oturmak zorundayım.” diye söylendi dostum. “Ne sörf yapabiliyorum, ne de ufukta bir müşteri görünüyor. Acaba bu durumda bir Tlönlü ne yapardı?”</p>

  <p>Jorge Luis Borges’in engin düşgücünün bir ürünü olan Tlön gezegenini sık sık anardı Ecco. Tlön’de canlı ya da cansız varlıkların konumu ve sayısı değişkendir. Düşüncenizi yoğunlaştırarak herhangi bir şeyi çoğaltabilir, yok edebilir ya da başka bir yere gönderebilirsiniz.</p>

  <p>“Bir Tlönlü olsaydım düşüncemi yoğunlaştırarak kendimi Kolombiya koyağına atar mıydım? Sanırım hayır... Bir anda rahatsızlıktan rahata ermek yine aynı biçimde geri dönme olasılığını da birlikte getiriyor. Kaçmayı başarabilmiş olmanın mutluluğu içinde geride bıraktığım bu buhar banyosunu bir an için aklıma getirmem bile kendimi yine burada bulmam için yeterli olurdu.” Ecco kendi kendine söylenirken bir yandan da elindeki bisküviyi isteksizce kemirmekteydi.</p>

  <p>“Psikoloji, matematiğe fizikten daha yakındır.” diye sürdürdü konuşmasını. “Fizikçiler matematiği bir araç olarak kullanırlar -tıpkı bir İngiliz anahtarı ya da tornavida kullanır gibi- ama matematik insanların düşgücünün ürünüdür. Psikoloji de bir bakıma düşgücü ürünlerini inceler.”</p>

  <p>Tam o sırada kapı çalındı. İçeri giren kadının yürüyüşü bile çevresindeki koşulları denetleyebilen birinin özgüvenini yansıtıyordu. Sıcaktan rahatsız oluyorsa bile bunu hiç göstermiyordu.</p>

  <p>“Dr. Ecco hanginiz?” diye sordu.</p>

  <p>“Hizmetinizdeyim, Madam.” dedi Ecco ve kadının rahat görünüşünün altında kalmamak için sırtını dikleştirdi.</p>

  <p>Kaybedecek zamanı olmadığı anlaşılan kadın, “Adım Decker.” dedi. “Avukatım, ve mahkemede sunmam gereken önemli bir davam var. Davaya ilişkin ayrıntılar çok karmaşık olduğu için yargıç her biri ayrı birer rulo halinde şemalar içeren beş tane ayaklı sehpa kullanmama izin verdi.</p>

  <p>“Savunmamı o biçimde sunmalıyım ki her yeni şemayı gösterişimde diğer sehpalar üzerindeki şemalar da konuyla ilgili tüm diğer delil ve savları yansıtsın. Hiçbir şemanın bir kereden fazla gösterilmemesi gerekiyor. Ayrıca, ortaya konacak her sav ya da delil için ayrı bir şemanın bulunmasını istiyorum.</p>

  <p>“Size basit bir örnek vereyim. Diyelim ki A ve B delilleri C savını destekliyor, ve D delili ile C savı E savını güçlendiriyor. Bunları</p>

  <p>D A B C E sırasıyla sunarsam dört sehpa kullanmam gerekecek. C’yi sunarken onun yanı sıra aynı anda A, B ve D’yi de göstermeliyim. Buna karşılık A B C D E sırasını izlersem sadece üç sehpa yeterli olacak. Bir kez C’yi sunduktan sonra üzerlerinde A ve B’nin bulunduğu sehpaları başka amaçlarla da kullanabilirim.”</p>

  <p>“Üniversitede hocaların ders anlatırken tahtayı ne biçimde kullanacakları sorununa benziyor bu.” dedi Ecco. “Çok doğru.” dedi bayan avukat. “Bunu büyükçe bir tahta kullanarak yapmayı denedim ama olmadı.”</p>

  <div>
    <img alt="" src="../Images/main-36.jpg" />

    <p><span style="font-weight:bold;font-style:italic;">Şekil 5</span> Bayan Decker’in mahkeme salonunda sehpalar üzerinde göstereceği deliller ve savlar arasındaki bağlantılar.</p>
  </div>

  <p>Sonra çeşitli delil ve savlar arasındaki bağlantıları şöyle anlattı: A, B ve C, M’yi destekliyor.</p>

  <p>D ve E, N’yi destekliyor.</p>

  <p>G ve H, O’yu destekliyor.</p>

  <p>I ve J, P’yi destekliyor.</p>

  <p>K ve L, Q’yıı destekliyor.</p>

  <p>M ve N, R’yi destekliyor.</p>

  <p>O, P ve Q, S’yi destekliyor.</p>

  <p>F ve S, T’yi destekliyor.</p>

  <p>R ve T, Uyu destekliyor.</p>

  <p>“U’ya kadar tüm delilleri beş sehpa kullanarak sunabilir miyim? Eğer bu olanaklıysa her sehpanın üstünde hangi şema bulunmalı ve ne gibi bir sıra izlemeliyim? Bir delille desteklediğim bir savı ortaya koyduğum sırada diğer sehpaların üzerinde de bununla bağlantılı tüm diğer delilleri göstermem gerektiğini de unutmayın. Her sav ya da delil için ayrı bir şemanın bulunması zorunluğunu da tekrar belirtmek istiyorum.”</p>

  <p>Ecco bir kağıt üzerine bir şeyler yazıp çizmeye koyuldu. Beklerken konuğumuza bisküvi yemesini önerdimse de onun aklı Ecco’daydı. Bir süre sonra dostum yeni bir kağıt alarak yazmasını sürdürdü. Sonunda bayan avukata dönerek, “Evet oluyor.” dedi.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">Ecco’nun sehpalar için bulduğu düzenleme ile delil ve savların sunuluş sırası ne olabilir? (<a href="../Text/eco_27.xhtml#y12">Yanıt</a>).</span></p>

  <h2 id="sigil_toc_id_8"><span style="font-weight:bold;">3. Mimarın Sorunu</span></h2>

  <p>Ecco bilmece çözücü olarak kazandığı başarının büyük bir bölümünü hiçbir özel sınıflandırmaya girmeyen problemleri mantık yolu ile çözme yeteneğine borçludur. Örneğin bugüne dek hiç kimsenin avukatların bir davayı mahkemede sunuş biçiminin matematiğini incelemiş olduğunu sanmıyorum.</p>

  <p>Ecco’nun ünü bir süre sonra diğer birçok alanda olduğu gibi inşaat alanında da insanların ilgisini çekmiş olmalı ki, özellikle 1980’lerde büyük bir otelin bir mühendislik hatası nedeniyle çöküp çok sayıda kişinin ölümüne neden olmasından sonra mimar ve mühendisler Ecco’dan planlarını gözden geçirmesini istemeye başladılar.</p>

  <p>Ecco bu konuda bir kez bana şunları anlatmıştı:</p>

  <p>“Projelerde çelişkiler bulunup bulunmadığına dikkat ediyorum; örneğin bir kiriş tasarımının dikey yükler ve payandalarla bağlantılı olarak gerektirdiği koşulların sütun ya da destek duvarlarının konumunda göz önüne alınmamış olması gibi. Diğer yandan bu gibi çelişkilerin tümünü bulmaya çalışmıyorum. Yeterince uzun zaman ve çaba harcamama karşın hiçbir şey bulamazsam bu durum proje sahiplerini yüreklendiriyor. Herhangi bir hata bulursam diğerlerini aramak onlara düşüyor.”</p>

  <p>“Daha iyisini yapamaz mısın? Örneğin projenin kusursuzluğuna ilişkin bir garanti veremez misin?”</p>

  <p>“Bazı durumlarda evet. Ama uygulamada o denli ayrıntılı bir inceleme çoğu zaman istenen sonucu vermiyor. Gerçek şu ki testler sadece kusurları ortaya çıkarır, kusursuzluğu garantilemez.” Zaman zaman mimarların Ecco’ya doğruluğunun saptanmasını istedikleri planlar yerine proje sahibinden gelen ve nasıl uygulayacaklarını bilmedikleri istekler nedeniyle başvurdukları da oluyordu. Ünlü mimar Emily Hayn da bunlardan biriydi. Bir Güney Kutbu araştırma projesiyle ilgili yapım işlerini üstlenmişti. Sorununu Ecco’ya şöyle açıkladı:</p>

  <p>“Müşterilerimin çoğunun özel istekleri oluyor Dr. Ecco, ama hiç bu denli garip ya da uygulanması olanaksız gibi görünen bir istekle karşılaşmamıştım. Bana verilen talimata göre her biri 6x6 metre boyutlarında 31 oda içeren tek katlı bir yapı isteniyor (Bu arada duvar kalınlıklarını hesaba katmıyorum; kolaylık açısından duvarları sıfır kalınlıkta gibi düşünelim). Odaların on beşinde, birden üçe kadar sayıda kapı olacak. Kapıları köşeler dışında her yere koyabiliriz. Geri kalan on altı odanın her birinde tek kapı bulunması isteniyor. Üç kapılı odalardan birinin bir kapısı aynı zamanda yapının ana giriş kapısı olacak. Herhangi bir odadan diğerine gitmek için en çok sekiz kapıdan geçilmesi gerekiyor. Koridor ya da benzeri ek mekanlar istenmiyor.”</p>

  <p>“Bu durumda tek kapılı odaların hiç birinin diğer bir tek kapılı odaya açılmaması gerekiyor.” dedi Ecco gülerek. ‘Toksa bu odalara girmek ya da çıkmak olanaksız olur.”</p>

  <p>Ecco’nun konuyu hafife alır gibi davranmasından hoşnut kalmadığı anlaşılan konuğumuz kaşlarını çatarak, “O kadarını ben de biliyorum, Dr. Ecco” dedi. “Eğer bu sorunu yarına kadar çözemezsem bu işi alamayacağım. Unutmadan şunu da söyleyeyim: Yapının yaklaşık olarak 50 x 50 metre boyutlarında bir arazi üzerine oturtulması gerekiyor.”</p>

  <p>“Bayan Hayn, sorununuz gerçekten o kadar güç sayılmaz.” diyen Ecco bir kağıda çabucak bir şey çizip kadına verdi. Gördüğüm kadarıyla kağıtta sadece büyük bir H harfi vardı.</p>

  <p>Konuğunun sinirli bir hareket yapması üzerine de, “Ama bu yanıtın özü.” dedi. “Şimdi size planı da çizeceğim.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">Ecco’nun planı nedir? (</span><a href="../Text/eco_27.xhtml#y13">Yanıt</a><span style="font-style:italic;">).</span></p>

  <p>Bayan Hayn, Ecco’nun çizdiği planın istenen özellikleri karşıladığı konusunda ikna olduktan sonra görünür biçimde rahatladı. “Sinirlendiğim için beni bağışlayın Dr. Ecco.” dedi. “Sadece, daha önce danıştığım diğer kişiler gibi sizin de böyle bir planın olanaksız olduğunu düşünerek sorunumu hafife aldığınızı sanmıştım.” “Hiç de değil, Bayan Hayn. Size bu izlenimi verdiğim için gerçekten üzgünüm. Projenizde başarılar diliyorum.”</p>

  <p>Konuğumuzu kapıya kadar geçirdikten sonra bana dönerek gülümseyen Ecco, “Ne sormak istediğini galiba biliyorum Profesör.” dedi.</p>

  <p>“Hiç şaşmam.” dedim. “Sorum şu: Bulduğun çözüm kapılardan olabilecek en az sayıdaki geçişi mi öngörüyor?”</p>

  <p>“Kesinlikle öyle. Problemin epeyce ilginç yanları var. Her şeyden önce herhangi bir odadan diğerine geçmenin sadece bir yolu olduğunu kanıtlamanın oldukça kolay olduğunu söylemeliyim. Çözümün geri kalan bölümü daha karmaşık. Sanırım sıkı bir satranç maçından sonra daha iyi düşünebileceğim. Hazır mısın Profesör?”</p>

  <h2 id="sigil_toc_id_9"><span style="font-weight:bold;">4. Devreleri Denetleyen Devreler</span></h2>

  <p>Zaman zaman bir matematik problemini tartışmak ya da sadece çay içip kitap okumak için önceden haber vermeksizin Ecco’nun evine gittiğim olurdu. Böyle zamanlarda Ecco bana kapıyı açar, eliyle oturmamı işaret ederek çay getirmeye giderdi. Bu sırada hiç konuşmamasının (her ne kadar konukseverliği geleneksel olarak nitelenemezse de) beni görmekten hoşnut kalmadığından değil, günün okumaya ya da düşünmeye ayırdığı saatlerinde zihninin tümüyle bu etkinlikler üzerinde yoğunlaşmasından olduğunu bilirdim. Kapıyı açmak ve çay getirmek gibi işler bu yoğunluğu pek bozmaz; ancak konuşmak doğal olarak düşüncelerin akışını sekteye uğratan bir şeydir.</p>

  <p>Böyle bir günde okumakta olduğum tezden sıkılmıştım. Gördüğüm kadarıyla tezin sahibi kapsamlı ve karmaşık bir teori geliştirmiş ve sonuçta hiçbir şey kanıtlayamamıştı. Ecco’nun tuttuğu not defterlerinden biri, oturduğum koltuğun yanıbaşındaki çalışma masasının üstünde duruyordu. “Matematiğin Estetiği” başlığını taşıyan defteri aldım ve ilk sayfasından başlayarak göz gezdirdim. Ecco’nun yazdıklarında okumakta olduğum tezin ne yazık ki yakınından bile geçemediği bir idealin varlığını duyumsamam uzun sürmedi.</p>

  <p>Bir yerde Ecco şöyle diyordu:</p>

  <p>“Matematik disiplininde teorilerin gerçeklere uyması zorunluğu yoktur; önemli olan içerdikleri inceliklerdir. Diğer yandan teorinin şu ya da bu biçimde uygulanabilirliği yoksa insanlar çok ender olarak bu inceliklerin değerini kavrarlar. Örneğin Galois’i ele alalım. Yaşadığı döneme özgü bazı önemli soruları yanıtlayabilmek amacıyla daha yirmisine gelmeden grup teorisini geliştiren bu matematikçi vardığı sonuçları yayınlama fırsatını bulamadan bir düelloda ölmüştü. Sanki bunu önceden biliyormuş gibi düellodan önceki son gecesini teorisini kağıda dökmekle geçiren Galois’in yazdıklarının arasına sık sık <span style="font-style:italic;">Je n’ai pas de temps</span> (zamanım yok) sözcüklerini sıkıştırmış olduğunu görürüz. Galois’in gruplarının değeri ölümünden ancak çok yıllar sonra anlaşılabilmiştir. Oysa bugün çağdaş matematiği onlarsız düşünmek olanaksızdır.”</p>

  <p>Ecco’nun defterini okumaya dalmıştım ki kapı çaldı. Ecco’nun içeri aldığı lacivert takım elbiseli adam kendisini Lars Pollard olarak tanıttı ve “Görevim elektronik devrelerdeki hataları saptamaya yarayan devreleri yapmaktır.” dedi. “Bir atom reaktöründeki ana kontrol paneli 16 ayrı motora komuta eder. Herhangi bir anda en çok bir motora ‘çalış’ sinyali gitmesi, diğerlerinin ‘dur’ sinyali alması gerekir. Benden istenen iki ya da daha çok sayıda motorun ‘çalış’ sinyali alması durumunda bunu saptayacak bir kontrol devresi yapmak. Böyle bir şey olduğu zaman kontrol devresi tüm motorları durduracak ki bu durumda güvenlik açısından yapılması gereken de budur.”</p>

  <p>Gözleri parlayan Ecco, “Elektronik devre tasarımı benim de boş zamanlarımda uğraşmaktan çok keyif aldığım şeylerden biridir.” dedi. “Anladığım kadarıyla ‘çalış’ yüksek (1), ‘dur’ ise alçak (0) sinyal olarak iletiliyor, değil mi?”</p>

  <p>“Çok doğru.” dedi Pollard. “Ayrıca devrelerin yapımında kullanılmak üzere biri VE, diğeri VEYA olarak adlandırılan iki tür kapı var. Bunların ikisinin de en çok sekiz girdi ve bir çıktı sinyali bulunuyor. Tüm girdilerin 1 olması durumunda VE kapısının çıktı sinyali 1 değerinde (yüksek), aksi takdirde 0 değerinde (alçak) oluyor. VEYA’nın çıktısı ise en az bir girdisinin 1 değerinde olması durumunda 1 (yüksek), aksi takdirde 0 değerinde (alçak) oluyor.</p>

  <p>“Örneğin, A, B, C ve D olarak adlandırabileceğimiz sadece dört sinyalin bulunduğunu varsayarsak, bu durumda A ve B’yi bir VE’ye, A ve C’yi İkinciye, A ve D’yi üçüncüye, B ve C’yi dördüncüye, B ve D’yi beşinciye, C ve D’yi de altıncıya koyabiliriz. Bunların tümünün çıktıları daha sonra büyük bir VEYA kapısına gider. Böylelikle de birden çok ‘çalış’ sinyalinin varlığının saptanması kolaylaşır, zira eğer birden çok sinyal 1 değerinde ise bu durumda VE kapılarından birinin 1 değerinde iki girdisi olur, dolayısıyla da gerek o kapının gerekse VEYA kapısının çıktısı da 1 değerini taşır. 1 değerinde bir çıktı birden çok ‘çalış’ sinyalinin, 0 değerinde bir çıktı ise en çok bir ‘çalış’ sinyalinin varlığını gösterir.</p>

  <p>“Şimdi gelelim sorunumuza: Her olası çiftin karşılaştırılması 140’a yakın VE ve VEYA kapısının bulunmasını gerektiriyor. Buna karşılık biz bunun onda biri kadar, yani 14 tane kapı kullanmak istiyoruz. Ayrıca, motorlara giden sinyallerin her birinin kontrol devresinin en çok yirmi kapısına girdi olmasını istiyoruz.”</p>

  <p>“İyi bir problem!” dedi Ecco. “Düşünmek için bana bir gün verebilir misiniz? Dört girdi problemine başka bir yaklaşım yararlı olabilir.”</p>

  <p>Dr. Pollard ertesi gün tekrar geldiğinde Ecco’yu çatık kaşlarla gazetenin satranç köşesine dalmış durumda buldu.</p>

  <p>“Bu kez siz bile zorlandınız, değil mi Dr. Ecco?” diye sordu Pollard.</p>

  <p>“Beni zorlayan sizin probleminiz değil, sevgili Dr. Pollard.” dedi Ecco. “Tuzak bu denli açıkken beyaz nasıl olur da siyahın piyonunu alır, bunu anlayamıyorum.”</p>

  <p>“O halde benim problemimi çözdünüz.” dedi Pollard, yüzü aydınlanarak.</p>

  <p>“Tek bir şey dışında, evet. Artan kapıyı ne yapacaksınız? Onüç kapı işinizi görüyor zaten.”</p>

  <div><img alt="" src="../Images/main-39.jpg" /></div>

  <p><span style="font-weight:bold;font-style:italic;">Şekil 6</span> Bu devre dört girdi sinyalini etkin biçimde denetler (ama Ecco bunun doğru yaklaşım olmadığını düşünmektedir).</p>

  <div><img alt="" src="../Images/main-40.jpg" /></div>

  <p><span style="font-weight:bold;font-style:italic;">Şekil</span> 7 Dört girdi sinyalini denetlemeye yarayan diğer bir devre, iki ya da daha çok girdi sinyali 1 ise çıktı da 1 olacaktır.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">Pollard’ın probleminin 13 kapılı çözümü nedir? VE ve VEYA kapılarının her birinin ancak sekize kadar girdisi olabileceğini unutmayın (</span><a href="../Text/eco_27.xhtml#y12_1">Yanıt</a><span style="font-style:italic;">).</span></p>

  <p>O sırada elimdeki “Matematiğin Estetiğini fark eden Ecco gülümseyerek “Sanırım bu küçük çözümü Galois bile beğenirdi.” dedi.</p>

  <h2 id="sigil_toc_id_10"><span style="font-weight:bold;font-style:italic;">5</span><span style="font-style:italic;">.</span> <span style="font-weight:bold;">Karakollararası İletişim Sorunu</span></h2>

  <p><span style="font-weight:bold;">Şiddeti sevmeyenlerin güçlü dostlan olmalıdır.</span></p>

  <p><span style="font-weight:bold;font-style:italic;">Ecco’nun "Alaycı Gerçekler” başlıklı not defterinden.</span></p>

  <p>Kapıdan girerken Ecco’nun elinde “İsviçre’nin Savunma Stratejisi” başlığını taşıyan kalın bir kitap bulunduğunu gördüm.</p>

  <p>Şaşırdığımı fark etmiş olacak ki hemen bir açıklama yaptı: “İsviçre ordusundan General Lange biraz sonra burada olacak, Profesör. Biliyorsun, İsviçre yüzlerce yıldır hiçbir savaşa girmemiştir. Bunun nedeni bu ülkenin tüm uluslararası anlaşmazlıklarda daima ve kesinlikle tarafsız kalmış olmasıdır, ama bu hiç de İsviçrelilerin sanıldığı kadar savaşa hazırlıksız olduklarını göstermez.</p>

  <p>“İsviçre’de zorunlu askerlik vardır ve bu süre içinde çok sıkı bir eğitim verilir. Ülkenin en etkili silahı dağlarıdır. Bir söylentiye göre bu dağlarda çok sayıda askerî havaalanı bile yapılmıştır. Askerler dağlarda savaşacak ve yaşamlarını sürdürecek biçimde eğitilirler. Birazdan tanışacak olduğumuz General Lange, İsviçre ordusunun çeşitli birimleri arasındaki iletişimden sorumluymuş.”</p>

  <p>Gerçekten de General birkaç dakika sonra geldi. Dış görünüşünün Ecco’nun değindiği zorlu eğitimi yansıttığını düşünmekten kendimi alamadım. Çok uzun boylu sayılmazdı ama gözle görülür derecede güçlü bir beden yapısına sahipti.</p>

  <p>“İsviçre ordusu tugaylardan oluşur.” diye başladı açıklamasına. “Bu tugayların her biri 16 gözlem karakoluna sahiptir. Bir saldın durumunda bunların her birinin düşmanın hangi karakollara saldırdığını bilmesi gerekir. Saldırıya uğrayan karakol bunu bildiğine göre yapması gereken şey olabildiğince kısa bir sürede bu bilgiyi diğerlerine de iletmektir. Herhangi bir karakolun diğeri ile iletişim kurup durumu bildirmesi bir dakika sürer (Bilgi aktarımının kendisi bundan daha da kısa zaman alır ama bağlantı kurulması ve elektronik karşı-önlemlerin alınması ile birlikte süre bir dakikaya çıkmaktadır). İki karakol arasında iletişim kurulduğu zaman her biri diğerine sahip olduğu tüm bilgileri aktarır. Size sormak istediğim şeye gelince: Her karakolun diğerleri ile kurduğu bağlantıları nasıl düzenlemeliyiz ki her biri diğerlerinin uğradığı saldırıyı olabilecek en kısa zamanda haber alsın?”</p>

  <p>“Bu kolaylıkla dört dakika içinde gerçekleştirilebilir.” dedim ve açıkladım.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Karakollar tüm saldırıları dört dakikada nasıl öğrenebilirler? (</span><a href="../Text/eco_27.xhtml#y14">Yanıt</a><span style="font-style:italic;">).</span></p>

  <p>General açıklamamı aslında bildiği bir şey dinlermiş gibi dinledi ve sonra, “Profesör, biz bu dört dakikayı üçe düşürmek istiyoruz.” dedi. “Bunu savunma noktalarımızın sayısını 10’a indirerek yapabilir miyiz?”</p>

  <p>“Elbette ki hayır.” dedim ve görüşümü bilgi alışverişine dayanan bir açıklamayla savundum.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) İnandırıcı bir açıklama ne olabilir?</span></p>

  <p>“İzlediğiniz yolu anlıyorum, Profesör.” dedi General. “Matematikçilerimizden biri geçenlerde bizi şaşırtan bir teori öne sürdü; şöyle ki, karakolların sayısının 10’a indirilmesi durumunda daha önce 16 karakol arasında dört dakikada kurulan iletişim bu kez beş dakikaya çıkıyor. Sizce bu doğru olabilir mi?”</p>

  <p>Boş gözlerle bakmış olmalıyım ki General beni bırakıp Ecco’ya döndü (Bu arada Ecco’nun renginin hafifçe sararmış olduğunu da eklemeliyim). Tam ağzını açacakken Ecco, “Saat hayli ilerledi General.” dedi. “Sorunuzun yanıtını yemekten sonraya erteleyebilir miyiz? Daha sonra size ya Profesör Scarlet’inkine benzer bir düzenleme önereceğim, ya da matematikçinizin ileri sürdüğü gibi beş dakikanın gerekli olduğunu kanıtlayacağım.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(3) Sizce Ecco’nun çözümü ne olmuş olabilir?</span></p>

  <p>General gittikten sonra Ecco, “Problemin ilginç yanı şu ki,” dedi, “karakolların sayısının azaltılması bazı durumlarda gerçekten de sürenin uzamasına yol açabilir. Bu gibi durumlar için bulabileceğin en basit örnek nedir Profesör?”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(4) Siz de böyle bir örnek bulmaya çalışın.</span></p>

  <h2 id="sigil_toc_id_11"><span style="font-weight:bold;">6. Hassas Dengeler</span></h2>

  <p>“Neden dünyadaki insanların neredeyse tümünün tasarımcı olmak için önüne geçilmez bir istek duyduklarını biliyor musun, Profesör?” diye sordu bir gün Ecco.</p>

  <p>“Acaba bu yoldaki kendi isteğinden yola çıkarak bir genelleme yapıyor olabilir misin?” dedim.</p>

  <p>“Belki haklısındır. Oysa hemen hemen tüm insanlık tarihi boyunca geleneksel ağır işler tasarımdan çok daha büyük önem taşımıştır. Buna karşılık çağımızdaki çok çeşitli kullanım alanlarını düşünecek olursak tasarımın yaşamımızı kolaylaştırdığını ve birçok şeyi olduğundan daha çekici kıldığını yadsıyamayız. Reklamlardan modaya dek çevremizdeki hemen her şey tasarıma dayanmıyor mu?”</p>

  <p>“Ama bunların çoğu aslında ciddiye alınmaması gereken, gelip geçici şeyler.” dedim.</p>

  <p>“Doğru,” dedi Ecco, “ama bir de o gelip geçici şeylere harcanan zamanı ve yaratıcı gücü düşün.”</p>

  <p>“Bu konunun yaptığın işle bir bağlantısı var mı?” diye sordum.</p>

  <p>Ecco bu sorum üzerine gülerek, “Herzamanki gibi pratik düşünüyorsun Profesör.” dedi. “Şöyle söyleyeyim: Tasarım iyi bir şey mi, değil mi, bunu bilemem; ama çok yaygın bir uğraş olduğu açık. Ve yaygın olan her şeyin doğal bir açıklaması bulunur. Biyokimyacıların çoğu yaratıcılık ve buna bağlı tasarım gibi uğraşlara merak sarmanın beyin hücrelerine ilişkin teorilerle açıklanamayacağını ileri sürüyorlar ama ben aynı görüşte değilim. Kanımca yaratıcılık dediğimiz şeyin tohumu ta en baştan beri en küçük sinir hücrelerinde bile bulunuyor.” Bunları söyledikten sonra bir süre sessizliğe gömülen Ecco daha sonra bir not defterine bir şeyler yazmaya daldı. Telefon çaldığı sırada hâlâ yazmaktaydı.</p>

  <p>“Richard!” dedi Ecco, “Nasılsın? Seninle mimarlık okulunda öğrenci olduğun günlerden bu yana görüşmemiştik. Duyduğuma göre mesleğinde bir hayli ilerlemişsin. Nereden mi biliyorum -kaynaklarım var elbette ki... Tabii, tabii, sana seve seve yardımcı olurum.”</p>

  <p>Richard Hackett yarım saat sonra geldi. Otuzlu yaşlarının başında, uzun boylu, gözlüklü bir adamdı. Elinde yapılması tasarlanan bir uzay istasyonunun planları vardı.</p>

  <p>Hackett sorununu şöyle açıkladı: “Bağlantı kenetlerinin ağırlığı konusunda bir güçlük çıktı. Bunlar uzaya taşınacağından olabildiğince hafif olmalarında yarar var. On sekiz üretici firmadan birer grup örnek kenet aldık. Her grupta birbirinin aynı on adet kenet var. Şimdi hangi firmanın kenetlerinin en hafif olduğunu belirlememiz gerekiyor.”</p>

  <p>“Bunu benim yardımım olmadan da yapabilirsiniz herhalde.” dedi Ecco.</p>

  <p>“Normal olarak öyle. Ama kurallara göre bu işi yaparken Ulusal Standartlar Dairesi'nde bulunan sekiz tartıyı kullanmak ve kenetleri karşılaştırmalı olarak tartmak zorundayız. Her tartı bir seferde ancak iki kenet tartabiliyor.”</p>

  <p>“Bu durumda X firmasının bir keneti ile Y firmasınınkini tartının birer kefesine koyacaksınız ve eğer X’in kenefinin bulunduğu kefe diğerinden daha ağır çekerse X’in kenefinin kullanılmayacağı anlaşılacak, öyle mi?” diye sordum.</p>

  <p>“Evet. Yalnız bir sorun var. Standartlar Dairesi tartılarını sadece otuz dakika süreyle kullanabileceğimizi bildirdi. Gerekli hazırlığın yapılması 15 dakika sürüyor. İki farklı kenefin gerektiği gibi dikkatle tartılması ise dört dakikada gerçekleşiyor. Böylece ancak üç çift keneti tartacak zamanımız ve ayrıca her iki tartma işlemi arasında hangi tartıyı hangi kenet çifti için kullanacağımıza karar vermek için birer dakikamız kalıyor. Bunu nasıl yapacağız?”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Bu durumda hangi kenet örneğinin en hafif olduğunu bulmak için tartma işlemini hangi yöntemle gerçekleştirirsiniz? Her örnekten on tane bulunduğunu ve bir seferde sadece iki örneği birbiriyle karşılaştırmalı olarak tartabileceğinizi unutmayın (</span><a href="../Text/eco_27.xhtml#y15" style="text-align: justify; text-indent: 1em;">Yanıt</a><span style="text-align: justify; text-indent: 1em; font-style: italic;">).</span></p>

  <p>Ecco çözümünü kanıtıyla birlikte açıkladıktan sonra Hackett biraz düşündü ve “Peki, aynı süre içinde 18’den daha fazla firmanın ürettiği kenetler de tartılabilir mi?” diye sordu.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Yarım saat içinde en çok kaç imalatçının kenetleri tartılabilir? Yanıtınızı Ecco’nun yaptığı gibi kanıtlayarak açıklamaya çalışın.</span></p>

  <p>Hackett teşekkür ederek ayrılırken Ecco kendisine uzay istasyonu tasarımında başarılar diledi ve “Gelecek kuşaklar seni bir uzay öncüsü olarak saygıyla anacak, Richard.” demeyi de unutmadı.</p>
</body>
</html>
