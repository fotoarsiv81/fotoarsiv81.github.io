<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2>1. Azınlık Kuralları</h2>

  <p><br /></p>

  <p><br /></p>

  <p>Erken oy verin, sık sık oy verin.</p>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;">
        <blockquote style="margin: 0 0 0 40px; border: none; padding: 0px;">
          <p><i>İsimsiz</i>.</p>
        </blockquote>
      </blockquote>
    </blockquote>
  </blockquote>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;">
        <p><br /></p>

        <p><br /></p>
      </blockquote>
    </blockquote>
  </blockquote>

  <p>O Pazar New Yorkluların bile kırk yılda bir hava koşullarına yenilip evden çıkmadıkları güneşli ama dondurucu soğuklukta Şubat günlerinden biriydi. Ecco beni kapıda karşıladı ve yemek masasının üzerinde duran çaydanlığı göstererek, “Çay ister misin?” diye sordu.</p>

  <p>Ben çayları koyarken Ecco birdenbire, “Patagonya Kongresindeki oy skandalına ilişkin haberi okudun mu?” dedi.</p>

  <p>“Şöyle bir baktım.” diye yanıtladım. “Kongre fazla ilgimi çekmiyor.” Bilim adamları, bürokratlar ve işadamlarından oluşan Patagonya Kongresi'nin bir görevi de Birleşmiş Milletlere danışmanlık yapmaktı.</p>

  <p>“Ama sevgili Profesör Scarlet,” dedi Ecco, “bu haber basının mantıksızlığına olağanüstü iyi bir örnek oluşturuyor. Skandal olarak adlandırdılar bu olayı, ama aslında ortada bir skandal yok.”</p>

  <p>“Bunu sana kim söyledi?” diye sordum. Ecco’nun politikacılar arasında kaynaklan bulunduğunu hiç düşünmemiş olduğum için şaşırmıştım.</p>

  <p>“Kimse söylemedi, bu benim kendi tahminim.” dedi. <span style="font-style:italic;">“Times</span> ne diyor, bak. Kongre Başkanlığı için üç aday varmış -Guarez, Swen-son ve Libretti. Seçimden önceki dönemde gerek Guarez gerekse baş düşmanı Swenson, Kongre üyelerinin yüzde kırkından fazlası tarafından destekleniyormuş. Bu durumda Libretti, büyük bir olasılıkla “vizyon” sahibi olmadığı ve biraz safça olduğu yolundaki söylentilerden dolayı, ancak yüzde yirminin altında desteğe sahipmiş. Oysa sonuçta seçimi Libretti kazandı. Dış gözlemciler seçime hile karıştığını düşünüyorlar, Kongre üyeleri ise bu konuyu tartışmaya yanaşmıyor.</p>

  <p>Gazeteler seçimin şikeli olduğu söylentilerini sanki gerçekmiş gibi ele alıyorlar. Oysa ben Patagonya Kongresinin tüzüğünü okudum ve seçimin tümüyle kurallara uygun biçimde yapıldığına inanıyorum. Tüzüğe göre başkanlık seçimi aşamalı olarak yapılır ve her aşamada sadece iki kişi aday olur. Örneğin ilk aşamada Guarez ve Swenson aday olmuşlarsa İkincisinde ilk aşamanın galibi Libretti ile kapışacaktır. Ya da ilk aşamada Swenson ile Libretti aday olmuşsa kazanan kişi ikinci aşamada Guarez’le yarışır. Üçüncü bir olasılıkla da ilk adaylar Libretti ve Guarez olmuş, hangisi kazandıysa ikinci aşamada karşısında Swenson’u bulmuştur. Kısacası seçim sadece ikişer adayın katıldığı iki aşamada yapılıyor.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">Öyküyü okumayı sürdürmeden önce Libretti’nin seçimi hileye başvurmadan nasıl kazanmış olabileceğini tahmin edebilir misiniz?</span></p>

  <p>Ecco sözlerine devam etti: “Tüzük her şeyi değiştiriyor. Guarez ile Swenson arasındaki düşmanlıktan ötürü, seçim hangi sırayla yapılmış olursa olsun Libretti kazanacaktır. Swenson’u destekleyenler Libretti’yi Guarez’e tercih ederler. Guarez’i destekleyenler de yine aynı biçimde Libretti’yi Swenson’a tercih ederler.</p>

  <p>Ecco ile aramızda geçen bu konuşmadan bir kaç gün sonra <span style="font-style:italic;">Times'</span> ın okuyucu mektupları köşesinde K. Arrow imzalı bir mektup yayınlandı. İçeriği aynı gün haber ajanslarında da yer alan mektubun stili bana Ecco’yu çağrıştırmıştı ama bunu kendisine söylediğim zaman sadece “Yok canım, bu tümüyle Arrow’u un işi.” dedi. “Hayır’ında bir evet kokusu alıyor gibiyim.” dedim.</p>

  <p>“Olabilir.” dedi gülümseyerek. “Kenneth Arrow’un <span style="font-style:italic;">Olasılık Teoremi</span> ile sosyal bilimler dünyasını nasıl sarstığını hatırlıyor musun? Teoremin ortaya koyduğu gerçeklerden biri de ikiden fazla adayın katıldığı seçimlerin her zaman çoğunluğun tercihini yansıtmadığıydı.</p>

  <p>“Örneğin Arrow her biriyle tek tek yarışması durumunda diğer adayların tümünü geride bırakabilecek olan bir kişinin (ki böyle kişilere ‘Kondorset’ aday deniyor) diğer bazı seçim sistemlerinde yenilgiye uğrayacağını göstermiştir. A, B ve C olarak adlandıracağımız üç adayın bulunduğunu varsayalım. A aşırı sağ, C aşırı sol kanatları temsil ediyor, B ise ‘ortayolcu’ olsun. Aşamalı sistemde ilk aşamada daha çok oy alan iki aday ikinci aşamada birbirleriyle yarışacaklardır. Patagonya Kongresinde olduğu gibi eğer seçmenler belirgin biçimde kutuplaşmışsa ilk aşamada B elenecektir. Oysa teke tek bir seçimde B diğer iki adaydan hangisiyle yarışırsa yarışsın seçimi kazanacaktı, zira A’nın seçmenleri C’ye, C’nin seçmenleri de A’ya oy vermeyeceklerdi.</p>

  <p>“Patagonya Kongresinin seçim tüzüğü Kondorset adayın (eğer böyle bir aday varsa) kazanmasını sağlayacak biçimde düzenlenmiştir. Tek koşul seçmenlerin her aşamada tercihlerine sadık kalmalarıdır. Basın, seçim tüzüğünün ikiden fazla adayın katıldığı seçim sistemini öngördüğü varsayımına dayanarak Libretti’nin seçimi kaybedeceğine kesin gözü ile bakmıştı.”</p>

  <p>Ecco sözlerini bitirir bitirmez kapının zilini duyduk.</p>

  <p>Patagonya Kongresinin yeni başkanı Antonio Libretti doğrusu hiç de “vizyon sahibi” olmayan bir kişiye benzemiyordu; tam tersine kesin hedefleri ve bunun için sağlam nedenleri bulunan bir insan olduğu izlenimini veriyordu. Bir süre konuştuktan sonra sözlerini şöyle noktaladı:</p>

  <p>“Gördüğünüz gibi, beyler, burada tehlikede olan Amazon havzasının ve belki de tüm dünyanın geleceğidir. Desteklediğim ve Kongre’nin de onaylamasına çalışacağım yasa tasarısı çevrenin zarar görmesi pahasına bölgenin daha fazla geliştirilmesini önleyecek; buna karşılık karşı tarafın getireceği öneriler, yağmur ormanlarının geri dönüşsüz bir biçimde yokolması ile sonuçlanacaktır.” Ecco bu sözleri onaylarcasına başını salladı, ama yanıtı çok da umut verici değildi: “Bay Libretti size tümüyle katılıyorum ve ilkelerinizi destekliyorum, ama sorununuzu çözmek için benim yardımıma gereksinim duyduğunuzu söylemiştiniz; ne yazık ki sizin için yapabileceğim bir şey yok zira ben lobici değilim.”</p>

  <p>“Biliyorum, Dr. Ecco.” dedi Libretti. “Ben sizden lobicilik yapmanızı değil, bir mantık problemini çözmenizi isteyeceğim. Diyelim ki Amazon havzasının geleceğini etkileyecek dört öneri var; bunları A, B, C ve D olarak adlandırabiliriz. Benim desteklediğim öneri C’dir. Diğerleri konusunda da A’yı D’ye ve D’yi B’ye yeğlemekteyim. Patagonya Kongresi 100 kişiden oluşur. Bunların 17’si benimle aynı görüşü paylaşıyor. 32’si A’yı B’ye, B’yi D’ye, ve D’yi C’ye yeğliyor, 34 üye D’yi B’ye, B’yi C’ye, ve C’yi A’ya yeğliyor ve son olarak da 17 kişilik diğer bir grup B’yi A’ya, A’yı C’ye, ve C’yi D’ye yeğliyor.”</p>

  <p>“Kısacası Bay Libretti,” dedi Ecco, “Kongre üyelerinin desteledikleri önerileri sırasıyla şöyle anlatabiliriz:</p>

  <p>17 kişi C, A, D ve B’yi;</p>

  <p>32 kişi A, B, D ve C’yi;</p>

  <p>34 kişi D, B, C ve A’yı;</p>

  <p>17 kişi B, A, C ve D’yi destekliyor.</p>

  <p>İlk grupta sizin gibi düşünen 17 yandaşınız yer alıyor ve bu grup, C’yi A’ya, A’yı D’ye ve D’yi B’ye yeğliyor. Diğer grupların desteklediği öneriler de farklı biçimlerde sıralanıyor.”</p>

  <p>“Evet, doğru.” dedi Libretti. “Gördüğünüz gibi benim seçimim Kongre üyelerinin çoğunluğu tarafından desteklenmiyor. Üstelik benim başkan olarak oy hakkım da yok. Buna karşılık kendi yaranma kullanabileceğimi umduğum bir ayrıcalığa sahibim.</p>

  <p>“Geçerli sisteme göre çeşitli seçenekler arasından hangisinin kazanacağı birbirini izleyen bir dizi oylama sonucu belirlenir ve her turda sadece iki seçenek için oy kullanılır. Örneğin ilk turda A ve B, ikinci turda ise ilk turda kazanan seçenek ile C arasında oylama yapılır ve tek bir seçenek kalana dek bu böylece sürer. Diğer yandan, başkanlık seçimimize ilişkin değerlendirmenizde de belirttiğiniz gibi seçimin yapılış biçimi sonucu etkileyebilmektedir.”</p>

  <p>Bu sözlerin Ecco’yu şaşırttığını gördüm. Gerçekten de başkanlık seçimine ilişkin K. Arrow imzalı değerlendirmenin gerçekte Ecco’nun kaleminden çıkmış olduğunu Libretti nereden anlamıştı?</p>

  <p>“Başkan olarak sahip olduğum ayrıcalık ise,” diye sürdürdü Libretti konuşmasını, “seçeneklerin teke tek oylamaya konmasında izlenecek sırayı belirlemektir.”</p>

  <p>“Ve böylece sonuçta kendi desteklediğiniz önerinin kazanmasını sağlamayı mı umuyorsunuz?” diye sordum. “B’yi destekliyor olsaydınız bir şansınız olabilirdi. Ama C? B ile C arasında yapılacak seçimde B tam 83 oy alacaktır. C’nin bir Kondorset aday olmadığı kesin.”</p>

  <p>Libretti bana dönerek, “Eğer siz ve Dr. Ecco kafa kafaya verirseniz eminim bir çıkar yol bulursunuz.” dedi.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Her üyenin her turda gerçek seçimini yansıtır hiçimde oy verdiğini varsayarsak sizce sona kalan seçeneğin C olmasını sağlayacak bir oylama sırası olabilir mi? Evet diyorsanız bu sıranın ne olduğunu söyleyebilir misiniz? (<a href="../Text/eco_27.xhtml#y1" id="s1">Yanıt</a>).</span></p>

  <p>Ecco, “Bay Libretti, işte yanıtınız.” diyerek Libretti’ye üzerine ikişer seçenekli turların sırasını yazmış olduğu kağıdı uzattı. “Amazon'u kurtarmaya yönelik yasa tasarınızı kabul edildi bilin. Bu sıralamanın işe yarayacağını düşünmemin nedeni ise bir Kondorset adayın bulunmaması ve dolayısıyla da sıralamanın önemsiz olmasıdır.” “Harika!” dedi Libretti. “Tek bir şey daha var: Bunun gibi aşamalı seçimlerde gelenek ilk turdaki seçeneğin başkan tarafından belirlenmesine karşılık ikinci turda oylamaya konacak olan seçeneklerin karşıt grup tarafından seçilmesidir. Bu durumda karşıt grup ilk tercihi B ya da D olan kişilerden oluşacaktır. Sorun şu: Eğer ilk turda ben, ikinci turda karşıt grup seçenekleri belirleyecekse, sonuçta ben ilk iki tercihim olan C ya da A’dan birinin kazanmasını garantileyebilir miyim?”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Eğer oylamaya konacak olan ilk iki öneriyi siz, İkincileri ise karşıtlarınız seçiyorsa C ya da A’nın kazanmasını sağlayabilir misiniz? Daha sonra gelen turlarda sadece ilk iki turun galiplerinin yarışacağını unutmayın. Yanıtınız evetse ilk turda hangi önerilerin oylanması gerektiğini belirtin. Bu durumda ikinci tur için hangi öneriler seçilirse seçilsin C ya da A'nın kazanacağını kanıtlamanız gerekiyor. Eğer bunun gerçekleşmesinin olanaksız olduğunu düşünüyorsanız nedenini belirtin.</span></p>

  <p>Ecco’nun yanıtını dinledikten sonra gülümseyerek, “Herşeye karşın gelenekler iyi şeylerdir.” diyen Libretti bize veda ederek ayrıldı.</p>

  <p>“Eee, Profesör,” dedi Ecco, “sonuç gerçekten yöntemi haklı kılar mı dersiniz? Libretti ve onu destekleyen küçük bir azınlığın kazanmasını sağladık ve böylece aslında demokratik olması gereken bir süreci bozduk. Ama belki de tüm bunların nedeni teke tek seçimi öngören o garip kuraldır.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(3) Uygun bir sıralama yapılacak olursa</span> A, <span style="font-style:italic;">B, C ya da D'den herhangi birinin kazanması sağlanabilir mi? Nasıl?</span></p>

  <p>“Libretti’nin saf olduğunu söyleyenler yanılmış.” dedim. “Hedefine erişmek için her yola başvuracağı görülüyor, buna karşın doğru bir hedef seçtiği de yadsınamaz.”</p>

  <p>“Belki de saflıktan kastedilen başka bir şeydir.” dedi Ecco. “Lib-retti’nin oylama sistemini bir kez daha kendi yararına kullandığını gördükleri zaman insanların ne gibi bir tepki göstereceğini bilemeyiz. Bakarsın Kongre içinde zaten azınlıkta olan yandaşlarını kaybedebilir. Ya da, tam tersine, karşıtları Libretti’nin önüne geçilmez bir güç olduğuna karar verip ona katılabilirler.” Bunları söyledikten sonra bir an durdu ve sonra gülümseyerek, “Keşke politika da matematik kadar kolay anlaşılabilir bir şey olsaydı.” dedi.</p>

  <h2 id="sigil_toc_id_1"><span style="font-weight:bold;">2. Legolardan Bir Kule</span></h2>

  <p>Daha mesleğinin başlangıcında olduğu o ilk yıllarda bile Ecco’nun çok sayıda müşterisi bulunuyordu. Kafamı kurcalayan ama bir süre kendisine soramadığım bazı şeyler vardı. Adını dahi kendisinin koyması gerekecek denli görülmemiş bir meslek olan bilmece çözücülüğe nasıl başlamıştı? İnsanların kendisine başvurmasını nasıl sağlamış, müşterilerini ne yoldan bulmuştu? Bunlar bana yanıtlanması çok güç sorular gibi görünüyordu. Sonunda cesaretimi toplayıp bu soruları kendisine sorduğum zaman bu işlerin de Ecco için sadece çözülmesi gereken bir bilmeceden öte bir şey olmadığını gördüm. Şöyle yanıtlamıştı beni:</p>

  <p>“Serbest meslek sahibi herkes önünde sonunda ya insanların onu birbirlerine tavsiye etmesi ya da yeterli ölçüde üne kavuşması sayesinde müşteri bulabilir, sevgili dostum. Başlangıçta insanların ya bilinmeyenden korkmamaları veya başka seçenekleri olmaması gerekir. İlk koşul genellikle güvensiz ya da ürkek davrananları devre dışı bırakır, buna karşılık ikinci gruba girenleri elde etmek zaten fazla çabayı gerektirmeyecektir. Başka seçeneği olmayan kişiler ne denli uzak görünürse görünsün karşılarına çıkan her olasılığa sarılırlar. İnsanların dinsel inançlarını sömüren şarlatanların başarısı da işte bundan kaynaklanır.</p>

  <p>“Bu nedenle önce dikkatle seçtiğim bazı uluslararası gazetelere ve tanınmış üniversiteler tarafından yayınlanan dergilere kısa bir ilan verdim. Bu işe başladığımdan bu yana ilanı ancak 20-25 kez yayınlatmış bulunuyorum, gerisini fısıltı gazetesi halletti.”</p>

  <p>Ecco bana söz konusu ilanı da gösterdi. İlan şöyleydi:</p>

  <p>Bilmece çözücü hizmetinizde.</p>

  <p>Matematiksel nitelikli gerçek yaşam problemleri çözülür.</p>

  <p>XYZ MacDougal Caddesi, New York.</p>

  <p>“Gerçekten de kısa.” dedim. “Peki, işe yaradı mı bu?”</p>

  <p>“Hem de nasıl. Ama bazı sorunlar çıkmadı değil. Bir derginin yöneticileri bu kadar ‘garip’ bir ilanı yayınlamaya yanaşmadılar. Bir diğerinin editörü matematik bilgimden emin olmak için üniversite diplomamı görmek istedi. Üçüncüsünde ilanım ‘matematiksel nitelikli’ sözcükleri çıkartılmış olarak yayınlandı ve bir anda bunalımlı insanlar kapımda kuyruğa girdi. Biliyor musun, hepsine de bir süre San Gimigniano’da yaşamaları tavsiyesinde bulundum.”</p>

  <p>Ecco’nun ilk müşterilerinden biri ünlü milyarder Hank Alfred olmuştu. Bu öyküyü bana anlatırken eğlendiğini görebiliyordum.</p>

  <p>“Bir Pazar günü öğleden sonraydı. Henüz evime taşınmamıştım ve üniversitenin yurdunda kalıyordum. Bir problemin kanıtıyla uğraşıyordum ki odamın kapısına baston gibi bir şeyle vurulduğunu duydum. Gerçekten de elindeki bastonu asa gibi tutan yaşlı bir adamdı gelen. Adam odama çok kararlı bir biçimde daldı.</p>

  <p>‘Jacob Ecco, adım Hank Alfred.’ dedi elimi sıkarken. ‘Ölmeden önce yaptığım son şey olsa bile bu adı tarihe geçirmek niyetindeyim. Bir kilometre yüksekliğinde bir kule yapmak ve bunu en fazla bir yılda bitirmek istiyorum. Kulede birilerinin yaşayıp yaşamayacak oluşu beni ilgilendirmiyor, önemli olan böyle bir şeyin yapılabilmesi. Çölde dümdüz bir alana, yani uygun araziye ve gerekli teknolojiyle paraya sahibim. Sadece yöntemin bulunması gerekiyor. Eğer bana yardımcı olursan seni zengin bir adam yapabilirim.’ “Bay Alfred’den hoşlanmıştım ve proje eğlenceli olacağa benziyordu. Tek kaygım sonuçta kendimi Ripley’in <span style="font-style:italic;">İster İnan İster İnanmasında</span> bulmaktı. Buna karşılık Bay Alfred bana adımın saklı tutulacağına ilişkin güvence verdi.”</p>

  <p>“ ‘Dinle Ecco,’ dedi, ‘elimde torunumun legoları gibi birbirinin üzerine takılan prefabrik yapı üniteleri var. Bunların her biri 100 metre uzunluğunda ve 100 metre eninde, ama yükseklikleri sadece 1 metre. Üst ve alt yüzeylerinde birbirlerine kenetlenmelerini sağlayan bağlantılar var. Mühendislerim istenirse bunların 10.000 tanesinin üst üste konabileceğini söylüyorlar.</p>

  <div>
    <div><img alt="" src="../Images/main-7.jpg" /></div>
  </div>

  <p><span style="font-weight:bold;font-style:italic;">Şekil 1</span> Milyarder Hank Alfred 1000 bloku üst üste koyarak 1 kilometre yüksekliğinde bir kule yapmak istemektedir.</p>

  <p>Bu bloklar o denli hafif ki özel bir vinç beş bin bloku en alttakinden tutarak kaldırabilir ve beşbinlik diğer bir yığının üzerine koyabilir; sana bu iş için istediğin sayıda vinç verebilirim. Şimdi... bir blokun gerekli bağlantılar yapılarak diğerinin üstüne yerleştirilmesi bir hafta sürüyor. Belli bir sayıdaki bloklardan oluşan bir yığının aynı biçimdeki diğer bir yığının üzerine yerleştirilmesi de bir hafta sürüyor, ama eğer bu iki yığından biri 100 metreden yüksekse bunun için bir hafta daha gerekiyor. Bu iş için hiçbir masraftan kaçınmayacağımı bilmeni istiyorum. Şimdi bana bu işin tamamlanabileceği en kısa süreyi söyleyebilir misin?”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Her türlü olanaktan yararlanarak ve sadece üst üste yerleştirilmemiş durumdaki bloklarla işe başlayarak bir kilometre yüksekliğinde bir kulenin yapımı ne kadar sürede tamamlanabilir? Önerdiğiniz çalışma planını açıklayın (<a href="../Text/eco_27.xhtml#y2" id="s2">Yanıt</a>).</span></p>

  <p>“Bay Alfred’e bu süreyi açıkladığım zaman biraz duraksadı ve ‘Bu oldukça çabuk sayılır.' dedi. Teki, ya 10 kilometre yüksekliğinde bir kule yapmak istersem? Bu ne kadar sürer?' ”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Yine işe sıfırdan başlayarak 10 kilometre yüksekliğinde bir kule yapmak ne kadar sürer?</span></p>

  <p>“Bu soruyu da yanıtladım. Bay Alfred sözünü tuttu ve anıt böyle dev bir yapının olanak verdiği ölçüde sessiz sedasız tamamlandı. Gerek yapım sırasında, gerekse kulenin tamamlanmasını izleyen günler içinde basında konuya ilişkin olarak çıkan haberlerin hiç birinde adım yer almadı.”</p>

  <h2 id="sigil_toc_id_2"><span style="font-weight:bold;">3. Teksayılı Kapılar Problemi</span></h2>

  <p>Kanıtlar sözcüklere dökülmüş satranç oyunlarıdır.</p>

  <p><span style="font-style:italic;">Ecco’nun “Matematiksel Düşünme Biçimine İlişkin Görüşler” başlıklı not defterinden.</span></p>

  <p><span style="font-style:italic;"><br /></span></p>

  <p>Dostluğumuzun ilerlediği ve Ecco’nun ününün giderek yayıldığı yıllarda müşterileri genellikle varlıklı ve biraz egzantrik kişilerdi. Ya da kendileri egzantrik olmasalar bile ataları arasında kesinlikle böyleleri vardı. Bir ilkbahar sabahı Ecco’yu ziyarete gelen kişi bu ikinci gruba giriyordu.</p>

  <p>“Dr. Ecco, benim adım Lawrence Terrence III” dedi kapıdan giren sarışın genç adam. İngilizceyi coğrafi alanı birkaç ünlü okulun çevresindeki toplumsal adacıklarla sınırlanan bir aksanla konuşuyordu. “Çok zenginim, ama bana yardım etmediğiniz takdirde yakında çok yoksul olabilirim. Kentucky’nin benim yaşadığım bölümünde bu bir tür alınyazısıdır.</p>

  <p>“Kısa bir süre önce babamı kaybettim. Ölmeden önce bana içinde hatırı sayılır bir mücevher koleksiyonunun bulunduğu bir sandığı evin altında yaptırmış olduğu iki labirentten birine sakladığını söyledi, ama sandığın hangi labirentin neresinde olduğunu açıklamadı. Tek bildiğim mücevher sandığının bulunduğu odadaki toplam kapı sayının bir teksayı olduğu. Bundan başka hiçbir ipucu yok.”</p>

  <p>“Labirentlerin ikisi de tuzlu su ve balçıkla dolu ve bu yüzden sadece birine bir ekip göndermek bile bana neredeyse bir milyon dolara patlayacak. Dr. Ecco, sandığı hangi labirentte aramam gerektiği konusunda bana yardımcı olabilir misiniz?”</p>

  <p>Biraz şaşırmış görünen Ecco bir süre başını önüne eğerek sessiz kaldı. Tam genç adamın kendisine yeterli bilgi vermemiş olduğunu düşünüyordum ki aniden başını kaldırarak, “Bana şu labirentleri biraz daha anlatın.” dedi. “Odaların birbirine nasıl bağlandığını biliyor musunuz?”</p>

  <p>“İki odayı birbirine bağlayan bildiğiniz türden kapılar var.” dedi genç adam. “Doğrusunu isterseniz ihtiyarın kaçık olduğunu ve aslında ortada mücevher koleksiyonu filan bulunmadığını düşünmeye başladım. Yine de, şimdiye dek bana hiç yalan söylememişti. Babam amatör bir matematikçiydi; ben de matematikle ilgilenmeye çalıştım ama korkarım bu konuda pek yetenekli değilim.”</p>

  <p>“Bay Terrence, labirentlerin kaçar girişi var?” diye sordu Ecco.</p>

  <p>“İlk labirentte iki, İkincisinde üç giriş kapısı var. Babam garip huylan olan bir adamdı Bay Ecco, ama dediğim gibi matematikle uğraşmayı çok severdi.”</p>

  <p>Ecco bana dönerek, “Ne dersiniz, Profesör?” diye sordu. “Eğer Bay Terrence’in babası doğruyu söylüyor idiyse bu labirentlerin sadece birinde teksayıda kapısı olan bir oda var. İkisinden birinde teksayıda kapısı bulunan bir odanın varlığını kesinlikle saptayabilirsek mücevher sandığının bulunduğu odanın bu olması gerekir. Başta biraz şaşırdım, zira yanıtın kuşkuya yer bırakmayacak kadar kesin olduğunu ancak bir matematikçinin bileceğini düşünmüştüm. Ama Bay Terrence’in babasının matematiğe meraklı olduğunu duyduktan sonra emin oldum.”</p>

  <p>Ecco bunları söyledikten sonra genç adama dönerek “Bay Terrence,” dedi, “işte sandığın bulunduğu labirent.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">Tek sayıda kapısı olan oda hangi labirenttedir? Kanıtlayabilir</span> <span style="font-style: italic; text-indent: 1em;">misiniz? (<a href="../Text/eco_27.xhtml#y3" id="s3">Yanıt</a>).</span></p>

  <p>Ecco’nun açıklamasını güçlükle anlayabilen Terrence, “Umarım haklısınızdır.” dedi. “Eğer söylediğiniz doğruysa size sonsuza kadar minnettar kalacağım.”</p>

  <p>Ecco konuğunu uğurlamak üzere yerinden kalkarken gülümsüyordu. Terrence’in arkasından kapıyı kapattıktan sonra bana dönerek alaycı bir gülüşle, “Minnet, duyguların en güvenilmezidir.” dedi.</p>

  <p>En azından bu olayda Ecco’nun alaycı yaklaşımı doğru çıkmadı. Gazetelerde genç Terrence’i ayaklarının dibindeki kapağı açık mücevher sandığı ile gösteren fotoğrafların yayınlanmasından kısa bir süre sonra Terrence’den üzerinde bol sıfırlı bir rakam bulunan bir çekle birlikte aşağıdaki not geldi:</p>

  <p><br /></p>

  <p><span style="font-weight:bold;">Sayın Bay Ecco,</span></p>

  <p><span style="font-weight:bold;">Sizden kuşkulandığım için özür dilerim. Bu çeki minnet duygumun ufak bir belirtisi olarak kabul edebilirsiniz. Atyarışları için Kentucky’ye gelecek olursanız evim size her zaman açıktır.</span></p>

  <p style="text-align: right;"><span style="font-weight:bold;">L.</span></p>

  <h2 id="sigil_toc_id_3"><span style="font-weight:bold;">4. Tenis Koçunun Sorunu</span></h2>

  <p>Olanaklar elverdiğince Ecco’nun yaşam ve düşünce tarzını size yansıtmaya çalıştım. Yaşama ve insanlara bakışını -alaycılığını, ilkelerini, güçlülüğünü ve yakındığı konuları- bilmek onun bilmecelere yaklaşımını anlamak için çok gereklidir. Sanırım her şeyin nedeni onun çeşitli görüşleri (ve bunların sürekliliğini) incelemesiydi.</p>

  <p>Ecco’nun ilginç bulduğum yanlarından biri de problemleri basite indirgeyerek çözme alışkanlığıydı. Bu konuda, “Her zaman bir problemin en basit ya da temel öğesini bulup oradan genel çözüme giderim.” derdi. “Özelden genele ulaşmak çoğunlukla kolaydır. Eğer bunu yapamıyorsam o zaman temel öğenin çözümüne yanlış biçimde yaklaşmış olduğumu anlarım.” Ecco, Koç McGraw’un problemini çözerken de bu ilkeyi uygulamıştı.</p>

  <p>Bir bahar günü, akşam saatlerine doğru birlikte oturmuş, Bach’ın viyolonsel süitlerini dinliyorduk ki kapı çalındı. Gelen kişi güneşten bronzlaşmış teni ve eşofmanının üzerine giydiği montuyla sporcu olduğu izlenimi yaratan genç bir adamdı. Aynı zamanda da oldukça heyecanlı görünüyordu.</p>

  <p>“Dr. Ecco hanginiz?” diye sordu. Ecco beni ve kendisini tanıttıktan sonra genç adam, “Adım Ed McGraw.” dedi. “Olimpiyat tenis takımının çalıştırıcısıyım.”</p>

  <p>“Takımımın en iyi oyuncuları dün bir kazada yaralandılar. Hiç birinin durumu ağır değil ve yakında iyileşecekler, ama İngiltere takımı ile oynanacak maçlar için yedek oyuncular arasında bir seçim yapmam gerekiyor ve bunun için sadece bir günüm var. Şimdiye dek tek bir boş kort bulabildim. Yedek oyuncularıma ikişer ikişer birer saatlik maçlar oynatmak ve bu yoldan sekizinciye kadar en iyiyi, ikinci en iyiyi, üçüncü en iyiyi ve diğerlerini belirlemek istiyorum. Bunun için başvurabileceğim sıradan yöntemlerle en az bir haftada sonuç alabilirim, oysa bu durumda ancak 20 saatim var. Dr. Ecco, acaba bana yardımcı olabilir misiniz?”</p>

  <p>Ecco birkaç dakika düşündükten sonra, “Bay McGraw,” dedi, “oyuncu X’in Y’yi ve Y’nin de Z’yi yenmesi durumunda X’in Z ile oynarsa onu yeneceğini varsayabilir miyiz?”</p>

  <p>“Mutlaka öyle olması gerekmez.” dedi McGraw. “Ama öyle kabul etmeniz gerekiyorsa edebilirsiniz. Ayrıca şunu da belirtmeliyim ki tüm oyuncuların kondisyonu çok iyi ve her biri gerekirse üst üste birkaç maç oynayabilir.”</p>

  <p>“O halde size iyi bir haberim var, Bay McGraw. Her maçın en çok bir saat sürmesi koşuluyla sekiz oyuncunuzu 20 saatten daha kısa bir sürede bile derecelendirebilirsiniz. Şöyle ki--”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Belli bir maçın sonucundan bağımsız olarak kesinlikle işe yarayacak bir çözüm bulunabilir mi? Ecco'nun bulduğu çözüm için gereken süre 17 saatti (<a href="../Text/eco_27.xhtml#y4" id="s4">Yanıt</a>).</span></p>

  <p>Ecco açıklamasının sonunda, “Görüyorsunuz ki Koç McGraw,” dedi, “çözüm, problemi temel öğesine indirgemekten geçiyor. İki oyuncunun söz konusu olması durumunda probleminizi herkes çözebilir. Buradan yola çıkılarak dört oyunculu problemin çözümüne de aynı biçimde varmak olasıdır. Dörder kişilik iki grubun ele alınmasıyla da sekiz oyunculu problemin çözümü elde edilmiş olur.” Koç McGraw’un teşekkür ederek ayrılmasından sonra uzun süren bir satranç oyununa oturduk. Oyunu hızlı bir biçimde açan Ecco’nun sona doğru üst üste hatalar yapmaya başlaması üzerine aklının başka yerde olduğunu fark ettim. Oyun onu mat etmemle bittikten sonra Ecco çalışma masasının başına geçti ve bir kağıt alarak bir şeyler yazmaya başladı. Bir süre sonra bana dönerek, “Biliyor musun Profesör,” dedi, “Koç McGraw birden fazla kort bulabilirse ona önerdiğim yöntem pek işe yaramayacak. Diğer yandan birden fazla kort bulması durumunda önerebileceğim yöntemin de tek kortta geçerliliği yok.”</p>

  <p>Ecco tam bunları söylemişti ki telefon çaldı. Arayan Koç McGraw’du. “Bu saatte sizi rahatsız ettiğim için beni bağışlayın Dr. Ecco.” dedi. “Şu anda öğrendiğime göre bize dört kort verilmiş. Sorun şu ki bu durumda bile önerdiğiniz yöntemin uygulanması on bir saat alıyor. Bundan daha kısa sürede sonuç alabilir miyiz? Bu işi bir an önce bitirmek istiyorum.”</p>

  <p>Bu soruyla karşılaşmaktan hoşnutluk duyduğu yüzünden okunan Ecco, “Bay McGraw,” dedi, “doğrusunu isterseniz ben de telefonunuzu bekliyordum. Şimdi dört kortunuz olduğuna göre oyuncularınızı sadece altı saatte seçebilirsiniz. Önce onları ikişer ikişer ayırın ve her çifti bir kortta oynatın. Bundan sonra her maçı kazanan ve kaybeden oyuncuların ikinci turda kiminle oynayacağını, ya da oynamaya ara vermeleri gerekip gerekmeyeceğini ben size söyleyeceğim.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Dört kort kullanarak altı saatte sonuç alınabilmesini sağlayacak bir yöntem var mıdır? Çözümünüz her oyunu kimin kazandığından bağımsız olmalıdır (Bu oldukça güç bir sorudur).</span></p>

  <p>Açıklamasını dinledikten sonra, “Aslında bu ilk çözümden çok da farklı değil.” dedim Ecco’ya. “Yine oyuncular önce ikişer ikişer, sonra dörder dörder, en sonunda da sekiz kişilik bir grup halinde değerlendiriliyor.”</p>

  <p>“Problemi basite indirgeyerek çözme ilkesi değişmiyor da ondan.” dedi Ecco. “Aslında, çözümün altı saatlik bir süreyi gerektirmesi hoşuma gitmiyor. Bu çözümde sadece iki kortun kullanıldığı iki saatlik bir süre var. Acaba sekiz oyuncu ustalık sırasına göre beş saatte seçilebilir mi?”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(3) Oyuncu sırasının beş saatte belirlenebilmesi sizce olanaklı mı? (Çözülmemiş bir bilmece).</span></p>

  <p>Bu olaydan bir ay sonra Ecco’ya üzerine bir tenis raketinin ve Olimpiyat simgesinin işlenmiş olduğu bir plaket geldi. Bunun üzerine bana dönen Ecco, “Söyle bakalım Profesör,” dedi, “günün birinde genç sporcuların güçlü olmak için yemeleri gereken bir bisküvi ya da ona benzer bir şeyin kutusunun üzerinde resmim olacak mı dersin?”</p>
</body>
</html>
