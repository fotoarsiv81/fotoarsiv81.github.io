<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">1. Kampçılar Problemi</span></h2>

  <p><span style="font-weight:bold;">Gerçeği yalanlarla korumalıyız.</span></p>

  <blockquote style="margin: 0 0 0 40px; border: none; padding: 0px;">
    <blockquote style="margin: 0 0 0 40px; border: none; padding: 0px;">
      <blockquote style="margin: 0 0 0 40px; border: none; padding: 0px;">
        <p><span style="font-weight:bold;font-style:italic;">W. Churchill.</span></p>
      </blockquote>
    </blockquote>
  </blockquote>

  <p><br /></p>

  <p><br /></p>

  <p><br /></p>

  <p>Uzun bir geziye çıkacağınızı dostlarınıza önceden haber vermek bir dostluk göstergesi ise Ecco hiç de iyi bir dost sayılmaz. O sadece gittiğine ilişkin bir not bırakır, döndüğünde de bir telefon açıp geldiğini haber vermekle yetinir.</p>

  <p>Ecco, gezilerinin çoğu için genellikle sonbaharı ve Maine eyaletinin okyanus kıyısı boyunca yer alan, kalabalıktan uzak, sakin yerleri seçer. Tatilde günlerini nasıl geçirdiğini bir kez bana şöyle anlatmıştı: “Hafif şeyler yerim ve uzun yürüyüşler yaparım. Yorulduğum zaman kumlara uzanır dinlenirim. Hava hafif sisli olur ve rüzgâr dudaklarımda tuz tadı bırakır. Martılar sürekli çığlık atarak dolaşırlar. Bütün bunlar beni rahatlatıyor ve düşüncelerimi toplamamı sağlıyor.”</p>

  <p>Ecco böyle bir geziden dönüşünden birkaç gün sonra tüm meslek yaşamı boyunca çözmek zorunda kaldığı en ilginç problemlerden biri ile karşılaşmıştı. Telefon çaldığı sırada satranç oyunumuzun çok heyecanlı bir yerindeydik. Ecco’nun işareti üzerine ben de paraleli açtım. Tanıdık bir ses, “Dr. Ecco, yardımınız gerekiyor,” dedi ve hemen ardından da “durun bir dakika... bir ses duyuyorum... birisi bizi dinliyor.” diye ekledi.</p>

  <p>Ecco gülümsedi. “Evet, General. Merak etmeyin, Profesör Scarlet paralel telefonda.”</p>

  <p>Son zamanlarda Ecco’nun evinin dinlendiğine ilişkin kuşkuları biraz yatışmış gibiydi. Başkan kendisine gözetimin tümüyle kaldırılmış olduğunu açıklamış, buna karşılık Amerika dışına yapacağı gezileri dost ülkelerle kısıtlaması önerisinde bulunmuştu.</p>

  <p>“Ah, elbette! Merhaba Profesör Scarlet.” dedi General. “Sadece dikkatli olmak zorundayız. İki saate kadar ziyaretinize geleceğimi bildirmek istemiştim.”</p>

  <p>“Bekliyoruz.” dedi Ecco.</p>

  <p>General sözlerine, “Önce size bir öykü anlatmak istiyorum.” diye başlayınca Ecco bana bakarak bıyık altından güldü. Askerlerin anlatmak istediklerini çoğu zaman öykülerin içinde gizlemeye meraklı olduklarını fark etmiştik. Bu durumda asıl amaçları ya çok açık olur, ya da tümüyle karanlıkta kalırdı.</p>

  <p>General, “Bay Ecco, bu öyküyü dinlerken görünüşe aldanmamanızı rica ederim.” dedi. “Burada çok önemli olaylar söz konusudur.” “Evet, General.” dedi Ecco. “Lütfen devam edin.”</p>

  <p>“Diyelim ki siz bir kamp yöneticisisiniz, Bay Ecco. Siz ve sekiz kampçınız ormanın içinde yolunuzu kaybetmiş bulunuyorsunuz. Sonunda bir dörtyol ağzına geldiniz. Kamp yerinizin bulunduğunuz noktaya sadece yirmi dakika uzaklıkta olduğunu biliyorsunuz ama hangi yoldan gitmeniz gerektiği konusunda hiçbir fikriniz yok. Bir saat sonra hava kararacak ve orman çok tehlikeli olacak. Bu yüzden hep birlikte aynı yoldan gitmek yerine kampçılarınızı dört gruba ayırıp her birini ayrı bir yoldan göndermeye ve 40 dakika sonra tekrar yolağzında buluşup hangi yolun doğru yol olduğunu bu biçimde saptamaya karar veriyorsunuz (Bu 40 dakika içinde siz kendiniz de aramaya katılabilirsiniz). Ancak bir sorununuz var; kim olduklarını bilmemekle birlikte kampçılarınızdan ikisinin zaman zaman yalan söylediklerinin farkındasınız.</p>

  <div>
    <img alt="" src="../Images/main-30.jpg" />

    <p><span style="font-weight:bold;font-style:italic;">Şekil 4</span> Kampçıların kavşağa vardıktan sonra, bir saat içinde kampı bulmaları gerekmektedir.</p>
  </div>

  <p>Arama gruplarınızı nasıl oluşturacaksınız? 40 dakika sonra yolağzında buluştuğunuz zaman hangi yolu izlerseniz kampa varacağınızı nasıl anlayabileceksiniz? Yalancılar (bunlar her kimse) hangi gruplarda yer alırlarsa alsınlar ve ister yalan, ister doğru söylesinler, siz seçiminizi doğru biçimde yapmak zorundasınız.”</p>

  <p>General öyküsünü bitirdikten sonra Ecco bana dönerek “Profesör, sen ne dersin bu işe?” diye sordu.</p>

  <p>“Kamp yöneticisiyle birlikte dokuz kişilik bir grup ve sadece biri kampa giden dört yol var.” dedim. “Bu durumda yöneticinin <span style="font-style:italic;">de</span> doğru yolu bulma çabalarına katılmasının yararlı olacağını düşünüyorum. Belki üçer kişilik üç gruba ayrılıp yolların üçünün nereye gittiğini araştırmaları ve 20 dakika sonra geri dönmeleri sorunu çözümler.”</p>

  <p>“Diyelim ki bu üç gruptan ikisi yolağzına geri döndüklerinde kendi izledikleri yolların yanlış olduğunu açıkladı, buna karşılık üçüncü gruptaki iki kişi kampı bulduklarını, üçüncü kişi ise bu ikisinin yalan söylediğini ileri sürdü. Bu durumda üçüncü yolun doğru yol olup olmadığını ve izlenmeyen dördüncü yolun kampa gidip gitmediğini anlama olanağı yok. Sorun şu ki yalancılar yalan söylüyor olabilir; ama olmayabilir de.”</p>

  <p>“Haklısın.” dedim. “Ama yine de, yolların sadece üçünü denemek yeterli olabilir.”</p>

  <p>Ecco bunu yanıtlamadı. Bir süre düşündükten sonra, “Profesör,” dedi, “kamp yöneticisinin yalan söylemediğini biliyoruz.” Birkaç dakika sonra da bulduğu çözümü General’e anlattı.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Ecco’nun bu sözünden yola çıkarak problemi çözebilir misiniz? (<a href="../Text/eco_27.xhtml#y11">Yanıt</a>).</span></p>

  <p>General duyduklarından hoşnut kalmışa benziyordu ama soruları daha bitmemişti.</p>

  <p>“Dr. Ecco, bir olasılık da yöneticiyle birlikte dokuz yerine yedi kampçının bulunması. Bu durumda da problemi çözebilir misiniz?” dedi.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Ya bir çözüm önerin ya da yedi kampçı olması durumunda</span></p>

  <p><span style="font-style:italic;">problemin çözülemeyeceğini kanıtlayın.</span></p>

  <p>Birkaç gün sonra General tekrar arayarak problemin daha da güç bir biçime getirilmiş haline çözüm istedi: “Dr. Ecco, bu kez beş yalancının bulunduğunu varsayalım. Bu durumda kampa giden yolu bulmak için toplam kampçı sayısının ne olması gerekir ve bunu nasıl başarırsınız?”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(3) Seçtiğiniz sayının olabilecek en az sayı olduğunu kanıtlayın. Sayınız 20’den küçük olmalıdır.</span></p>

  <p>Ecco, General’in sorusunu yanıtlayıp telefonu kapattıktan sonra koltuğunda geriye yaslanarak konuştu: “Tüm bunlar bana, ortada bir iletişim sorunu varmış izlenimini veriyor. İnsanların zaman zaman yalan söylemesi gibi, vericiler de arada bir arızalanır, ama belki aynı anda iki vericinin birden devre dışı kalmasının uzak bir olasılık olduğunu biliyorlar.”</p>

  <p>“Dürüst kamp yöneticisini nasıl açıklıyorsun?” diye sordum.</p>

  <p>“Evet, onun rolünün ne olduğuna karar vermeliyim.” dedi Ecco, ama bunu düşünmeye fırsat bulamadan General yine aradı.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">“Dr. Ecco, sanırım bu en güç problem: Yöneticinin dışında dört kampçının bulunduğunu ve bunların ikisinin yine zaman zaman yalan söylediğini düşünün. Diğer yandan bu kez 100 dakikalık (yani kesin karar verilmeden önce iki kez gidip gelinecek kadar) bir süre var. Sizce bu problemin çözümü de olanaklı mı?” Siz ne gibi bir çözüm önerirsiniz ?</span></p>

  <p>Ecco bana baktı. “Gerçekten güç gibi görünüyor.” dedim. “Dört kişi söz konusu olduğunda doğru söyleyenlerin yalancılardan daha çok sayıda olması garanti edilemez. Buna karşılık yine de yolların sadece birinin kampa gittiğini biliyoruz ve bu bilgi işimize yarayabilir.”</p>

  <p>“Çok doğru.” dedi Ecco. Bunu öyle bir biçimde söyledi ki bir anda kafasının içindeki tüm çarkların birden dönmeye başladıklarını duyumsadım. “General, biraz düşünüp sizi arayacağız.”</p>

  <p>“Pekala, Dr. Ecco.” dedi General. “Ama lütfen acele edin. Ayrıca, kampçıların bir bölümünü iki kez gidip gelmekten kurtarabilirseniz sevinirim.”</p>

  <p>Ecco hemen masanın başına geçip çalışmaya başladı. Üç dört kez bir şeyler yazıp çizdi ve her seferinde kağıdı buruşturup atarak baştan başladı. Ben de çözümü bulmaya çalışıyordum ama tüm girişimlerim aynı biçimde sonuçsuz kalıyordu. Bir ara Ecco’nun iskemlesinde kaykılıp gözlerini tavana diktiğini gördüm, ama ondan sonrasına dikkat etmedim. Birdenbire odanın sessizliğinde bir kahkaha patladı.</p>

  <p>“Kutlarım, Profesör, yine başardın!” dedi. “Problemi çözebildim ama izlediğim yolu senin -biraz üstü kapalı bir biçimde de olsa-söylemiş olduğun şeye borçluyum. Bu arada General’in de istediği gibi dört kampçının en az üçünün iki kez gidip gelmek zorunda kalmayacağını da eklemeliyim.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(4) İkisinin zaman zaman yalan söylediği bilinen dört kampçının bulunması durumunda problemi nasıl gözersiniz? Dört yolun her birine iki kez gidip gelinmesi ve son bir kez de kampa gittiği saptanan yolun izlenmesine yetecek kadar zamanınız var. Yalancıların istedikleri zaman ve istedikleri biçimde yalan söylediklerini unutmayın. Örneğin bunların biri ilk gidiş-gelişten sonra yalan</span>, <span style="font-style:italic;">İkinciden sonra doğru söylüyor olabilir.</span></p>

  <p>“Bu kez bulduğun çözüm oldukça basit, ayrıca öncekilerden de hayli farklı.” dedim. “Diğer yandan ikinci gidiş-gelişte en çok bir kampçı kullanıyorsun. Üç kampçının yeterli olup olmadığı konusunda doğrusu biraz kuşkuluyum.”</p>

  <p>“İki yalancının aynı yolu izlemeleri durumunda her zaman aynı şeyi söyleyeceklerini bilirsen çözümü sen de bulabilirsin.” dedi Ecco.</p>

  <p>Bugüne dek hâlâ bunu nasıl yapabileceğimi anlamış değilim.</p>
</body>
</html>
