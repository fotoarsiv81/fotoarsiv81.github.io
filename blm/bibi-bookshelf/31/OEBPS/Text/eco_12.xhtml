<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">1. Casuslar ve Tanışıklıklar</span></h2>

  <p>Ecco’nun casusluk örgütlerine ilişkin görüşü bunların içerdiği entrika ve tehlike payının kendisinde uyandırdığı hayranlık, yürüttükleri izleme ve gözleme etkinliklerinden duyduğu korku ve genellikle gizlilik maskesi altında sakladıkları beceriksizliği küçümseme gibi çeşitli duyguların karışımından oluşuyordu. Sörfçülük serüvenimizin sonunda evde bizi bekleyen şifreli mesaj birilerinin Ecco’yu gözetlediği ve izlediği gerçeğini ortaya koymuş ve bu da doğal olarak onu tedirgin etmişti. Bu durumun Ecco’yu çok sarsmış olduğunu görebiliyordum. Meraklı gözlerden uzak tutmaya büyük önem verdiği özel yaşamının özelliği kalmamış, ona istediği ölçüde bağımsızlık sağlayan mesleği sonunda gizli örgütlerin ilgisini çekmişti. Eve dönüşümüzü izleyen günlerde tüm bunların Ecco’da yarattığı gerilim çeşitli biçimlerde kendini göstermeye başlamıştı.</p>

  <p>“Tanıdığım bir savcıya göre kente ne zaman bir patlayıcı madde detonatörü girse polis ya da benzeri diğer bir örgütün bundan haberi oluyor ve hemen ruhsat soruyorlar.” dedi bir gün. “Bir düşün, Profesör. Detonatörün varlığını nasıl biliyorlar? Bunun için ellerinin altında nasıl bir teknoloji olabilir?” Sonra da öfkeyle ekledi: “Bütün bu söylediklerim de kayda geçiyor herhalde!”</p>

  <p>Gizli mikrofonların varlığını saptayan bir dedektör bile satın aldı ama bu da bir işe yaramadı.</p>

  <p>Haberalma örgütlerinden ilk konuğumuz Oregon’dan dönmemizi izleyen ay içinde geldi. Kendisini sadece bir hükümet görevlisi olarak tanıtan bu kişi daha sonra gelişinin nedenini şöyle açıkladı: “Bir casusluk şebekesinin elemanları olduklarından kuşkulandığımız bazı kişiler yakaladık. Güvenlik nedenleriyle bunlara A, B, C, D, E, F ve G diyelim. Yedisinin de sorgusu yapılmış bulunuyor. A diğer altı kişiyi tanıdığını söyledi. B beşini, C dördünü, D üçünü, E ve F ikisini, G ise yalnızca birini tanıyor. Hiç biri tanıdığı kişilerin adlarını vermedi ama en azından bu sayıları biliyoruz. Sayılar konusunda doğruyu söylediklerine inanıyoruz, zira herhangi biri diğerlerinin arasında söylediğinden daha az kişiyi tanıyorsa ilerde gerekli bilgiyi veremediği zaman sorgucularla başının derde gireceğini bilir.</p>

  <p>“Yalan makinelerimizi yanıltmak çoğu insan için olanaksızdır, bu yüzden normalde doğru söylediklerini kabul etmemiz gerekiyor. Sizce bu yedi kişi doğruyu söylüyor olabilir mi?”</p>

  <p>“Önce siz bana teknoloji harikası elektronik aygıtlarınızla evimi dinleyip dinlemediğinizi söyleyin.” dedi Ecco, sertçe.</p>

  <p>“Emin olun Dr. Ecco, öyle bir şey yapmıyoruz. Evinize dinleme aygıtları yerleştirilmiş olduğunu bilsem sizinle bu denli açık konuşur muydum?”</p>

  <p>En azından o an için inanmış gibi görünen Ecco, “O halde size sorunuzun yanıtının olumsuz olduğunu söyleyebilirim.” dedi.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Ecco casus zanlılarının bir bölümünün yalan söylediğini nasıl anladı? (<a href="../Text/eco_27.xhtml#y7" id="s7">Yanıt</a>).</span></p>

  <p>“Biz de öyle düşünüyoruz.” dedi konuğumuz. Diğer yandan demin de belirttiğim gibi yalan makinelerimizi yanıltmak çok güç olduğundan bu yedisinin arasında doğru söylemeyen en çok bir kişi olabilir. Bunu bulmak için hepsini bir kez daha sorgulamakla geçirecek zamanımız olmadığından bu işlemi yalnızca F ile tekrarladık ve doğruyu söylediğinden kuşkumuz kalmadı. Bu bilgilere dayanarak kimin yalan söylediğini anlayabilir misiniz? Ya da en azından kimin kesinlikle doğru söylediğini saptayabilir misiniz?”</p>

  <p>Ecco bir süre düşündükten sonra, “Korkarım hâlâ birkaç kuşkulu kişi kalıyor, ama doğru söylediklerinden emin olabilecekleriniz şunlar-” dedi.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Kimler doğru söylüyor? F’nin doğru söylediğini ve sadece bir yalancının bulunduğunu varsayarak bunu yanıtlayabilir misiniz?</span></p>

  <p>Ecco vardığı sonucu açıkladı. Konuğumuz teşekkür etti ve çıkarken kapının yanındaki küçük masanın üstüne içi para dolu şişkince bir zarf bırakmaya kalktı. Bunu gören Ecco birdenbire, “Paranız sizin olsun bayım.” dedi. “Peşimdeki adamlarınızı çekin yeter.” Bu söz üzerine geri dönen adam kapının eşiğinde durdu ve gülümseyerek, “Dr. Ecco, bizim için çok önemli oldunuz.” dedi. “Ben sizden yardım isteyeceklerin sadece ilkiyim. Günün birinde karşı tarafın da size başvurmaya kalkışacağını düşünerek sizinle birlikte kendi çıkarlarımızı da korumamız gerekiyor.”</p>

  <p>“Buna pek inanmıyorum.” dedi Ecco. “Öyle olsa bile korunmak istemeyebileceğimi hiç düşündünüz mü?”</p>

  <p>‘Yine de kendi çıkarlarımızı korumak zorundayız.” dedi konuğumuz.</p>

  <p>“Ya size daha fazla yardım etmeyi reddedersem?”</p>

  <p>“Bu da bir olasılık Dr. Ecco. Ama sizi iyi tanıdığımızı sanıyoruz. Çözümü güç problemlere karşı koyamayacağınızı biliyoruz ve bizde bu tür çok problem var.”</p>

  <p>“Doğru.” dedi Ecco. “Akademisyenleri de bu yoldan elde ediyorsunuz, değil mi? Amaçlarınızın bir bölümü bizim gibi insanlara ters gelebilir ama problemlerinizin karşı konulmazlığı konusunda haklısınız.”</p>

  <p>“İçiniz rahat etsin, Dr. Ecco. Gözetimimizi en aza indireceğimize emin olabilirsiniz. Kişisel olarak size sonsuz güvenimiz var.” Konuğumuz ikimizin de yüzüne ayrı ayrı baktıktan sonra başka bir şey söylemeden gitti.</p>

  <p>İçeri girdiğimiz zaman Ecco bir kağıda, “Evime dinleme aygıtları yerleştirmediklerine ilişkin sözüne inanıyor musun?” diye yazarak bana uzattı.</p>

  <p>Kimbilir anlamında omzumu silktim ve kağıdı yırtıp attım.</p>

  <h2 id="sigil_toc_id_5"><span style="font-weight:bold;">2. Casuslar ve Çift Yanlı Ajanlar</span></h2>

  <p>Yukarıda anlattığım bu ilk olaydan sonra Ecco daha birçok kez haberalma örgütlerinde çalışan kişiler tarafından ziyaret edildi. Ne yazık ki bunların çoğunu size aktarmaya yetkili değilim. Burada okuyacağınız bu tür diğer olayları da bir ölçüde sansür etmek zorunda kalışımı anlayışla karşılayacağınızı umuyorum.</p>

  <p>Bu türden ziyaretçilerimiz arasında oldukça sık gelip giden birine “Başkan” adını vermiştik. Gerçek adını bize hiçbir zaman söylemeyen Başkan ne zaman bizi telefonla arasa geri planda olası bir dinleme çabasını olanaksız kılmaya yönelik garip sesler duyulurdu.</p>

  <p>Bu nedenle bir gün satranç oyunumuzun ortasında çalan telefonu yanıtlayan Ecco’nun ahizeyi kulağına götürür götürmez, “Selam Paul, nasılsın?” demesi beni hiç şaşırtmamıştı. Ecco haberalma örgütlerinin en sıradan gizlilik önlemleriyle bile dalga geçmekten garip bir zevk alır gibiydi.</p>

  <p>“Çok basit bir tuzak.” dedi Başkan, sinirlendiğini belli etmemeye çalışarak. “Adım Paul olabilir de, olmayabilir de.”</p>

  <p>“Haklısınız, sayın Başkan. Belki bir dahaki sefere köpeğinizin adım söylemeliyim. Bir köpeğiniz var, değil mi? Yoksa bu da mı devlet sırrı?” “Dinleyin Bay Ecco, çok önemli bir ulusal güvenlik sorunuyla karşı karşıya bulunuyoruz, şaka yapmanın sırası değil.” “Bağışlayın, sayın Başkan.” dedi Ecco. “Emrinizdeyim.” “Elimizde iki ajanımızdan gelen raporlar var, ama verdikleri bilgilerden bir anlam çıkaramıyoruz. Ayrıca bu ikisinden biri çift yanlı çalışıyor olabilir. Son günlerde bir adamımız vuruldu ve son nefesinde bu iki ajanın sadece birine güvenebileceğimizi, ama bunun hangisi olduğunu bilmediğini söyledi.”</p>

  <p>“Yarın buraya gelebilirseniz konuyu daha ayrıntılı konuşur ve ne yapabileceğimizi düşünürüz, sayın Başkan.” dedi Ecco.</p>

  <p>Ertesi gün Başkan’ın yüz hatları ne denli sıkıntılı ve gergin olduğunu açıkça gösteriyordu. “Bir adamımız daha vuruldu.” dedi. “Dün sözünü ettiğim iki ajandan birinin bu işte parmağı olduğunu sanıyoruz, ama hangisi?”</p>

  <p>Ecco’nun önce iki ajandan gelen raporları görmek istemesi üzerine Başkan ona çantasından çıkardığı kağıtları verdi. Ecco kenarlarına notlar düşerek raporları okuduktan sonra kendi kendine gülümseyerek bir şeyler yazdı ve bitirdiği zaman da Başkan’a dönerek, “Gördüğüm kadarıyla ajanlarınızın ikisi de matematiksel mantık ustası.” dedi. “Bir sakıncası yoksa bunları Profesör Scarlet’e de gösterebilir miyim?”</p>

  <p>Başkan biraz isteksizce de olsa başını evet anlamında salladı. Ecco Başkana “bilgi cimrisi” derdi; gerçekten de adamın ne türde olursa olsun bilgi vermekten hiç hoşlanmadığı belliydi.</p>

  <p>“Profesör,” dedi Ecco, “W, X, Y ve Z harflerinin her biri doğru ya da yanlış bir beyanı temsil ediyor. Ajanlara da A ve B diyelim.” Bundan sonra Ecco bana ajanların raporlarında neler söylediklerini şöyle anlattı:</p>

  <p>Ajan A raporunda şunları belirtiyordu:</p>

  <p>W, X ve Y’den sadece biri doğrudur.</p>

  <p>X, Y ve Z’den sadece biri doğrudur.</p>

  <p>W ve Z’den sadece biri yanlıştır.</p>

  <p>Ajan B ise şöyle diyordu:</p>

  <p>W, X ve Y’den sadece biri doğrudur.</p>

  <p>X, Y ve Z’den sadece biri doğrudur.</p>

  <p>W, Y ve Z’den sadece biri doğrudur.</p>

  <p>Ecco daha sonra Başkan’a üzerlerine bir şeyler yazdığı iki kağıt parçasını uzatarak “Buyrun sayın Başkan.” dedi. “Bu kağıtların birinde çift taraflı çalışan ajanınızın adını, diğerinde ise dürüst ajanınızın raporunda doğru olduğunu ileri sürdüğü bir ya da daha çok beyanı bulacaksınız.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">Ajanların hangisi doğru, hangisi yalan söylüyor? Hangi beyan(lar) doğrudur? Kanıtlamaya çalışın (<a href="../Text/eco_27.xhtml#y8">Yanıt</a>).</span></p>

  <p>İlk kağıda bakan Başkan’ın yüzü bir anda bembeyaz oldu. “Ama bu adam üniversitedeyken benim oda arkadaşımdı! Onu yıllardır tanırım. Yalan söylediğini bana kanıtlamak zorundasınız, Bay Ecco!” Ecco gülümsedi ve Başkan’a üçüncü bir kağıt parçası verdi. “İşte istediğiniz kanıt, Bay Başkan.” dedi. Sonra da bana dönerek, “Ulusal güvenliğimizin bekçilerinin iyi öğrenim görmüş olduklarını duymak insanı rahatlatıyor, değil mi Profesör?” diye sordu.</p>

  <p>“Bu denli akıllı olmak iyi değildir.” dedi Başkan, kapıdan çıkarken. Yüzünde tehditkâr bir ifade vardı.</p>

  <h2 id="sigil_toc_id_6"><span style="font-weight:bold;">3. Roket Yapımı</span></h2>

  <p>Bay Noholly kırk yaşlarında, dağınık kumral saçlı bir adamdı. Kendisine oldukça dar gelen bir ceket giymiş, kıyafetine uygun olmayan bir kravat takmıştı. Telaşla içeri girdi ve hemen, “Hanginiz</p>

  <p>Dr. Ecco?” diye sordu. Ecco’nun beni ve kendisini tanıtmasından sonra da aynı aceleci tavrını sürdürerek, “Tanıştığımıza sevindim.” dedi. “Dinleyin Doktor, bir sorunumuz var. Hükümetten uzay aracı denetim roketlerinin üretim ve montajı için bir sipariş aldık ve bu amaçla bir fabrika kuruyoruz. Roket yapımı birkaç aşamada tamamlanır. Bu aşamaların gerçekleştirildiği tüm bölümlerin aynı katta yer almasını ve bunların birbirlerine taşıma bantlarıyla bağlanmasını istiyoruz. Diğer fabrikalarımızda karşılaştığımız sorunlar nedeniyle bu bantların birbiri üzerinden geçecek biçimde yerleştirilmemesi gerekiyor, zira bu yanılgıya düştüğümüz takdirde yapmak zorunda kalacağımız köprülerin başımızı ağrıtacağını artık biliyoruz.</p>

  <p>“Çeşitli aşamalarda üretilen ve monte edilen parçaları A, B, C, D, E, F, G, H, I ve J olarak adlandıralım. Bunların arasındaki bağlantıları size şöyle açıklayabilirim:</p>

  <p>“C aşamasında A ve B gereklidir. Bu nedenle A ve B’yi C’ye taşıyacak bir bant bulunmalıdır. Aynı biçimde D için C ve F; E için B ve D; G için E ve A; H için B ve G; I için F ve H; J için I gereklidir. J son aşamadır. Bu bölümden son biçimini almış olarak çıkan roketler yükleme istasyonlarına gider.</p>

  <p>“Doktor, taşıma bantları ayrıca köprüler yapılmasını gerektirmeyecek bir biçimde düzenlenebilir mi? Her parçanın ayrı bir yerde yapılmasını istiyoruz. Örneğin E’lerin bir bölümü bir yerde, diğerleri başka bir yerde yapılmamalıdır.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Noholly’nin istediği şey yapılabilir mi? Evet diyorsanız bunu gösteren bir plan çizin (<a href="../Text/eco_27.xhtml#y9">Yanıt</a>).</span></p>

  <p>Noholly Ecco’nun açıklamasını anladığını göstermek için başını salladı. “Bir sorun daha var, Doktor.” dedi. “D aşamasında roketlerin dış metal kılıfları üretiliyor ve bu kılıflar başka amaçlarla da kullanılabiliyor. Eğer fabrikada hem roket, hem de kılıf üretmek istersek J’nin yanı sıra D’den de yükleme istasyonlarına giden bir banda gereksinim duyacağız. Köprü kullanmadan bu iki bölümü yükleme istasyonlarına nasıl bağlayabiliriz? A, B ve F’den oluşan üç temel parçayı üretmek için birden fazla bölüm kurmak zorunda kalabiliriz, ama temel parça üreten tek bir bölümün yapılması beş milyon dolara mal olduğu için bu sayıyı fazla arttıramayız.”</p>

  <p>“Yükleme istasyonlarından A, B ve F’ye giden bantlar bulunması da gerekiyor mu?” diye sordu Ecco.</p>

  <p>“B için gerekmiyor.” dedi Noholly. “B aşamasında gereken parçalar o denli küçük ki bunları fabrikanın çalışır durumda olmadığı tatil günlerinde de içeri taşıyabilir ve her seferinde bize bir süre yetecek kadar depolayabiliriz. Dolayısıyla yükleme istasyonlarından B bölümüne gelen bir bant olmasa da olur.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Roketlerin dış metal kılıflarının (D bölümü) ve kendilerinin (J bölümü) üretilmesi için, köprü yapılmasını gerektirmeyecek ve temel parça üretim bölümlerinin sayısını olabildiğince düşük tutacak bir çözüm bulabilir misiniz?</span></p>

  <p>Ecco bulduğu çözümü şema biçiminde kağıda dökerek konuğumuza uzattı. Şemayı inceleyen Noholly başını salladı, kravatını gevşeterek ayağa kalktı ve “Benimle bir şey içmeye ne dersiniz?” diye sordu.</p>

  <p>Nasıl olduysa Ecco bu çağrıyı kabul etti, hatta o sırada bir araştırma konusunda görüşmek üzere bir meslektaşını ziyaret etmekte olan Evangeline’i arayarak onu da davet etti. Ecco, Noholly ve Evageline kimin daha çok içebileceği konusunda bir yarış başlattılar ve sonunda Ecco uyuyakaldı, Noholly şarkı söylemeye başladı, Evangeline ise tümüyle ayık durumda bana araştırmasını anlattı.</p>

  <h2 id="sigil_toc_id_7"><span style="font-weight:bold;">4. Açıkdeniz Petrol Platformu</span></h2>

  <p><span style="font-style:italic;">Petrol ve Gaz</span> adlı dergide Ecco’nun Sibirya’daki çalışmalara katkısını öven bir makale yayınlanmıştı (Oysa Ecco’nun makalenin yazarıyla işbirliği yaptığı pek de söylenemezdi). Makaleyi okuyan Ecco’nun ilk tepkisi, “Şimdi de uluslararası petrol spekülatörleri benden ham petrol piyasasındaki gelişmeleri önceden kestirmemi isteyecekler.” diye söylenmek oldu.</p>

  <p>Bunu izleyen birkaç hafta boyunca Ecco kapısını çalanların büyük bir bölümünü geri çevirmeyi başardıysa da çift yönlü bir boru ile donatılmış açıkdeniz petrol platformuyla ilgili bilmecenin çekimine kapılması kaçınılmazdı.</p>

  <p>Laura Austin, merkezi Louisiana’da bulunan bir petrol şirketinin temsilcisiydi. Ecco’ya şirketin sorununu şöyle açıkladı:</p>

  <p>“Dakikada bir varil petrol pompalayacak bir açıkdeniz petrol platformu yapıyoruz. Platform üzerindeki araç gereçler dakikada 0,1 varil tatlısu kullanıyor. 100 varillik bir petrol depomuz ve 10 varillik bir su depomuz var.</p>

  <p>“Kıyı ile platform arasına petrolün ve suyun taşınmasında kullanılacak çift yönlü bir boru döşemek istiyoruz. Petrol ya da suyun yanlış yöne gitmesini engelleyecek filtrelerimiz olduğundan aynı boruyu her ikisi için de kullanabiliriz, ancak sorun şu ki suyu ve petrolü aynı anda iki yönlü olarak pompalayamıyoruz.</p>

  <p>“Petrolün akışının durdurulup boruya suyun verilmesi, son varil petrolün platformu terk etmesi ile ilk varil suyun kıyıdan yola çıkması arasında kalan altı dakika içinde gerçekleştiriliyor. Aynı biçimde suyu kesip borudan petrol akıtmamız için de altı dakika gerekiyor.</p>

  <p>“Sorumuz şu: Bir yandan depoları taşırmamak, diğer yandan platform üzerinde yeterli miktarda su bulundurmak için borunun dakikada kaç varil kapasiteye sahip olması gerekiyor? Ayrıca, petrol ile suyun geliş-gidişi arasındaki dönüşüm hangi sıklıkta olmalıdır?”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Borunun kapasitesi ne olmalıdır? Su ve petrol hangi sıklıkta birbiri ile dönüşümlü olarak akıtılmalıdır? (<a href="../Text/eco_27.xhtml#y10">Yanıt</a>).</span></p>

  <p>“Ben New York’taki kavşakları çok inceledim, Bayan Austin.” dedi Ecco. “Sorduğunuz şey, kavşaklardaki trafik ışıklarının hangi sıklıkta yanıp sönecek biçimde düzenlenmesi gerektiği sorusu ile benzerlik taşıyor. Sanırım yanıtınız da şu--”. Ecco Bayan Austin’e bir kağıt parçası üzerine yazdığı çözümü ve çözümün kısa bir kanıtını uzattı.</p>

  <p>Kağıda göz gezdiren Laura Austin, “Çok teşekkürler, Bay Ecco.” dedi. “Şimdi işin güç bölümüne geliyorum. Borunun kapasitesini dakikada 1,2 varile indirmek istiyoruz. Su ya da petrol depolarından birini biraz daha büyütebiliriz; ama çok fazla değil.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Hangi depo daha büyük yapılmalı ve yeni kapasitesi ne olmalıdır? Bu durumda boru nasıl kullanılmalıdır?</span></p>

  <p>Ecco bu soruyu da yanıtladıktan sonra Bayan Austin, “Bay Ecco, çözümleri olağanüstü kısa bir sürede buluyorsunuz.” dedi. “Yeteneklerinizden yararlanmak isteyebilecek birçok insan tanıyorum. Arzu ederseniz....”</p>

  <p>“Teşekkür ederim, Bayan Austin.” dedi Ecco. “Ama <span style="font-style:italic;">hayır</span>, teşekkür ederim. Profesör Scarlet’in de size söyleyebileceği gibi petrol endüstrisinden gelen çok sayıdaki başvuruyu reddettim. Bunların bazılarında mühendisleriniz benden çok daha iyi çözümler üretebilirdi, diğerlerinde ise falcıya başvurmak daha uygun olurdu.”</p>
</body>
</html>
