<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><span style="font-weight:bold;">Tübitak Baskısı İçin Önsöz</span></h1>

  <div>
    <p>Matematik bilmecelerini çocukluğumdan bu yana hep sevmiş olmama karşılık ancak IBM’de çalışmaya başladıktan sonradır ki bu merakımın işimi sürdürebilmeme yardımcı olacağını fark ettim. Üniversiteyi bitirdikten hemen sonra büyük bir ana bilgisayar için devre tasarımı yapmak üzere işe alınmıştım. Benden istenen devreler arasında, en güç ve benim için en ilginç olanlar, diğerlerinin doğruluğunu saptamaya yarayan devrelerdi. Amaç</p>
  </div>

  <p>kendi kendisini denetleyebilen ve olası bir arızaya kendiliğinden tanı koyabilen bir makine yapmaktı. Böyle bir tasarımın getirdiği sorunlar üzerinde düşünürken elektrik düzeyleri, devre soğutucular ve ısı boşaltımı gibi ayrıntılar arasında kaybolduğumu hissediyordum. Bir süre sonra sorunu, uzman olsun olmasın zekâ sahibi her insana ilke olarak, kolaylıkla anlatabileceğim bir bilmece biçimine sokmaya karar verdim. Bunu yaptıktan sonra da bir arkadaşımla birlikte oturup bilmeceyi çözdüm ve böylece istenen devreleri tasarımlayabildim (Kitabımdaki Devreleri Denetleyen Devreler başlıklı bölüm).</p>

  <p>Bundan birkaç yıl sonraya rastlayan lisansüstü öğrenimimin bir bölümünü oluşturan Michael Rabin’in algoritma devreleri, düşünme kapasitemi zorlamama neden oldu. Bu sırada bazı algoritmaları, temel önermelerinin çoğunu içeren bilmecelere dönüştürmeyi başardım (Legolardan Bir Kule, Tenis Koçunun Sorunu, Roket Yapımı, Hassas Dengeler, Depolar ve Variller başlıklı bölümler). Daha sonra gerekli ayrıntıları da ekleyerek bunları programladım.</p>

  <p>O sıralarda Karen adında genç ve güzel bir ressamla tanışmıştım. Karen’in güç bir problemi (Parti) birkaç dakikada, bir diğerini (Kampçılar) ise birkaç saniyede çözdüğünü gördüğüm zaman bu ilişkinin ömür boyu sürmemesi için bir neden bulunmadığını fark ettim. Bunlar matematik profesörlerini bile daha uzun süre uğraştıran problemlerdi.</p>

  <p>Zekâlarına güvendiğim okurlarınızın bilmecelerimden keyif alacağını ve yararlanacağını umuyor ve bu nedenle de kitabımın TÜBİTAK tarafından yayınlanmasından mutluluk duyuyorum.</p>

  <p>TÜBİTAK baskısı başta Andy Liu ve öğrencileri olmak üzere dikkatli okurlarımın Freeman baskısında yapmamı sağladıkları düzeltmeleri de içermektedir. Yine özgün baskıdan sonra önerileri ile bana yardımcı olan (ve gözlerinden hiçbir şey kaçmayan) diğer okurlarım arasında Aaron Brown, E. Browning, Fred Galvin, Andrew Palfrey ve Arthur Protin bulunmaktadır.</p>

  <p><br /></p>

  <p><br /></p>

  <p>D. Shasha</p>
</body>
</html>
