<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight: bold;">1. Depolar ve Variller</span><br /></h2>

  <p>Ecco yine alaycı bir günündeydi. “Üniversiteler karmaşıklığa bayılır.” dedi. “Ama karmaşıklık yenilik değil, sadece kendine özgülük getirir. İş dünyasını yakından tanıdığımı söyleyemem, ama şu makaleye bir bakar mısın!” Böyle diyerek bir gazete kesiğini önümdeki masanın üzerine koydu.</p>

  <p>Makalenin yazarı şöyle diyordu: “Büyük başarı kazanan <span style="font-style:italic;">Gece Uçuşu</span> adlı özel posta servisini başlatan kişi Green Koleji’nde yazdığı tezde bu konudaki görüşlerini anlatmıştı. Dediğine göre uçaklar St. Louis gibi A.B.D.’nin tam ortasındaki bir kente uçacaklar, koliler burada diğer uçaklara aktarılacak ve ilk uçaklar çıkış noktalarına geri dönerken bu kez o kentlere gidecek kolileri alacaklardı. Profesörü o zaman teze ancak bir C’yi uygun görmüştü. Bugün bu genç işadamı Green Koleji’nde <span style="font-style:italic;">Gece Uçuşu</span> adını verdiği kürsüyü kurmuş bulunuyor.”</p>

  <p>Ecco kesiği tekrar masanın üzerine bırakışımı izledikten sonra, “Akademik standartlar açısından Profesör haklı sayılabilir.” dedi. “Oldukça basit bir buluş, üstelik öğrencinin konuyla ilgili görüşleri de yüzeyselden öteye geçmiyor. Ama yine de iyi bir fikir olduğunu kabul etmelisin.”</p>

  <p>“Profesörler de yanılabilir.” dedim. Ecco sesimdeki burukluğu fark etmiş olacak ki “Ah, özür dilerim Profesör.”dedi. “Belki çok sık görülen bir şey değil bu, ama fazla şaşırtıcı olmadığını da itiraf etmek gerekir, öyle değil mi?”</p>

  <p>Sonra omuzlarını silkip sürdürdü konuşmasını, “Her neyse, konuyu açmamın nedeni birazdan buraya gelecek olan kişinin buna benzer, ama posta kolileri yerine kimyasal maddelerin taşınmasıyla ilgili bir sorununun olması. Sanırım Üniversal Kimya Şirketinden Bay Barin’i seveceksin. Kendisi “gizli taşımacılık” olarak tanımladığı bir işin kurucusu ve yöneticisi olduğunu söyledi. Bunun ne anlama geldiğini doğrusu merak ediyorum.”</p>

  <p>İriyarı ama enerjik görünüşlü bir adam olan Barin kısa bir süre sonra koltuğa gömülmüş, sorununu anlatıyordu. “Ürettiğimiz kimyasal maddeleri saklamaya yarayan sekiz depomuz var.” dedi. “Her depoda, her biri ayrı bir türdeki kimyasal maddeyle dolu sekiz büyük varil bulunuyor. İşi kolaylaştırmak için bu maddelere m1, m2, m3, m4, m5, m6, m7 ve m8 diyelim; depolara da aynı biçimde dl'den d8’e kadar numara verelim. Her kimyasal madde tek başına değil, diğerleriyle birleştiği zaman zehirli olmaktadır. Varilleri o şekilde yerleştirmek istiyoruz ki m1 maddesini içeren tüm variller d1 deposunda, m2 varillerinin tümü d2’de olsun ve diğerlerini de aynı biçimde düzenleyelim.</p>

  <p>“Bu düzeni kurmak için varilleri depodan depoya kamyonlarla taşıyacağız. Her kamyonun bir depoyla diğeri arasında gidip gelmesi bir gün sürüyor ve her seferde ancak dört varil taşınabiliyor. Gerek güvenlik nedeniyle, gerekse bu türde bir taşıma olayını basından olabildiğince saklamak için dikkati çekecek görünümdeki şirket kamyonlarının yerine sıradan bir Mack kamyonu kullanacağız ama bunun daha dengeli olmasını sağlayan sekiz dingili ve güçlendirilmiş bir kasası var.”</p>

  <p>Ecco, “Her şeyin sekiz tane olması ilginç bir rastlantı” dedi, “İyi anladığımdan emin olmak için söylediklerinizi kısaca tekrarlamak istiyorum. Sekiz ayrı türde kimyasal madde ve sekiz ayrı deponuz var. Şu anda her depoda çeşitli türlerdeki kimyasal maddelerden birer varil olmak üzere toplam sekiz varil bulunuyor. Siz bunun yerine depoların her birinde aynı türde kimyasal madde içeren sekiz varil bulundurmak istiyorsunuz. Taşıma için kullanacağınız kamyon 24 saat içinde iki depo arasında sadece bir kez gidip gelebiliyor ve dört gidişte, dört de dönüşte olmak üzere toplam sekiz varil taşıyabiliyor.”</p>

  <p>“Evet, Bay Ecco. Bu iş için sadece bir kamyon kullanmayı seçişimiz de yine güvenlik nedenlerinden ve dikkati çekmekten kaçınmak isteğimizden kaynaklanıyor. Bu durumda işi en kısa sürede bitirmeye yarayacak yöntem nedir ve ayrıca mümkün olan en kısa süre ne kadardır?”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Sizce Ecco bu soruyu nasıl yanıtladı? (</span><a href="../Text/eco_27.xhtml#y16">Yanıt</a><span style="font-style:italic;">).</span></p>

  <p>Bay Barin, Ecco’nun verdiği süreden pek hoşnut kalmamıştı. “Bu bizim için biraz fazla uzun, Dr. Ecco.” dedi. “Korkarım bu süre içinde basın kokuyu alacaktır. Bir başka seçenek de şöyle olabilir: Birden fazla kamyon kiralayabiliriz, ama günde ancak bir kamyonun belli bir depoya uğraması koşuluyla; yani iki depo arasında günde sadece bir değiştokuş yapılacak.”</p>

  <p>“Bu durumda işi üç günde tamamlayabilirsiniz.” dedi Ecco. “İzleyeceğiniz yönteme gelince--”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Bir yöntem anlatın.</span></p>

  <p>“Bundan daha kısa bir süre veremeyeceğinize emin misiniz, Dr. Ecco?” diye sordu konuğumuz.</p>

  <p>“Eminim Bay Barin. Eğer günde bir kez değiştokuş yapılacaksa olabilecek en kısa süre üç gündür.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(3) İşin gerçekten üç günden daha kısa bir sürede yapılamayacağını kanıtlayın.</span></p>

  <h2 id="sigil_toc_id_12"><span style="font-weight:bold;font-style:italic;">2</span><span style="font-style:italic;">.</span> <span style="font-weight:bold;">Parti</span></h2>

  <p>“Bugünlerde postacının bir telgraf getirmesi artık ilginç bir olay haline geldi.” dedi Ecco, elindeki zarfın kenarını yırtarken. Mesajı okuduktan sonra da, “İçeriği daha da ilginç. Şunu oku da ne düşündüğünü bana söyle Profesör.” diye ekledi.</p>

  <p>Telgrafta şunlar yazılıydı: DR ECCO BİLMECE İÇİN YARDIMINIZI İSTİYORUM STOP YUNAN MİTOLOJİSİYLE İLGİLİ OLABİLİR STOP YARIN ÖĞLEDEN SONRA ZİYARETİNİZE GELECEĞİM STOP.</p>

  <p>Ecco’nun kitaplığında bir rafı boydan boya dolduran kalın ciltleri işaret ederek, “Yunan mitolojisi konusunda bir tür uzman sayılabilirsin.” dedim.</p>

  <p>“Sadece amatörce.” dedi Ecco, alçakgönüllülükle, “Ama anladığım kadarıyla telgrafı gönderen kişiden daha çok bilgim olabilir bu konuda. Sanırım konuğumuz da geldi.”</p>

  <p>Kapıdaki genç adam yakası açık gömleği ve güneş yanığı teniyle oldukça atletik bir görünümdeydi. Kendisini tanıttıktan sonra onu buraya getiren sorunu şöyle anlattı:</p>

  <p>“Sevdiğim kız üniversitenin Yunan Edebiyatı bölümünü bitirmiş.” dedi. “Benden araştırmalarından esinlenerek bulduğu bir bilmeceyi çözmemi istiyor. Üç soruya yanıt verebilirsem benimle evlenmeyi kabul edeceğini söyledi. Soruları duymak ister misiniz?” “Elbette.” dedi Ecco. “Lütfen devam edin.”</p>

  <p>“Bir evde parti veriliyor. Bir kişi dışında herkes diğer konuklardan üçüyle tokalaşmış. Bu kişi sadece bir kişiyle tokalaşmış. Şimdi sorulara geçiyorum:</p>

  <p>1. Tüm konukların sayısı en az kaçtır?</p>

  <p>2. Partide 21 kişi olabilir mi?</p>

  <p>3. Partideki konukların sayısını bulmaya yarayan genel bir kural var mı?</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">Yukarıdaki sorulan yanıtlayabilir misiniz? (</span><a href="../Text/eco_27.xhtml#y17">Yanıtlar</a><span style="font-style:italic;">).</span></p>

  <p>Bilmeceyi çözmek Ecco’nun neredeyse bir gününü aldı. Yanıtları vermek üzere çağırdığı genç adamı içeri aldıktan sonra söze şöyle başladı: “Burada unutulmaması gereken şey tokalaşmanın iki kişi arasında gerçekleşen bir eylem olmasıdır. Eğer Bay X Bayan Y’nin elini sıkıyorsa Bayan Y de Bay X’in elini sıkıyor demektir.”</p>

  <p>Daha sonra konuğumuz yanıtları not etti, Ecco’ya bir çek yazdı ve evden ayrıldı.</p>

  <p>Genç adamın arkasından kapıyı kapatan Ecco bana dönerek “Kız neden adama bilmecenin kaynağı konusunda yalan söylemiş olabilir?” diye sordu. “Sorular her ne kadar güçse de Yunan mitolojisiyle bağlantılı gibi görünmediler bana.”</p>

  <p>Bir süre düşünceye dalan Ecco ansızın “Ah, elbette!” diye bağırdı. “Delphi’deki kahin sık sık yanıtı bulunmayan sorular sorardı. Amacı soruya muhatap olan kişinin düşünmesini sağlamak yoluyla ona yardımcı olmaktı. Şimdi anlıyorum. Kız genç dostumuzun soruları yanıtlamakta başarısız kalmasını ve bu çabası sırasında aslında kıza layık olmadığının farkına varmasını istiyordu. Soruların mitolojik bilmecelerle bağlantısı buydu. Sanırım bu kez yanlış bir iş yaptım, değil mi Profesör?”</p>

  <p>“En azından kıza bir ders olur bu.” diye yanıtladım. “Son üç bin yıl içinde çok şeyin değişmiş olduğunu bilmeliydi. Eski Yunanistan’da profesyonel bilmece çözücüler yoktu.”</p>

  <h2 id="sigil_toc_id_13"><span style="font-weight:bold;">3. Şifre Çözme Problemi</span></h2>

  <p>Ecco’nun müşterilerinin büyük bir bölümü egzantrik zenginler, mimarlar, hukukçular ve casuslardan oluşuyordu. Pırıl pırıl bir Mayıs günü bir define avcısı da listeye eklendi.</p>

  <p>“Genç bir adam arayıp benden yardım istedi.” dedi Ecco beni içeri alırken. “Anlattığına göre posta kanalıyla sipariş alan <span style="font-style:italic;">Zenginlik Mutluluktur</span> adlı büyük bir mağazanın düzenlediği bir define avına katılıyormuş. Mağazanın bu konuda dağıttığı açıklayıcı broşürlerden biri var elimde. Definenin ne olduğunu tam olarak söylemiyorlar, sadece katılanlardan onlara güvenmelerini istiyorlar ve 'Başarılı oluşumuz bir rastlantı değildir. Biz ne yaptığımızı biliyoruz’ diyorlar.”</p>

  <p>“Olabilir,” dedim, “ama her ne yapıyorlarsa bunun define avcılarına bir yararı olacak mı acaba?”</p>

  <p>“Doğru soru!” dedi Ecco. “İnsan doğasını iyi tanıdığını biliyordum.”</p>

  <p>Ecco’nun yeni müşterisinin üzerinde kot ceket, spor gömlek ve eski ama temiz ve ütülü bir pantalon vardı. Kendisini Jack Hanson olarak tanıttı ve “Umarım bana yardımcı olabilirsiniz.” diyerek söze başladı. “Define avında ipucunu ilk olarak ben buldum. Hiç akla gelmeyecek bir semtteki bir arka sokaktaydı. Elimden geldiğince dikkatle kopya ettim, ama hiçbir anlam çıkaramıyorum. Acaba siz anlayabilir misiniz? Defineyi bulmayı çok istiyorum zira sevgilimin para düşkünü babasının gözüne ancak bu yolla girebilirim.”</p>

  <p>Genç adam böyle diyerek Ecco’ya bir kağıt parçası uzattı. Kağıtta şunlar yazılıydı:</p>

  <p>dlkleğpfü flmltu fllğ cböl öıbjl ğünlepğ apeypkübüb sıbpjp mlylb sçkzpa</p>

  <p>dpbnpepfübp süğ. ceğlölyü ğpzpfycmh pzzüf lölfubl opiüe. aliv jpzypbzü</p>

  <p>ğpybpjü mhz. fcb üdhnh ğpybpbüb mljelşuböl.</p>

  <p>Tepkisini görmek için Ecco’ya baktım. Belki de bu şifre son zamanlarda aldığı imzasız mektuplarda kullanılanlarla aynıydı.</p>

  <p>“Bu mesaj şifreyi çözmeni kolaylaştıracak kadar uzun gibi görünüyor.” dedim.</p>

  <p>Ecco bir süre şifreli mesajı inceledikten sonra “İlk aranması gereken şey mesajın her harfinin açık metindeki bir harfe karşılık geldiği bir şifreleme yönteminin kullanılıp kullanılmadığı.” dedi. “Bu tür şifreler yapması ve çözmesi en kolay olanlardır. Bu yöntemde açık metindeki sözcükler ile şifreli metindekiler harf sayısı bakımından birbirini tutar.”</p>

  <p>Sabırsız bir tip olduğu anlaşılan Hanson sürekli biçimde odayı arşınlıyor, çeşitli kitapları eline alıp hiç bakmadan tekrar yerine koyuyor ve bu arada durmadan oflayıp pufluyordu. Sonunda birkaç gecedir uykusuz olduğunu, ertesi sabah geri gelmek üzere gidip bir süre dinlenmek istediğini söyledi.</p>

  <p>“Yarın sabah 11 gibi gelin.” dedi Ecco, ikimize birden. “O zamana kadar şifreyi çözmüş olacağımı umuyorum.”</p>

  <p>Tam ll’de Ecco’nun kapısını çaldım. Genç adam benden önce gelmiş, oturuyordu.</p>

  <p>“Bay Hanson, yükseklik korkusu olan birine benzemiyorsunuz, umarım haklıyımdır.” dedi Ecco, ve şifresi çözülmüş mesajı müşterisine uzattı. “Bir iki güne kadar tekrar görüşeceğiz.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Mesajın açık biçimi nedir? (</span><a href="../Text/eco_27.xhtml#y18">Yanıt</a><span style="font-style:italic;">).</span></p>

  <p>“Bu şifreyle senin aldığın mesajlarda kullanılan şifre arasında bir benzerlik var mı?” diye sordum.</p>

  <p>“Ne yazık ki hayır.” dedi Ecco. “Denedim ama olmuyor. Hanson’un şifresinden define avını düzenleyenlerin sadece biraz eğlenmek istedikleri anlaşılıyor.”</p>

  <p>Ecco’nun tahmin etmiş olduğu gibi Hanson ertesi gün tekrar geldi. Bu kez ilkinden çok daha kısa bir mesaj getirmişti:</p>

  <p>müe üma lz.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) İkinci mesajda ne deniyor?</span></p>

  <p>Ecco bu mesajın açık biçimini yazdığı kağıdı Hanson’a uzatırken gülmesini tutmaya çalışıyordu. Genç adamın bu işe çok kızacağını tahmin etmişti.</p>

  <p>Bir süre Ecco’nun verdiği kağıda baka kalan Hanson kendine gelince öfkeyle ağzına geleni söylemeye başladı. Hanson’un kullandığı sözcükler arasında “üçkağıtçılar” ve “ahlaksız herifler” gibilerinin en hafifleri olduğunu söylemeliyim. Bu arada yine odayı arşınlama krizi tutmuştu. Ecco müşterisini yatıştırmaya çalışarak, “Çok üzgünüm Bay Hanson,” dedi, “ama belki define avını düzenleyenlerin bir bildiği vardır.”</p>

  <h2 id="sigil_toc_id_14"><span style="font-weight:bold;">4. Kod Bulma Problemi</span></h2>

  <p>“Mors alfabesiyle aran nasıl, Profesör?” diye sordu bir gün Ecco. “Çok iyi sayılmaz.” dedim. “Bir kez dakikada beş sözcüğe kadar çıktım ama daha fazlası için çaba harcamış olduğumu pek söyleyemem.”</p>

  <p>“Ben de öyle.” dedi Ecco. “Ciddi biçimde uğraşmam için çatıya bir telsiz anteni koymam gerekiyordu ama apartmanın zaten antenden geçilmez durumdaki çatısına bir tane de benim eklemem ev sahibimle aramı açabilirdi. Buna karşılık Samuel B. Morse’un yaşamı ve buluşlarına ilişkin epeyce kitap okudum. Biliyor musun, oldukça yetenekli bir ressammış Morse. Ayrıca Amerikan Devrimi’nden hemen sonra İngiltere’nin tarafını tutacak kadar da kendine özgü görüşlere sahipmiş. Doğal olarak bunların yanı sıra Mors alfabesini ve telgrafı kendisine borçlu olduğumuzu da unutmamalıyız. Mors alfabesinin başlangıçtaki amacı hükümetlerin gizli mesajlarını bu yolla gönderebilmeleriymiş ama daha sonra dünya çapında bir iletişim aracı olmuş. Şu sırada buraya gelmek üzere olan müşterimin kimliği yönünden Morse’un asıl amacına daha yakın bir öneriyle karşılaşacağımı sanıyorum.”</p>

  <p>Yeni müşteri bu konuşmadan birkaç dakika sonra geldi. Füme rengi takım elbise, beyaz gömlek ve bordo kravat ne denli şık duruyorsa o denli de giyenin tutuculuğunu gösteriyordu.</p>

  <p>Benim varlığımdan rahatsız olmuşa benzeyen konuk “Sizinle yalnız konuşmayı tercih ederim, Bay Ecco.” dedi. “Telefonda değindiğim konu oldukça hassastır da.”</p>

  <p>“Buna gerek yok.” dedi Ecco. “Profesör de en az benim kadar iyi bir yurttaştır. Zaten telefon konuşmamızda da belirttiğiniz gibi bana o yedi sözcüğü açık olarak vermeyeceğinize göre güvenlik açısından ortada bir sakınca olmaması gerekir, öyle değil mi?”</p>

  <p>“Haklısınız,” dedi Ecco’nun müşterisi, “sanırım düşünmeden konuştum. Şimdi gelelim konumuza. A, B, C, D, E, F ve G olarak adlandırabileceğimiz yedi şifre sözcüğümüz var. Bunların her biri değişik sıklıklarla kullanılıyor, şöyle ki A ortalama olarak 100 sözcükte 10 kez, B 100’de 20, C 100’de 9, D 100’de 31, E 100’de 7, F 100’de 4 ve G 100’de 19 kez yineleniyor. Tüm mesajlarımız Mors alfabesinde olduğu gibi noktalar ve çizgilerle gönderiliyor ama biz harf aralarında boşluklar bulunan Mors alfabesinden farklı olarak mesajımızı aralıksız biçimde düzenlemek istiyoruz. Bu yolla hem mesaj yerine daha çabuk ulaşabilecek, hem de düşman tarafından çözülmesi daha güç olacak.</p>

  <p>“Olası bir mekanik arızaya karşı önlem olarak şifre sözcüklerimiz makinenin yanı sıra elle de gönderilecek ve alınacak. Bu konuda eğitilmiş kişiler saniyede iki nokta gönderebilirler; bu süre bir sonraki nokta ya da çizgiden önceki duraklamayı da kapsamaktadır. Çizgiler daha yavaş gönderilebildiğinden bir saniyeye ancak bir çizgi sığmaktadır.</p>

  <p>“Size başvuruşumuzun nedeni, 100 şifreli sözcükten oluşan ortalama mesajın gönderilmesinin 190 saniyeden fazla sürmemesini sağlayacak ve kuşkuya yer bırakmayacak bir kod bulmamız için yardımınızı istemektir.”</p>

  <p>“Kuşkudan ne kastediyorsunuz?” diye sordum. Sorumun yanıtını Ecco verdi:</p>

  <p>“E’nin kodunun nokta ve F’ninkinin nokta nokta olduğunu varsayarsak bu durumda birbirini izleyen iki nokta hem iki E, hem de bir F olabilir.”</p>

  <p>Başımı salladım. Demek ki noktalar ve çizgilerden oluşan sözcüklerin birbirinden kesinlikle ayırdedilebilir olması gerekiyordu.</p>

  <p>Ecco’nun hâlâ adını bilmediğim müşterisi konuşmasını sürdürdü:</p>

  <p>“Biz bir kod bulduk, ama amacımıza tam olarak hizmet etmiyor. Doğruyu söylemek gerekirse bunun olanaksız olduğunu düşünmeye başladım. İzninizle açıklamak istiyorum. En sık kullanılan D sözcüğünün en kısa olmasını istediğimiz için bunu tek bir noktayla temsil ettik. Bu da geri kalan altı sözcüğün tümünün çizgiyle başlamasını gerektiriyor; aksi takdirde nokta D sözcüğü olabildiği gibi diğer bir sözcüğün başlangıcı da olabilir. Kısalık bakımından ikinci sırayı çizgi-nokta ile gösterdiğimiz B sözcüğüne verdik. Bu biçimde sürdürerek G’yi çizgi-çizgi-nokta; A’yı çizgi-çizgi-çizgi-nokta; C’yi çizgi-çizgi-çizgi-çizgi-nokta, E’yi çizgi-çizgi-çizgi-çizgi-çizgi-nokta ve F’yi çizgi-çizgi-çizgi-çizgi-çizgi-çizgi-nokta yaptık. 100 şifre sözcüğünün gönderildiğini varsayarsak D’ler için 31 x 0,5 saniye, B’ler için 20 x 1,5 saniye gerekir ve böylece sürer. Bunun hesabını da şöyle yapabiliriz: (31 x 0,5) + (20 x 1,5) + (19 x 2,5) + (10 x 3,5) + (9 x 4,5) + (7 x 5,5) + (4 x 6,5) = 233 saniye. Oysa biraz önce de belirttiğim gibi biz 100 şifre sözcüğünü en çok 190 saniyede göndermeyi amaçlıyoruz.”</p>

  <p>Ecco tüm bu konuşmalar sırasında ayakta durmayı sürdüren konuğumuza, “Lütfen oturun,” dedikten sonra şöyle konuştu: “D’nin biraz daha uzun sürmesi gerekebilirse de daha iyi bir çözümün bulunabileceğini sanıyorum. Başta kendisine gösterdiğiniz güvensizliği bağışlaması için Profesör Scarlet'le bir parti satranç oynamaya ne dersiniz? Ben de bu arada probleminiz üzerinde düşüneceğim.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">Ecco’nun müşterisinin öne sürdüğü koşullara uyan bir kod bulabilir misiniz? (</span><a href="../Text/eco_27.xhtml#y19">Yanıt</a><span style="font-style:italic;">).</span></p>

  <p>Oyunun sonunda Ecco yanımıza gelip çözümü açıkladığı zaman konuğumuzun yüzü geldiğinden beri ilk kez güldü (Benimle satranç oynamaktan da pek hoşnut kaldığı söylenemez, zira onu çok kötü yenmiştim). ‘Dr. Ecco, doğrusu ağırlığınızca şifre edersiniz -kötü bir espriyi bağışlarsanız eğer.” dedi. “Lütfen açık konuşun, sizce harf aralarında boşlukların bulunmadığı bir kod istemekle doğru bir şey yapıyor muyuz?”</p>

  <p>“Madem açık konuşmamı istediniz- hayır.” dedi Ecco.</p>

  <p>“Neden?”</p>

  <p>“Alıcının başındaki kişi tek bir noktayı kaçıracak olursa mesajın geri kalanı tümüyle yanlış olacaktır da ondan.” diye açıkladı Ecco. “Boşluklar bırakılması durumunda hiç olmazsa zarar tek şifre sözcüğüyle sınırlanmış olur, o da büyük bir olasılıkla metnin geri kalanından anlaşılır.”</p>

  <p>Bu yanıtın konuğumuzu pek mutlu ettiğini sanmıyorum, ama Ecco’nun önermeye hazır olduğunu tahmin ettiğim çözümü duymak için bir istekte de bulunmadı.</p>

  <h2 id="sigil_toc_id_15"><span style="font-weight:bold;">5. Uzay Aracında Arıza</span></h2>

  <p><br /></p>

  <p>Benden farklı olan herkes suça eğilimlidir.</p>

  <p><span style="font-weight:bold;font-style:italic;">Ecco’nun “Önyargının Kaynakları” başlıklı not defterinden.</span></p>

  <p><br /></p>

  <p><br /></p>

  <p>Bir gün Ecco şunları anlattı:</p>

  <p>“Saray entrikalarının başkalarına ilişkin yalanlarla başladığı ve başkalarının yalanlarına ilişkin yalanlarla sürdüğü söylenir. Entrikacılar her zaman bir günah keçisi aramışlar ve buldukları zaman da bu kaçınılmaz biçimde en güçsüz (ama mutlaka en kötü değil) kişi olmuştur. Bazı tarihçiler saray soytarısının asıl görevinin sarayda dönen entrikaları soytarılık maskesi altında Kral’a açıklamak olduğunu ileri sürerler.</p>

  <p>“Bana öyle geliyor ki günümüzde uzay araçlarını oluşturan çeşitli üniteler arasında da eski saray entrikalarına benzer bir ilişki var. Bir arıza olduğu zaman suç bu ünitelerden birine yükleniyor ve böylece ortaya bir tür günah keçisi çıkıyor. Eğer tek bir ünite suçlanıyorsa büyük bir olasılıkla ‘kötü’ olan odur, ama eğer suçlananlar birden çoksa bu durumda yer kontrol merkezinin hangi ünitelerin arızalı olduğunu saptaması gerekir. En azından, birkaç dakika içinde buraya gelmesini beklediğim Dr. Bugunter ile yaptığım telefon konuşmasından edindiğim izlenim buydu.”</p>

  <p>Dr. Bugunter kırk yaşlarında, camlan kavanoz dibi kalınlığında bir gözlüğe ve görkemli bıyıklara sahip olan bir adamdı. Oldukça gizemli bir havası vardı, ya da öyle görünmeye çalışıyordu. Bize uzay aracının varlığının gizli tutulduğunu, içindeki aygıtlar konusunda da aynı gizliliğin geçerli olduğunu, diğer yandan sorunların uzayda gerçekleştirilecek deneylerden çok uçuş denetimi ile ilgili aygıtlardan kaynaklandığını anlattı (Ecco’nun bu projeyle bağlantısının bazı tanımlayıcı ayrıntılarını burada açıklayamadığım için okurların beni bağışlayacağını umarım).</p>

  <p>Dr. Bugunter Ecco’ya başvurmasına neden olan sorunu şöyle anlattı:</p>

  <p>“Güvenliği ön planda tutmamız nedeniyle uzay araçlarımızdaki üniteler arasında oldukça karmaşık bağlantılar bulunmaktadır. Bu ünitelerden birinde bir arıza olduğunda durumu en kısa sürede öğrenebilmek amacıyla çeşitli ünitelerin diğerlerini denetlemesini sağlayan bir sistem oluşturduk. İlk uçuşuna birkaç gün önce başlayan uzay aracımızda bazı arızaların ortaya çıkmış olduğunu biliyoruz.</p>

  <p>“Ünitelerimizin güvenilirliğinden kuşku duymadığımız için birden fazlasının arızalanmış olabileceğini sanmıyoruz. Bu sayının ikiden çok olması durumunda ise uzay aracımızı geri getirme şansımız kalmayacaktır. Bu nedenle en çok iki ünitenin arızalı olduğunu varsayabiliriz.</p>

  <p>“Her ünite en çok diğer iki üniteyi denetler. Sağlam bir ünitenin denetlediği diğerleri konusunda doğru tanıyı yapacağına eminiz. Örneğin, X ünitesi sağlamsa ve Y’nin arızalı, Z’nin ise sağlam olduğunu gösteriyorsa bu tanı doğrudur. Buna karşılık aynı tanıyı koyan arızalı bir ünite güvenilir olmadığından tanının doğruluğu kesin değildir, yani bu durumda Y arızalı olabilir ya da olmayabilir, Z sağlam olabilir ya da olmayabilir.</p>

  <p>“Dr. Ecco, size başvuruşumuzun amacı hangi ünite ya da ünitelerin arızalı olduğunu saptayabilmemiz için bize yardımcı olmanızı istemektir. Şimdi size ünitelerimizin birbirlerinin durumuna ilişkin tanılarım vereceğim. Arıza saptama terminolojisinde bu tanılara semptom adı verilir.</p>

  <p>“A’ya göre <span style="font-weight:bold;">C</span> arızalı; B’ye göre <span style="font-weight:bold;">C</span> sağlam ama A arızalı; <span style="font-weight:bold;">C’ye</span> göre <span style="font-weight:bold;">D</span> sağlam, E arızalı; <span style="font-weight:bold;">D’ye</span> göre F sağlam; E’ye göre <span style="font-weight:bold;">C</span> arızalı, F sağlam; ve F’ye göre B arızalı.</p>

  <div>
    <img alt="" src="../Images/main-56.jpg" />

    <p><span style="font-weight:bold;font-style:italic;">Şekil 8</span> Uzay aracı sendromu.</p>
  </div>

  <p>“Bu durumda sadece bir ünite arızalı olabilir mi? Eğer öyleyse hangisi?”</p>

  <p>Ecco bir süre düşündükten sonra, “Birden fazla arızalı üniteniz olması gerekiyor, Dr. Bugunter.” dedi.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Ecco buna nasıl karar verdi? (</span><a href="../Text/eco_27.xhtml#y20">Yanıt</a><span style="font-style:italic;">).</span></p>

  <p>Dr. Bugunter’in bu habere canının sıkıldığı anlaşılıyordu. “Peki, arızalı ünitelerin sayısı iki olabilir mi? Sizce bunlar hangileridir?”</p>

  <p>“Bu durum iki ünitenin arızalı olmasıyla açıklanabilir.” dedi Ecco. “Eğer öyleyse bu üniteler şunlardır--”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Hangi üniteler arızalıdır? Nereden biliyorsunuz?</span></p>

  <p>“İyi.” dedi Bugunter. “O ikisini devreden çıkartmayı deneriz. Olmazsa başka bir iş aramam gerekecek.”</p>

  <h2 id="sigil_toc_id_16"><span style="font-weight:bold;">6. Kafesten Kaçan Kaplan</span></h2>

  <p>Bir konferans için Hindistan’a gitmem gerekiyordu. Ecco’ya bunu söylediğim zaman gözleri parladı ve bana eşlik etmeyi önerdi.</p>

  <p>Gerçekte ilgisini çeken konferans değil, 1632-54 yılları arasında Agra’da yapılmış olan Tac Mahal adlı ünlü mimarlık harikasıydı. “Dünyada çok az yapı Tac Mahal kadar özenle planlanmıştır.” dedi. “Örneğin, minareler öyle bir açıya sahiptir ki yıkıldıkları takdirde o görkemli kubbenin üzerine tek bir taş bile düşmez.”</p>

  <p>Konferansın başlamasından birkaç gün önce başkent Yeni Delhi’ye geldik ve burada da görülecek çok ilginç şeyler olmasına karşın Ecco zaman geçirmeksizin Agra’ya gitmek üzere yola çıktı. Anlattığına göre orada günlerini Tac Mahal’i her açıdan incelemekle geçirmiş ve her seferinde yapının arka yüzünü incelemek için ırmak kıyısına gidip oturmuştu.</p>

  <p>Ecco Yeni Delhi’ye döndüğünde bana şunları anlattı: “Temel geometrik biçimin daire olmasının sağladığı olağanüstü simetrinin normalde dantel gibi işlenmiş mermerlerin güzelliğini gölgede bırakması gerekirken hiç de öyle olmamış.</p>

  <p>Söylendiğine göre Tac Mahal’in yapımı o denli pahalıya mal olmuş ki Şah Cihan bu kez de ırmağın karşı kıyısına siyah mermerden ikinci bir anıtmezar yaptırmaya kalkışınca devletin hâzinesinin bu yolda tükeneceğinden korkan oğlu, babasını sarayda bir odaya kilitlemiş. Böylece İmparator son yıllarını penceresinden Tac Mahal’i seyretmek ve hiçbir zaman gerçekleştiremeyeceği siyah mermerden anıtmezarını düşünmekle geçirmiş.”</p>

  <p>Konferansın ilk gününde Ecco beni yalnız bırakmadı, ama bu gibi durumlarda adeti olduğu üzere gerçek adını sakladı ve benim kendisini tanıtmamı yasakladı.</p>

  <p>İlk gün öğle yemeği için ara verildiği sırada dışarda bir kalabalığın toplanmış olduğunu ve çok sayıda da polis bulunduğunu fark ettik. O sırada yemek salonuna gelen polis şefi kendisini Başkomiser Singh olarak tanıttı ve şu konuşmayı yaptı:</p>

  <p>“Sizlere dışarıdaki kalabalığın nedenini açıklamak istiyorum. Çok yırtıcı türde bir kaplanın hayvanat bahçesinden kaçarak buraya yakın bir yerdeki bir tapınağa girmiş olduğunu haber aldık. Hayvanat bahçesinde çalışan bakıcılar arasından sadece üç tanesi kaplan yakalamak üzere eğitilmiş. Sayın Baylar ve Bayanlar, hepiniz dünyaca ünlü matematikçiler olduğunuza göre belki bu üç bakıcının kaplanı üç saat içinde nasıl yakalayabileceğini bize söyleyebilirsiniz. Kaplan tapınağın herhangi bir odasında olabilir. Bakıcılar odadan odaya dolaşıp onu ararlarken kaplan bulunduğu yeri sık sık değiştirebilirse de o anda içinde bir bakıcının bulunduğu bir odaya girmeyecektir.”</p>

  <p>Başkomiser Singh burada sözlerine ara verdi. Yemek salonuna derin bir sessizlik çökmüştü. Sonra tekrar konuşmaya başlayan Singh, “Şimdi size biraz da kaplanın saklanmış olduğu tapınağı anlatayım,” dedi. “Tek bir girişi var ve on dokuz odasının hiç birinde pencere yok. Tapınağın on sekiz odasının her biri ya bir ya da üç başka odaya, on dokuzuncu oda ise iki odaya geçitlerle bağlanıyor. Odalarda giriş kapıları dışında birinden diğerine geçit veren başka kapı yok. Odalar çok geniş değilse de içleri karanlık olduğundan kaplan kolaylıkla saklanacak bir yer bulabilir. Tapınakta herhangi bir odadan diğerine gitmek için tek bir yol var.</p>

  <div>
    <img alt="" src="../Images/main-59.jpg" />

    <p><span style="font-weight:bold;">Giriş</span></p>

    <p><span style="font-weight:bold;font-style:italic;">Şekil 9</span> Başkomiser Singh’in tapınağın odaları arasındaki bağlantıları gösteren çizimi.</p>
  </div>

  <p>“Kaplanı herhangi bir biçimde incitmeden ele geçirmemiz gerektiği için tuzak ya da bariyerler kullanmak istemiyoruz. Tapınak çok büyük olmadığından odaları tek tek dolaşmak fazla zaman almıyor. Diğer yandan bir bakıcının bir odayı dikkatli biçimde araması için 20 dakika gerekiyor. Bu arada kaplanı görürse bayıltıcı silahını kullanacaktır. Kaplanın bulunması için çok fazla zamanımız yok zira hayvan en çok üç saat içinde tapınak duvarlarının herhangi birinin altını pençeleriyle kazıp kaçabilir.”</p>

  <p>Başkomiser Singh sözlerini bitirince salonda herkes bir ağızdan konuşmaya başladı.</p>

  <p>Matematikçilerin biri, “Tapınağın iç düzenlemesine ilişkin bilginiz var mı?” diye sordu.</p>

  <p>“Evet efendim, var. Size de çizerek gösterebilirim bunu.” dedi Singh, ve bir giriş odası ile bunu A, B ve C odalarına bağlayan üç geçidi, B ve C’nin her birinin ikişer geçitle bağlandığı ama kendileri hiçbir yere geçit vermeyen dört ‘çıkmaz’ odayı, A’nın iki geçitle bağlandığı D ve E odalarını, D’den çıkan iki geçitle ulaşılan F (çıkmaz) ve G ile E’den gidilen J ve K odalarını, G’den gidilen (ve her ikisi de çıkmaz olan) H ve I ile K’den gidilen L (çıkmaz) ve M’yi, ve en sonunda da M’den bir geçitle gidilen sonuncu (çıkmaz) odayı gösteren bir plan çizdi.</p>

  <p>Singh bundan sonra, “Sayın konuklar, her şeyden önemlisi kaplanın hiçbir zaman ana kapıdan çıkıp kaçabilmesine olanak verecek boş bir geçit bulamamasını sağlamaktır.” diyerek sözlerine son verdi.</p>

  <p>Birkaç dakika sonra Ecco’nun polis şefinin yanına giderek ona bir kağıt uzattığını gördüm. Singh kağıtta yazılı olanı inceledikten sonra Ecco’ya birkaç soru sordu, sonra coşkulu bir biçimde elini sıkarak teşekkür etti.</p>

  <p>Ecco salonu terk ettikten sonra Singh bize dönerek şöyle konuştu: “Hepinize teşekkür ederim sayın Bay ve Bayanlar. Adını öğrenemediğim meslektaşınız sorunumuzu çözmüş bulunuyor. Kaplanı yaklaşık olarak 2 saat 20 dakika içinde yakalayabileceğiz. Hepinize iyi günler ve çalışmalarınızda başarılar dilerim.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Kaplan bu süre içinde nasıl bulunabilir? (</span><a href="../Text/eco_27.xhtml#y21">Yanıt</a><span style="font-style:italic;">).</span></p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Kaplan daha kısa bir sürede yakalanabilir mi?</span></p>

  <p>O akşam kendisini tekrar gördüğüm zaman Ecco’ya, “Başko-miser Singh bir plan çizememiş olsaydı ne yapardın?” diye sordum. “Diyelim ki girişteki odanın üç diğer odaya geçit verdiği, her odanın ya üç ya da bir diğer odayla bağlantılı olduğunu, sadece birinin iki odayla bağlantısı bulunduğunu söylemiş olsaydı?”</p>

  <p>“Ve herhangi bir odadan diğerine gitmenin tek bir yolu olduğunu da.” diye ekledi Ecco. “Sanırım bu durumda yanıtı bulmam daha uzun sürebilirdi. Kaplanın pençeleriyle tünel kazıp kaçamayacağını varsayarsak...”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(3) Bu koşullar altında üç bakıcının belli bir süre içinde kaplanı</span></p>

  <p><span style="font-style:italic;">yakalamasını sağlayacak bir plan önerebilir misiniz?</span></p>

  <p>Dönüş uçağında yan yana iki koltuk bulamadığımız için Ecco ile ayrı yerlerde oturmak zorunda kaldık. Ecco’nun, yanında oturan takım elbiseli genç bir adamın sorduğu soruyu Hindistan’a turistik amaçla gitmiş olduğu yolunda yanıtladığını duydum. Sonra da aynı soruyu Ecco’nun sorması üzerine genç adam “Sadece gezmek için.” yanıtını verdi.</p>

  <p>Birkaç saat kestirdikten sonra Ecco’nun omuzumu sarsması ile uyandım. “Seninle yer değiştirmemiz gerekiyor.” dedi. “Bu adam benden bir şey istiyor.”</p>

  <p>“Ne?” dedim, uyku sersemliğiyle. “Nereden anladın?”</p>

  <p>“Bana önce birleşik bilimler, daha sonra da felaket teorisine ilişkin sorular sormaya başladı. Ona adımı söylememiş olmama karşın ansızın, ‘Siz Kolombiya koyağındayken evinize kim girdi sanıyorsunuz, Dr. Jacob Ecco?’ deyiverdi.”</p>

  <p>Düş görmediğime emin olmak için birkaç kez başımı salladım. Ecco konuşmasını sürdürüyordu: “Scarlet, ona kim olduğunu sorduğumda sadece gülümsedi ve ‘Bunu bilmenizi istediğim zaman öğrenirsiniz.’ dedi, ondan sonra da bir daha konuşmadı.”</p>

  <p>Ecco ile yer değiştirdim ama yanına oturduğumda genç adam uyuyordu, uçak alana indikten sonra da hemen kalkarak kalabalığa karışıp gitti. Evde el çantamı açtığım zaman üstü yazısız bir zarfla karşılaştım. İçinden şu mesaj çıktı:</p>

  <p><br /></p>

  <p>omuieaez ğıuıcdoyu -tmiıkı tızdz.</p>
</body>
</html>
