<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><span style="font-weight:bold;">Bölüm I</span></h2>

  <h3 id="sigil_toc_id_28"><span style="font-weight:bold;"><a href="../Text/eco_09.xhtml#s1" id="y1">1. Azınlık Kuralları</a></span></h3>

  <p>(1) Doğru strateji önce en çok desteğe sahip seçenekleri oylamaya koymaktır. Oylamalar şu sırayla yapılırsa C kazanacaktır: 1) D/B (D 49 oya karşı 51 oyla kazanır); 2) A/D (A 34 oya karşı 66 oyla kazanır); A/C (C 49 oya karşı 51 oyla kazanır).</p>

  <p>(2) Sorunun yanıtı olumsuzdur. Karşı tarafın ikinci turda oylanacak önerileri seçmesi durumunda B ya da D kazanır. B’nin D dışında kalan her öneriden daha çok oy alacağı düşünülürse D’nin ilk turda elenmesinin B’yi rakipsiz bırakacağı anlaşılır. D ilk turda elenmez ve A ile C de ikinci tura kalırlarsa bu durumda karşı taraf bu turda A ile C’yi birbiriyle karşı karşıya getirecektir. İkinci turda C kazanacak, ama üçüncü turda D’nin karşısında yenilgiye uğrayacaktır.</p>

  <p>Diğer olasılık ise ilk turda D’nin yanı sıra A ile C’den yalnız birinin ikinci tura kalmasıdır. Bu durumda B’nin de ikinci tura kalması gerekir. İkinci turda karşı taraf, kazanan A ya da C seçeneklerinden birine karşı B’yi oylamaya koyar. Böylece üçüncü turda sadece B ve D kalır.</p>

  <p>(3) C’nin nasıl kazanabileceğini daha önce gösterdik. A’nın kazanması için oylama sırası B/C, D/B ve A/D olmalıdır. D şu sıralama durumunda kazanır: A/B, B/C ve B/D. B’nin kazanması için de sıralamanın A/D, A/B ve B/C biçiminde olması gerekir.</p>

  <h3 id="sigil_toc_id_29"><span style="font-weight:bold;"><a href="../Text/eco_09.xhtml#s2" id="y2">2. Legolardan Bir Kule</a></span></h3>

  <p>(1) 13 hafta. Haftalar boyunca gerçekleştirilecek işler şöyle gösterilebilir:</p>

  <p>1. hafta: 2’şer blokluk 500 yığın;</p>

  <p>2. hafta: 4’er blokluk 250 yığın;</p>

  <p>3. hafta: 8’er blokluk 125 yığın;</p>

  <p>4. hafta: 16’şar blokluk 62 yığın ve 8 bloktuk 1 yığın;</p>

  <p>5. hafta: 32’şer blokluk 31 yığın ve 8 blokluk 1 yığın;</p>

  <p>6. hafta: 64’er blokluk 15 yığın ve 40 blokluk 1 yığın;</p>

  <p>7. hafta: 128’er blokluk 7 yığın ve 104 blokluk 1 yığın;</p>

  <p>9. hafta: 256’şar blokluk 3 yığın (bir haftalık gecikmeyi anımsayın) ve 232 blokluk 1 yığın;</p>

  <p>11. hafta: 512 ve 488 blokluk iki yığın;</p>

  <p>13. hafta: 1 kilometre yüksekliğinde bir kule.</p>

  <p>(2) 20 hafta.</p>

  <p><span style="font-style:italic;">Not</span>: Bu bilmece paralellik kuralının sınırlan olduğunu göstermektedir. Hank Alfred ne kadar çok para harcarsa harcasın kule bir günde yapılamaz. Bilişim alanında bunu kanıtlayan bir teori geliştirilmiştir. İlk problemde 1000 girdi kulesi ve bunların tümünü kapsayan bir çıktı kulesi bulunmaktadır. İki küçük kulenin bir araya getirilmesiyle daha büyük bir kule elde edilmesi temel işlem olduğundan bu işlemin her paralel uygulaması gerekli kulelerin sayısını sadece 2’nin bir faktörü oranında azaltabilir. Bu nedenle 10 paralel uygulama gerekmektedir.</p>

  <h3 id="sigil_toc_id_30"><span style="font-weight:bold;"><a href="../Text/eco_09.xhtml#s3" id="y3">3. Teksayılı Kapılar Problemi</a></span></h3>

  <p>Doğal olarak tüm kapıların iki yüzü bulunur. Kapıların her iki yüzünde de birer kapıkolu olduğunu varsayarsak her kapının iki kolu olmaktadır. Kaç kapı olursa olsun kolların sayısı <span style="font-style:italic;">(n)</span> bir çift-sayı olacaktır. Üç kapısı olan labirente girdiğiniz zaman dışarıya bakar durumda üç kapıkolu bulunduğundan içerideki tüm odaların karşısına gelen <span style="font-style:italic;">n</span>-3 kapıkolu olacaktır. Bunun bir tek sayı olması gerekir zira <span style="font-style:italic;">n</span> bir çift sayıdır. Bu durumda üç kapılı labirentteki bir odanın karşısında bir tek sayı olmalıdır.</p>

  <p>Diğer yandan iki kapılı labirentte mutlaka böyle bir oda bulunacak diye bir şey yoktur. Baba Terrence, oğlunun doğru labirenti bilmesi gerektiğini söylediğine göre sadece bir labirentte böyle bir oda vardır ve dolayısıyla da doğru labirent üç kapılı olandır.</p>

  <p><span style="font-style:italic;">Not</span>: Bu bilmece “Eşlik Teorisi” adıyla bilinen bir birleşik bilimler teorisine örnektir. İç odaların karşısına rastlayan kapıkollarının toplamı bir tek sayıdır, o halde bir odada tek sayıda kapıkolu bulunması gerekir.</p>

  <h3 id="sigil_toc_id_31"><span style="font-weight:bold;"><a href="../Text/eco_09.xhtml#s4" id="y4">4. Tenis Koçunun Sorunu</a></span></h3>

  <p>(1) Sekiz oyuncu ikişer kişilik dört gruba ayrılır. Her gruptaki iki oyuncu birbirine karşı oynatılır. Bu dört saat sürecektir. Daha sonra oyuncuların dördünü sıraya koymak için şöyle yapılır: İkişer oyuncudan oluşan iki grubun birine X, diğerine Y dersek X grubundaki daha iyi oyuncu ile Y grubundaki daha iyi oyuncu birbirlerine karşı oynatılır. Kazanan kişi bu iki gruptaki toplam dört oyuncunun en iyisidir. Bundan sonra yenilen oyuncu diğer grubun yenilen oyuncusuyla oynatılır. İkinci maçı kazanan oyuncu ikinci en iyi oyuncudur. Bu aşamada ilk maçın galibi ikinci maçta yenildiği takdirde X ve Y gruplarında yer alan toplam dört oyuncu arasında bir sıralama yapabilecek kadar bilgi edinilmiş olur. Aksi takdirde her iki grubun yenilen oyuncularının kimin üçüncü en iyi olduğunun belirlenmesi için bir maç yapmaları gerekir. Böylelikle dereceleri saptanmış iki çiftten oluşan dört oyuncunun ustalık düzeylerine göre sıraya konması en çok üç saat sürer. Dört oyuncudan oluşan iki grup elde etmek (dereceleri belirlenmiş çiftlerle başlayarak) en çok altı saat sürecektir.</p>

  <div>
  <p>Dörder oyuncudan oluşan iki grup aşağıdaki gibi düzenlenebilir:</p><img alt="" src="../Images/main-110.jpg" /></div>

  <p>Sıralama aşağıdaki gibi yedi aşamada tamamlanır:</p>

  <div><img alt="" src="../Images/main-111.jpg" /></div>

  <div><img alt="" src="../Images/main-112.jpg" /></div>

  <p>Böylece her biri dört derecelendirilmiş oyuncudan oluşan iki gruptaki toplam sekiz oyuncunun ustalık derecelerine göre sıralanması en çok yedi saat sürecektir <span style="font-style:italic;">(x</span> ve <span style="font-style:italic;">y</span> sayılarında derecelendirilmiş oyunculardan oluşan herhangi iki gruptaki oyuncuların en çok <span style="font-style:italic;">x</span> + <span style="font-style:italic;">y</span> - 1 saatte <span style="font-style:italic;">x</span> + <span style="font-style:italic;">y</span> sayısında derecelendirilmiş oyuncudan oluşan tek bir grup içinde toplanabileceğini kanıtlamayı deneyebilirsiniz). Bu durumda toplam süre 4 + 6 + 7 = 17 saat olacaktır.</p>

  <p>(2) Dört kort kullanarak oyuncuları altı saat içinde derecelendirebiliriz (Bkz. Şekil 15). Kortları A, B, C ve D olarak adlandıralım. Önce sekiz oyuncuyu dört çifte ayırın ve her çifti bir kortta oynatın. Her kortta kazanan ve kaybeden oyuncuların bunu izleyen saatte hangi kortta oynayacağını açıklayacağız. Bazen bir oyuncunun bir saat süreyle oynamadığı olur; bu durumda oyuncunun dinlendiğini söyleriz.</p>

  <div>
    <img alt="" src="../Images/main-113.jpg" />

    <p><span style="font-weight:bold;font-style:italic;">Şekil 15</span> Altı saat sürecek derecelendirme maçlarında kazanan ve yenilenlerin oynadıkları kortlar (K: Kazanan, Y: Yenilen).</p>
  </div>

  <p>Birinci saatin sonunda:</p>

  <p>A’da kazanan A’da kalır. Kaybeden B’de oynar.</p>

  <p>B’de kazanan A’da oynar. Kaybeden B’de kalır.</p>

  <p>C’de kazanan C’de kalır. Kaybeden D’de oynar.</p>

  <p>D’de kazanan C’de oynar. Kaybeden D’de kalır.</p>

  <p>İkinci saatin sonunda:</p>

  <p>A’da kazanan bir saat dinlendikten sonra dördüncü saatte yine A’da oynar. A’da kaybeden A’da oynar.</p>

  <p>B’de kazanan A’da oynar. Kaybeden bir saat dinlendikten sonra dördüncü saatte D’de oynar.</p>

  <p>C’de kazanan bir saat dinlendikten sonra dördüncü saatte A’da oynar. Kaybeden C’de kalır.</p>

  <p>D’de kazanan C’de oynar. Kaybeden bir saat dinlendikten sonra yine D’de oynar.</p>

  <p>Üçüncü saatin sonunda:</p>

  <p>A’da kazanan C’de oynar. Kaybeden B’de oynar.</p>

  <p>C’de kazanan C’de kalır. Kaybeden B’de oynar.</p>

  <p>Dördüncü saatin sonunda:</p>

  <p>A’da kazanan en iyi oyuncudur ve bir daha oynamaz. A’da kaybeden A’da kalır.</p>

  <p>B’de kazanan A’da oynar. Kaybeden bir saat dinlendikten sonra altıncı saatte C’de oynar.</p>

  <p>C’de kazanan bir saat dinlendikten sonra altıncı saatte A’da oynar. Kaybeden C’de kalır.</p>

  <p>D’de kazanan C’de oynar. Kaybeden en kötü oyuncudur ve bir daha oynamaz.</p>

  <p>Beşinci saatin sonunda:</p>

  <p>A’da kazanan A’da kalır. Kaybeden B’de oynar.</p>

  <p>C’de kazanan B’de oynar. Kaybeden C’de kalır.</p>

  <p>Altıncı saatin sonunda:</p>

  <p>En iyi ve kötü oyuncular dördüncü saatte belirlenmiştir. İkinci en iyi oyuncu A’da kazanandır. Üçüncü en iyi oyuncu A’da kaybedendir. Dördüncü en iyi oyuncu B’de kazanandır. Beşinci en iyi oyuncu B’de kaybedendir. Altıncı en iyi oyuncu C’de kazanandır. Yedinci en iyi oyuncu C’de kaybedendir.</p>

  <p>(3) Beş saatte sonuç almayı sağlayan bir çözümün olup olmadığı bilinmemektedir.</p>

  <p><span style="font-style:italic;">Not</span>: Bu öykü, sıralama problemine iki çözüm getirmektedir. Söz konusu problemin kompütasyonel geometriden bilgi işlemlenmesi ve yapay zekâya kadar hemen hemen tüm bilgisayar kullanım alanlarında uygulanımı bulunmaktadır. Soru (1)'in yanıtlanmasında kullanılan algoritmayı <span style="font-style:italic;">birleştirme-sıralama algoritması</span> olarak tanımlayabiliriz. Bu algoritmanın kimin tarafından bulunduğu bilinmiyorsa da yaptığı tasarımlarla bilgisayar alanında çığır açan John von Neumann tarafından kullanıldığı söylenir. İkinci algoritma K.E. Batcher’in buluşudur ve <span style="font-style:italic;">Batcher sıralaması</span> olarak bilinir.</p>

  <p>Birleştirme-sıralama algoritmasına ilişkin bir tanımlamayı Aho, Hopcraft ve Ullman’ın <span style="font-style:italic;">Data Structures and Algorithms</span> başlıklı incelemesinin yanı sıra algoritmalara giriş niteliğindeki herhangi bir ders kitabında da bulabilirsiniz. Batcher sıralaması da paralel algoritmalarla ilgili tüm yeni tarihli kitaplarda bulunabilir.</p>

  <h3 id="sigil_toc_id_32"><span style="font-weight:bold;"><a href="../Text/eco_10.xhtml#s5" id="y5">5. Ağırlık Sınırı</a></span></h3>

  <p>(1) 20 ton ağırlığındaki yükün Houston’dan Moskova’ya taşınması için kullanılacak uçuşlar ve her uçağın alabileceği yük aşağıda gösterilmiştir:</p>

  <p>Houston-Frankfurt: 3 <span style="text-indent: 1em;">ton</span></p>

  <p><span style="text-indent: 1em;">Houston - Paris: 11 ton</span></p>

  <p><span style="text-indent: 1em;">Houston - Roma: 3 ton</span></p>

  <p><span style="text-indent: 1em;">Houston - Londra: 3 ton</span></p>

  <p><span style="text-indent: 1em;">Roma - Moskova: 3 ton</span></p>

  <p><span style="text-indent: 1em;">Londra - Varşova: 3 ton</span></p>

  <p><span style="text-indent: 1em;">Frankfurt - Varşova: 4 ton</span></p>

  <p><span style="text-indent: 1em;">Londra - Paris: 0 ton</span></p>

  <p><span style="text-indent: 1em;">Paris - Frankfurt: 9 ton</span></p>

  <p><span style="text-indent: 1em;">Paris - Moskova: 2 ton</span></p>

  <p><span style="text-indent: 1em;">Frankfurt - Moskova: 8 ton</span></p>

  <p><span style="text-indent: 1em;">Varşova - Moskova: 7 ton</span></p>

  <p><span style="text-indent: 1em;"><br /></span></p>

  <p>(2) Yine 20 ton. Ecco’nun açıklaması şöyleydi: “Bir uçuş ağına, ağın herhangi bir kesitinin gösterdiği kapasitenin üstünde yükleme yapamazsınız. Bu anlamda kesit, uçuş ağına yüklenen her tonun kesinlikle bu rotalardan birinden geçmek zorunda olması özelliğini taşıyan rotalar grubudur (bu olayda kentlerarası uçuşlar söz konusudur).”</p>

  <p>Houston-Roma, Varşova-Moskova, Frankfurt-Moskova ve Paris-Moskova rotaları bir kesit oluşturmaktadır. Bu rotalar üzerinde toplam 20 tondan çok ağırlık taşınamaz ve bunun her tonunun kesinlikle söz konusu rotalardan geçmesi zorunludur.</p>

  <p>(3) Varşova-Moskova rotasına bir, Houston-Roma rotasına üç uçak eklenir. Roma-Moskova rotası 9 tonluk ek bir yük kaldırabilir. Houston-Londra-Varşova rotasına da 3 tonluk bir ekleme yapılabilir.</p>

  <p><span style="font-style:italic;">Not:</span> Bu problemde değinilen uçuş ağı düzenlemelerine ilişkin giriş niteliğindeki bilgileri Kenneth P. Bogart’ın <span style="font-style:italic;">Introductory Combinatorics</span> (Belmont, CA: Pitman Yayınları) adlı kitabında bulabilirsiniz.</p>

  <h3 id="sigil_toc_id_33"><span style="font-weight:bold;"><a href="../Text/eco_10.xhtml#s6" id="y6">6. Araştırma Enstitüsü</a></span></h3>

  <p>(1) F ile D’nin ilk yanları ile E 6,5 yıl sürer (Bkz. Şekil 16).</p>

  <p>(2) B, D ve E için gereken sürelerin yarıya indirilmesi amacıyla 15 milyon dolar harcandığı takdirde toplam süre dört yıla iner.</p>

  <div><img alt="" src="../Images/main-114.jpg" /></div>

  <p><span style="font-weight:bold;font-style:italic;">Şekil 16</span> Profesörün açıklaması.</p>

  <h2 id="sigil_toc_id_34"><span style="font-weight:bold;">Bölüm II</span></h2>

  <h3 id="sigil_toc_id_35"><a href="">1. Casuslar ve Tanışıklıklar</a><br /></h3>

  <p id="y7">(1) Casusların tümü de doğruyu söylüyor olsaydı birbirini tanıyanların sayısının bir tek sayı olması gerekirdi. Her buluşma iki kişinin tanışmasına yol açtığından bu olanaksızdır.</p>

  <p>(2) F’nin yanı sıra A, B, C ve D’nin de doğru söyledikleri varsayılabilir. Şöyle ki: Casusların hiç biri gerçekten tanıdığı kişilerin sayısından daha büyük bir sayı söyleyemeyeceğine göre her iki casustan birini tanıdığını ileri süren A doğru söylemektedir. B yalan söylüyor ve gerçekte altı casusu tanıyorsa G’nin de yalan söylüyor olması gerekir. Bu durumda ortaya iki yalancı çıkmaktadır; oysa sadece bir yalancının olması gerektiği söylenmişti. O halde A ve B’nin doğru söylediklerini kabul edebiliriz. Dolayısıyla F, A’yı ve B ya da C’yi tanımaktadır, zira F’nin yalancı olmadığını biliyoruz (Bkz. Şekil 17).</p>

  <p>F’nin sadece A ve B’yi tanıdığını varsayalım. C en az dört kişiyi tanımaktadır. Bunların ikisinin A ve B olması gerekir. C’nin tanıdığı dört kişiden biri F olamaz, dolayısıyla D, E ve G’den biri olması gerekir. C’nin E ile tanışmış olması durumunda E yalan söylemektedir. Yine aynı şekilde C’nin G ile de tanışmış olması G’nin yalan söylediğini gösterir. O halde C ya E ya da G ile tanışmıştır. C yalan söylüyor olsaydı ve gerçekte beş kişiyi tanısaydı E ve G’nin her ikisini de tanıması gerekirdi ve bu durumda üç yalancımız olurdu. Bu yüzden C’nin doğru söylediğini biliyoruz. E ile G’den birinin yalan söylüyor olması gerektiğinden D’nin doğru söylediği ortaya çıkmaktadır. D’nin tanıdığı kişiler sadece A, B ve C’dir.</p>

  <div>
    <img alt="" src="../Images/main-115.jpg" />

    <p><span style="font-weight:bold;font-style:italic;">Şekil 17</span> Casus C’nin tanışmış olması gerekenler D, E ve G’den ikisidir.</p>
  </div>

  <p>F sadece A ve C’yi tanıyorsa, benzer bir çıkarım bizi aynı sonuca ulaştırır. Ya E ya da G yalancıdır.</p>

  <h3 id="sigil_toc_id_36"><a id="y8">2. Casuslar ve Çift Yanlı Ajanlar</a><br /></h3>

  <p>Casusların her ikisi de aşağıdaki beyanlarda bulunmaktadır:</p>

  <p>W, X ve Y’den sadece biri doğrudur.</p>

  <p>X, Y ve Z’den sadece biri doğrudur.</p>

  <p>İkisinden birinin doğru söylediğini bildiğimize göre bu iki iddiayı doğru kabul edebiliriz. Öyleyse:</p>

  <p>1. W ve Z doğrudur, X ve Y yanlıştır; ya da</p>

  <p>2. W ve Z yanlıştır, X ve Y’nin sadece biri doğrudur.</p>

  <p>Bunun nedenini şöyle açıklayabiliriz: Eğer W ve Z’nin sadece biri doğru olsaydı bu durumda X ve Y’nin her ikisinin de yanlış olması gerekirdi; diğeri ile bağlantılı olarak da yukarıdaki açıklamaların içinde hiçbir doğru öğe bulunmazdı. Eğer X ya da Y doğruysa W ile Z’nin yanlış olması gerekir; aksi takdirde açıklamaların ikisinde de birden çok doğru öğenin varlığı söz konusudur.</p>

  <p>Buna karşılık casus A, W ile Z’nin sadece birinin yanlış olduğunu öne sürmektedir. Bu doğru olamayacağına göre çift yanlı ajan A’dır. Ajan B, W, Y ve Z’nin sadece birinin doğru olduğunu söylediğine göre bu durumda Y’nin doğru olduğu anlaşılır.</p>

  <h3 id="sigil_toc_id_37"><a id="y9">3. Roket Yapımı</a><br /></h3>

  <p>(1) Hayır, yapılamaz. B’den C’ye, C’den D’ye, D’den E’ye ve B’den E’ye giden bir taşıma bandı olması zorunludur. F ile D ve F ile I arasında da bir bant olması gerekmektedir. Dolayısıyla F’nin B, C, D, E bölgesi içinde yer alması olanaksızdır. Diğer yandan A’nın G ile bağlantısı F’nin A, C, D, E, G bölgesinin dışında kalmasını engellemektedir. Bu durumda F’den I’ya taşıma yapılamaz (Bkz. Şekil 18 ve 19).</p>

  <div>
    <img alt="" src="../Images/main-116.jpg" />

    <p><span style="font-weight:bold;font-style:italic;">Şekil 18</span> H ve I’nın eklenmesinden önce montaj hattının görünümü.</p>
  </div>

  <p>(2) B için iki yapım bölümü kurulur. Bunun biri C’ye, diğeri ise E ve H’ye yakın olmalıdır. F’yi ikinci B bölümü ile birlikte yana çekin ve ikinci B bölümünü F, D, E, G, H ve I ile çevreleyin. Bu düzenleme tüm sorunlara çözüm getirecektir (Bkz. Şekil 20).</p>

  <p><span style="font-style:italic;">Not</span>: Burada önemli olan soru bir grafiğin düzlemsel olup olmadığı, ya da diğer bir anlatımla herhangi iki kenarı kesişmeden kağıt üzerinde çizilip çizilemeyeceğidir. Bu problem J. Hopcroft ile R.E. Taıjan’ın <span style="font-style:italic;">Efficient Planarity Testing</span> başlıklı ortak makalesinde ayrıntılı biçimde ele alınmıştır (<span style="font-style:italic;">Journal of the Association for Computing Machinery</span>, cilt 21, sayı 4, sayfa 549-568, Ekim 1974).</p>

  <div><img alt="" src="../Images/main-117.jpg" /></div>

  <div>
    <img alt="" src="../Images/main-118.jpg" />

    <p><span style="font-weight:bold;font-style:italic;">Şekil 20</span> B’nin köprü yapımını nasıl gereksiz kıldığını gösteren çizim.</p>
  </div>

  <h3 id="sigil_toc_id_38"><a id="y10">4. Açıkdeniz Petrol Platformu</a><br /></h3>

  <p>(1) Gerekli kapasite dakikada 1,25 varildir. Her 100 dakikalık süre içinde yapılacak işlemler şunlardır: Platformdan kıyıya 100 varil petrol pompalanması (80 dakika); petrolün kesilip boruya su verilmesi (6 dakika); 10 varil suyun gönderilmesi (8 dakika); ve suyun kesilip boruya tekrar petrol verilmesi (6 dakika).</p>

  <p>(2) Su deposunun kapasitesinin 14,4 varile yükseltilmesi dakikada 1,2 varil su verilmesini sağlar. Platformdan kıyıya 120 dakika içinde 144 varil petrol pompalanır. Daha sonra petrolün kesilip boruya su verilmesi sırasında 6 dakika geçer. 12 dakikada 14,4 varil su gönderilir. Sonra sudan petrole geçiş için 6 dakika daha beklenir ve işlemler tekrarlanır.</p>

  <p><span style="font-style:italic;">Not</span>: Gerçekten de ışıklı kavşaklardaki trafik akışının düzenlenmesinden esinlenilerek bulunmuş olan bu problem, ışığın kırmızıdan sarıya, sarıdan yeşile, yeşilden sarıya ve sarıdan tekrar kırmızıya dönmesinin ne uzunluktaki bir süre içinde gerçekleşmesi gerektiği sorusu ile yakından bağlantılıdır.</p>

  <h2 id="sigil_toc_id_39"><span style="font-weight:bold;">Bölüm III</span></h2>

  <h3 id="sigil_toc_id_40"><a id="y11">1. Kampçılar Problemi</a><br /></h3>

  <p>(1) Ecco’nun söylediğine dayanarak kamp yöneticisini bir yola, üç kampçıyı diğerine, üçünü üçüncü yola ve ikisini dördüncü yola gönderin. Her grup kendi yolunda 20 dakika yürüyüp kamp yerinin o yolun sonunda olup olmadığını gördükten sonra geri dönecek ve her kampçı kendi görüşünü söyleyecektir. Bu durumda yönetici şunları yapar:</p>

  <p>Doğru yolu kendisi bulmuşsa kampçıların önüne düşerek onları kampa götürür. Üçer kampçıdan oluşan iki grup içinde görüş ayrılığı varsa çoğunluğun söylediğine inanır (her grupta ancak bir yalancı olabilir). Üç kişilik bir grupla iki kişilik bir grup arasında anlaşmazlık varsa üç kişilik çoğunluğun görüşünü yeğler. Bir gruptaki kişilerin kendi aralarında çelişkiye düşmeleri durumunda onların söylediklerini hesaba katmaz. Grupların hiç biri kendi içinde çelişkiye düşmüyorsa iki kampçıdan oluşan grubun görüşünü hesaba katmaz.</p>

  <p>(2) Kampçıların yedi kişi olması durumunda yolların herhangi ikisi (bunlara A ve B diyelim) dört kampçı tarafından araştırılır (Yönetici ve diğer üç kampçının kendi izledikleri yolların kampa çıkmadığını öğrendiklerini varsayalım.) Dört kampçının iki yola dağılımı A’ya dört ve B’ye sıfır ise dört kişilik grup geri döndüğünde ikisi olumlu, ikisi olumsuz görüş belirtebilir ve bu durumda yönetici doğru yolun A mı, B mi olduğunu bilemez. Dağılım A’ya üç, B’ye bir kampçı ise A’ya ilişkin bir görüş ayrılığı her iki olasılığı da açık bırakır. Dağılımın A’ya da, B’ye de iki kampçı olması ve her iki grubun da aynı yanıtla geri dönmesi durumunda yöneticinin karar vermesi yine olanaksız olacaktır.</p>

  <p>(3) Yalan söylemeleri olasılığı bulunan kişilerin sayısı beş olduğu takdirde 17 kampçı gerekecektir. Yönetici yine tek başına bir yolu izler, altışar kişilik iki grubu iki ayrı yola ve beş kişilik üçüncü grubu da geri kalan dördüncü yola gönderir. Bu durumda kampçıların buluşma yerine döndükten sonra söyledikleri aşağıdaki biçimde değerlendirilir:</p>

  <p>Grupların hiç biri kendi içinde anlaşmazlığa düşmüyorsa beş kişilik grubun görüşü hesaba katılmaz. Herhangi bir grubun üyeleri arasında çelişki varsa o grubun görüşü hesaba katılmaz. İki ya da daha çok grubun içinde anlaşmazlık olduğu takdirde izlenecek yöntem şudur: Kendi içinde anlaşmazlığa düşen her grupta azınlıkta kalan kampçıların sayısı saptanır (grup eşit bölünmüşse, yani üçe karşı üçse “azınlık” sayısı üç olarak kabul edilir). Ortaya çıkan sayılar her grup içindeki yalancıların olabilecek en düşük sayısı olarak kabul edilir. Herhangi bir grup içinde çoğunlukta olan yanıtların sayısından tüm diğer gruplardaki toplam yalancı sayısı çıkarıldığı zaman kalan sayı beşten büyükse çoğunluğun görüşü doğru olarak kabul edilir. Bu yöntemle elde edilen sonuca yöneticinin kendi izlemiş olduğu yola ilişkin bilgisi de eklendiği zaman dört yoldan üçünün doğru yol olup olmadığı anlaşılır.</p>

  <p>Buna karşılık 17 yerine 16 kampçının bulunması durumunda herhangi bir yol çiftine 10 kampçı düşecektir. Bunların beşinin yalan söylediği varsayılırsa problemin bu çeşitlemesinin işe yarar bir çözümünün olamayacağı anlaşılır.</p>

  <p>(4) Oldukça inandırıcı ama başarısız bir çözüm, yöneticinin iki ayrı seferde iki yolu (A ve B) izlemesi ve kampçıların da geri kalan iki yolun (C ve D) en az birini denemeleridir. Yöneticinin izlediği yolların yanlış olduğunu anladığını varsayalım. Profesör Scarlet’in ilk yorumu (yani dört kampçıyla doğru söyleyenlerin çoğunlukta olmasının bir garantisi bulunmadığı) yöneticinin C ve D’den hangisinin doğru yol olduğunu kesin biçimde saptayabilmesinin olanaksızlığını ima etmektedir. Örneğin yalancılar kampın yolunun C olduğunu öne sürerken doğru söyleyenler D’yi savunabilir ve bu durumda ikiye karşı iki olduklarından her iki beyanın da uygulamada bir değeri olmaz.</p>

  <p>Profesörün ikinci söylediği ise kampçıların olumlu yanıtlarına olumsuz yanıtlarından farklı biçimde yaklaşılması gerektiği idi.</p>

  <p>Şöyle ki:</p>

  <p>İlk denemede yönetici A’yı, dört kampçı B’yi izler.</p>

  <p>Yönetici ve kampçılar buluşma yerine geri döndükleri zaman eğer yönetici kampın yolunu bulmuşsa hepsi birden A’yı izleyerek kampa varırlar. Üç ya da dört kampçı doğru yolun B olduğunu söylerse B seçilir. Üç ya da dört kampçının B olmadığını söylemesi durumunda yönetici bu kez C’yi araştırmak üzere yola çıkarken kampçılar buluşma yerinde beklerler.</p>

  <p>Şimdi işin güç yanına gelelim. İki kampçı kampın yolunun B olduğunu öne sürerken diğer iki kampçı bunu yalanlarsa yönetici B’yi bir kez kendisi dener. Doğru yolun B olmadığını söyleyen iki kişiden biri C’yi denemeye gönderilir. Yönetici kampı bulursa doğru yolun B olduğu ortaya çıkar. Bulamazsa C’yi deneyen kampçının doğru söylüyor olması gerekir, zira bu durumda yalancıların kampa B’den gidildiğini ileri sürenler olduğu ortaya çıkacaktır.</p>

  <p><span style="font-style:italic;">Not</span>: Bilgisayar devre ve kabloları zaman zaman bozulurlar ama bu çoğu kez geçici bir durumdur. Gelişmiş bilgisayarların büyük bir bölümünde bellek devreleri içine yerleştirilmiş olarak bu tür geçici arızalan saptayan ve gideren yöntemler vardır.</p>

  <h3 id="sigil_toc_id_41"><a id="y12">2. Çakıltaşları</a><br /></h3>

  <p>Ecco’nun düzenlemesi sadece beş sehpa gerektirmektedir:</p>

  <p>Sehpa 1: G, I, K, S, A, N</p>

  <p>Sehpa 2: H, J, L, F, B, E, R</p>

  <p>Sehpa 3: O, C, D, U</p>

  <p>Sehpa 4: P, M</p>

  <p>Sehpa 5: Q, T</p>

  <p>Delil ve savların sunuluş sırası şöyledir: G, H, O, I, J, P, K, L, Q, S, F, T, A, B, C, M, D, E, N, R, U.</p>

  <p><span style="font-style:italic;">Not:</span> Bu problem graflar üzerinde oynanan bir tür birleşik bilim oyunu olan “graftaşı”ndan esinlenilmiştir. Graf üzerine bir çakıltaşı konması problemde bir şemanın gösterilmesine karşılık gelmektedir. Graftaşı oyununun kuralları şunlardır:</p>

  <p>1. Bir verteksin üzerine bir çakıltaşının konması (ya da bir şemanın gösterilmesi) ancak ve ancak ondan hemen önceki vertekslerin (ya da destekleyici delillerin) tümünün üzerinde birer çakıltaşının bulunması (ya da daha önceki şemaların görünür durumda olması) koşuluna bağlıdır.</p>

  <p>2. Bir verteksin üzerindeki çakıltaşı her zaman alınabilir. Bir kez üzerindeki taş alınan vertekse bir daha kesinlikle başka bir taş konamaz.</p>

  <p>Bu problemin çözümünde beş sehpanın yeterli olması, beş çakıltaşının destek vertekslerine konabilmesine karşılık gelir. Bu basit oyunun kompütasyonel karmaşıklık teorisinin içerdiği çok incelikli önermelerin kanıtlanmasında kullanıldığı bilinmektedir. Graftaşı oyununu ele alan ilk incelemelerden biri olan <span style="font-style:italic;">On Time Versus Space,</span> J.E. Hopcroft, W.J. Paul ve L.G. Valiant’ın imzalarıyla <span style="font-style:italic;">Journal of the Association for Computing Machinery’de</span> (cilt 24, sayfa 332-337, 1977) yayınlanmıştır.</p>

  <div>
    <img alt="" src="../Images/main-119.jpg" />

    <p><span style="font-weight:bold;font-style:italic;">Şekil 21</span> Güney Kutbu Araştırma İstasyonunun planı.</p>
  </div>

  <h3 id="sigil_toc_id_42"><a id="y13">3. Mimarın Sorunu</a><br /></h3>

  <p>Şekil 21’de koşullara uygun bir plan yer almaktadır. Ecco’nun H harfini planın ortasında görebilirsiniz.</p>

  <p>Not: Mikroçip tasarımcıları yerden en çok tasarruf sağlayan yöntem olması nedeniyle H’nin kullanıldığı “ikil ağaç"lardan* çok sık yararlanırlar. Bu yöntemin avantajlarına ilişkin matematiksel bir tanımlamayı Jeffrey Ullman’ın <span style="font-style:italic;">Computational Aspects of VLSI</span> (Rockville, MD: Computer Science Yayınevi) başlıklı incelemesinde bulabilirsiniz.</p>

  <h3 id="y12_1"><span style="font-weight:bold;">4. Devreleri Denetleyen Devreler</span></h3>

  <div>
    <img alt="" src="../Images/main-120.jpg" />

    <p><span style="font-weight:bold;font-style:italic;">Şekil 22</span> Pollard’ın problemi için Ecco’nun bulduğu 13 kapılı çözüm.</p>

    <p>* Ağaç: Çevre oluşturmayan dalların birleştirilmesiyle elde edilen devre</p>
  </div>

  <p>Şekil 22’de on üç kapılı çözümün ayrıntıları gösterilmiştir. Girdileri l’den 16’ya kadar numaralayın. Birden çok girdinin 1 olması durumunda VE kapılarından en az birinin çıktısı da 1 olacaktır. Bu da en sağdaki VEYA kapısının çıktısında bir 1 bulunmasına yol açar. Aksi takdirde “çalış” sinyali almakta olan motorların sayısı bir ya da sıfırdır.</p>

  <p><span style="font-style:italic;">Not:</span> Bu devre bazı büyük IBM’lerin içinde hâlâ çakşır durumdadır.</p>

  <h3 id="sigil_toc_id_43"><a id="y14">5. Karakollararası İletişim Sorunu</a><br /></h3>

  <p>(1) Karakolları l’den 16’ya kadar numaralayalım. Aşağıdaki yöntem tek çözüm yolu değildir:</p>

  <p>Dakika 1: 1 ile 2, 3 ile 4, 5 ile 6, 7 ile 8, 9 ile 10,11 ile 12,13 ile</p>

  <p>14 ve 15 ile 16 arasında bağlantı kurulur.</p>

  <p>Dakika 2: 1 ile 3, 2 ile 4, 5 ile 7, 6 ile 8, 9 ile 11, 10 ile 12, 13 ile</p>

  <p>15 ve 14 ile 16 arasında bağlantı kurulur.</p>

  <p>Dakika 3: 1 ile 5, 2 ile 6, 3 ile 7, 4 ile 8, 9 ile 13, 10 ile 14,11 ile 15 ve 12 ile 16 arasında bağlantı kurulur.</p>

  <p>Dakika 4: 1 ile 9, 2 ile 10, 3 ile 11, 4 ile 12, 5 ile 13, 6 ile 14, 7 ile 15 ve 8 ile 16 arasında bağlantı kurulur.</p>

  <p>(2) Bir dakika içinde her karakol en çok iki karakola saldıran düşman güçlerine ilişkin bilgi edinebilir. Bir karakol iki dakikada iki karakolun sahip olduğu bilgi konusunda ancak bir karakolla bilgi alışverişi yapabilir ve böylece ancak dört karakolun durumunu bilir. Aynı biçimde, bir karakol üç dakikada ancak sekiz karakolun durumunu öğrenmiş olur.</p>

  <p>(3) Karakolların dört dakikada haberleşmeleri kolay olmasa da olanaksız değildir. Bunu sağlayacak bir düzenleme şöyle olabilir:</p>

  <p>Dakika 1: 1 ile 2, 3 ile 4, 5 ile 6, 7 ile 8 ve 9 ile 10 arasında bağlantı kurulur.</p>

  <p>Dakika 2: 1 ile 7, 2 ile 3,4 ile 9, 5 ile 8 ve 6 ile 10 arasında bağlantı kurulur.</p>

  <p>Dakika 3: 1 ile 9, 2 ile 5, 3 ile 10, 4 ile 8, 6 ile 7 arasında bağlantı kurulur.</p>

  <p>Dakika 4: 1 ile 2, 3 ile 4, 5 ile 6, 7 ile 8 ve 9 ile 10 arasında bağlantı kurulur.</p>

  <p>(4) En basit örnek dört karakolun üçe indirilmesidir. Dört karakolla sorunun iki aşamada çözülebilmesine karşılık üç karakolla üç aşama gerekli olur.</p>

  <h3 id="sigil_toc_id_44"><a id="y15">6. Hassas Dengeler</a><br /></h3>

  <p>(1) Kenet grupları l’den 18’e kadar numaralanır. İlk tartmada 1, 2 ve 3; 4, 5 ve 6; 7 ve 8; 9 ve 10; 11 ve 12; 13 ve 14; 15 ve 16 numaralı gruplara ait birer örnek karşılaştırılır. Geriye bunların arasından seçilen en hafif kenet grubundan daha da hafif olabilecek 10 grup kalır. Bunlar da l’den 10’a kadar numaralanır. İkinci tartmada 1 ve 2; 1 ve 3; 2 ve 3; 4 ve 5; 5 ve 6; 4 ve 6; 8, 9 ve 10 numaralı gruplara ait birer örnek karşılaştırılır (Burada her kenet yapımcısının kendi kenetinden birden çok örnek vermiş olmasından yararlanılmaktadır). Böylece 1, 2 ve 3 numaralı gruplardan sadece biri; 4, 5 ve 6 numaralı gruplardan sadece biri; 7 ve 8 numaralı gruplardan sadece biri; 9 ve 10 numaralı gruplardan sadece biri seçilmiş olmaktadır. Bu dört grup da l’den 4’e kadar numaralanır. Son tartmada bunların her biri bir diğeriyle karşılaştırılır (1 ve 2, 1 ve 3, 1 ve 4, 2 ve 3, 2 ve 4, 3 ve 4).</p>

  <p>(2) En uygun sayı 18’dir. 19’da ilk tartma en az 11 olasılık verir. İkinci tartmada 5 ve son tartmada da 2 olasılık ortaya çıkar.</p>

  <p><span style="font-style:italic;">Not</span>: Bu çözüm ile Koç McGraw’un probleminin çözümü arasında yüzeysel bir benzerlik varsa da burada aynı türdeki kenet örneklerinden çok sayıda bulunmasından yararlanılmıştır. Problemin esin kaynağı, Leslie Valiant tarafından yürütülen ve sıralanmamış bir dizindeki minimumun paralelde bulunmasında <span style="font-style:italic;">log log</span> zamana gerek olduğunu gösteren bir araştırmadır. Valiant kullandığı teoremleri C. Berge’nin <span style="font-style:italic;">Graphs and Hypergraphs</span> (New York: Elsevier North-Holland) adlı eserinden almıştır.</p>

  <h2 id="sigil_toc_id_45"><span style="font-weight:bold;">Bölüm IV</span></h2>

  <h3 id="sigil_toc_id_46"><a id="y16">1. Depolar ve Variller</a><br /></h3>

  <p>(1) Temel yöntemde üç ana aşama bulunmaktadır. Her aşama 4 günde tamamlandığından işin tümüyle bitirilmesi için 12 gün gerekir.</p>

  <p>Birinci aşama dört basamaklıdır:</p>

  <p>1. m1, m2, m3 ve m4 maddeleri içeren variller d5 deposundan dİ deposuna; m5, m6, m7 ve m8 varilleri de dl’den d5’e taşınır.</p>

  <p>2. Aynı işlem d2 ve d6 arasında gerçekleştirilir.</p>

  <p>3. Aynı işlem d3 ve d7 arasında gerçekleştirilir.</p>

  <p>4. Aynı işlem d4 ve d8 arasında gerçekleştirilir.</p>

  <p>İkinci aşama da dört basamaktan oluşur:</p>

  <p>1. d3’teki m1, m1, m2 ve m2 varilleri dl’e, dl’den çıkan m3, m3, m4 ve m4 varilleri d3’e taşınır.</p>

  <p>2. Yine aynı maddeleri içeren variller d2 ve d4 arasında yer değiştirir.</p>

  <p>3. d7’deki m5, m5, m6 ve m6 varilleri d5’e, d5’teki m7, m7, m8 ve m8 varilleri d7’ye taşınır.</p>

  <p>4. Yine aynı maddeleri içeren variller d6 ve d8 arasında yer değiştirir.</p>

  <p>Üçüncü aşama da dört basamaklıdır:</p>

  <p>1. d1’deki dört varil m2, d2’deki dört varil mİ ile değiştirilir.</p>

  <p>2. d3’teki dört varil m4, d4’teki dört varil m3 ile değiştirilir.</p>

  <p>3. d5’teki dört varil m6, d5’teki dört varil m5’le değiştirilir.</p>

  <p>4. d7’deki dört varil m8, d8’deki dört varil m7 ile değiştirilir.</p>

  <p>(2) Bu aşamaların her biri dört kamyon kullanılarak bir günde tamamlanabilir.</p>

  <p>(3) İlk günden sonra depoların herhangi birinde belli bir türde kimyasal madde içeren en çok iki varil kalmış olabilir. Bu nedenle ikinci günden sonra herhangi bir depodaki, örneğin d1’deki variller ancak d1’e konması gereken türdeki maddeyi içeren iki varil ile değiştirilebilir. Böylece ikinci günün sonunda d1’de belli bir türde kimyasal madde içeren dört varil bulunacak ve işlemin tamamlanması için bir gün daha gerekecektir.</p>

  <h3 id="sigil_toc_id_47"><a id="y17">2. Parti</a><br /></h3>

  <p>(1) En az sayı altıdır (Bkz. Şekil 23). Üç ya da daha az bir sayı olması olanaksızdır, zira bu durumda hiç kimse üç kişiyle tokalaşmış olamaz. Sayının dört olması da olanaksızdır, zira üç kişinin her biri üç kişiyle tokalaştığı takdirde dördüncü kişinin de yine üç kişiyle tokalaşmış olması gerekir. Beş de yine aynı nedenle doğru yanıt olamaz. Birbirleriyle tokalaşan altı kişiyi A, B, C, D, E ve F olarak tanımlarsak tokalaşmaların şu biçimde gerçekleşmiş olduğunu söyleyebiliriz: A ile B, B ile C, C ile D, D ile E, E ile F, A ile C, A ile E ve B ile D.</p>

  <div>
    <div>
      <img alt="" src="../Images/main-121.jpg" />

      <p><span style="font-weight:bold;font-style:italic;">Şekil 23</span> Partideki konukların olabilecek en az sayısı. (a) Partide sadece dört kişi olamaz. A, B ve C diğer üç kişiyle tokalaşırsa D’nın de aynı şeyi yapması gerekir. (b) Partide altı kişi olabilir.</p>
    </div>
  </div>

  <p>(2) Hayır. Konukların sayısı 21 ya da diğer bir tek sayı olamaz. İki kişi arasındaki her tokalaşmadan sonra bunların her birinin tokalaştığı kişilerin sayısına bir kişi daha eklenmiş olacak ve dolayısıyla da toplam tokalaşma sayısına iki eklenecektir. Partide 21 kişi olsaydı toplam tokalaşma sayısı 20x3 + 1 = 61 olurdu ki tokalaşma işlemi zorunlu olarak iki kişinin varlığını gerektirdiğinden bu olanaksızdır.</p>

  <p>(3) Evet, var: Altıdan daha büyük herhangi bir çift sayı olabilir, hiçbir tek sayı olamaz. Altının yanı sıra dördün katlarından herhangi biri de (8, 12, 16 vs) olabilir, zira birinci sorunun çözümünü kullanarak her dört kişilik ek konuk grubunun sadece kendi aralarında tokalaşmış olduğunu gösterebiliriz. Sekiz + dördün herhangi bir katının olabilirliğini şöyle açıklarız: Partide sekiz kişinin (A, B, C, D, E, F, G ve H) bulunması durumunda A ile B, B ile C, C ile D, D ile E, E ile F, F ile G, G ile H, A ile C, A ile E, B ile G ve D ile F tokalaşırlar.</p>

  <h3 id="sigil_toc_id_48"><a id="y18">3. Şifre Çözme Problemi</a><br /></h3>

  <p>(1) Bu harf değiştirme yöntemiyle yapılmış bir şifredir, yani açık metindeki her harf için belli bir diğer harf kullanılmıştır. Bu tür bir şifreyi çözmek için en sık yinelenen harfleri bulun. Şifrenin hangi dilde olduğunu biliyorsanız bulduğunuz harflerin o dilde en sık kullanılan harflere karşılık gelmesi olasılığından yola çıkabilirsiniz. Diğer harflerin karşılıklarının bulunması için deneme-yanılma yöntemi ve biraz da sabır gerekir. Öyküdeki mesajın açık biçimi şöyledir:</p>

  <p>pazartesi sabahı saat onda dünya ticaret merkezinin güneye bakan gözlem penceresine git. ortadaki teleskobu ellis adasına çevir, mavi yelkenli tekneyi bul. son ipucu teknenin bayrağında.</p>

  <p>(2) bir ibm al.</p>

  <h3 id="sigil_toc_id_49"><a id="y19">4. Kod Bulma Problemi</a><br /></h3>

  <p>Hangi harfin alınmış olduğu konusunda kuşkuya yer bırakmayacak kod aşağıda verilmiştir:</p>

  <p>D- nokta nokta (31)</p>

  <p>G- nokta çizgi nokta (19)</p>

  <p>A- nokta çizgi çizgi (10)</p>

  <p>B- çizgi nokta (20)</p>

  <p>E- çizgi çizgi nokta nokta (7)</p>

  <p>F- çizgi çizgi nokta çizgi (4)</p>

  <p>C- çizgi çizgi çizgi (9)</p>

  <p>Ortalama 100 sözcükten oluşan mesajın gönderilmesi bu kod kullanılarak 186 saniyede gerçekleştirilir.</p>

  <p><span style="font-style:italic;">Not:</span> Bu problem bir tür kodlamada kullanılan bir yöntem olan <span style="font-style:italic;">Huffman algoritması</span>'ndan esinlenilmiştir. Algoritma ve çağdaş uygulanım alanları D.S. Parker’ın <span style="font-style:italic;">SIAM Journal of Computing</span> (cilt 9, sayı 3, sayfa 470-489) dergisinde yayınlanan bir makalesinde tanıtılmaktadır.</p>

  <h3 id="sigil_toc_id_50"><a id="y20">5. Uzay Aracında Arıza</a><br /></h3>

  <p>(1) En az iki ünitenin arızalanmış olması gerekir. E ve C karşılıklı olarak arızanın diğerinde olduğunu söylüyorsa en az birinin gerçekten arızalı olması gerekir. F’ye göre B arızalıysa yine aynı durum geçerlidir. B’nin de A’yı suçlaması en az birinin arızalı olduğunu gösterir.</p>

  <p>(2) İkiden çok ünitenin anzalanmış olamayacağı kesinlikle biliniyorsa arızalı ünitelerin B ve/veya C olması gerekir. Bu savı kanıtlamak için diğer olasılıkları ortadan kaldırma yoluna gidebiliriz. Şöyle ki:</p>

  <p>D ve E’nin her ikisinin de arızalı olduğunu varsayalım. A ve C’den birinin ya da her ikisinin de arızalı olması durumunda ortaya üç ya da dört arızalı ünite çıkmaktadır ki bunun olanaksız olduğunu biliyoruz.</p>

  <p>D veya E’nin sadece birinin arızalı olduğunu varsayalım. F’nin arızalı olmadığını biliyorsak bu durumda D veya E’nin yanı sıra B’nin de arızalı olması gerekir. Buna karşılık A veya C’den biri arızalı olduğuna göre sayı yine üçe çıkmaktadır ki bunun olanaksız olduğunu söylemiştik.</p>

  <p>Bu durumda D ve E’nin sağlam oldukları anlaşılır. O halde C arızalıdır, F sağlamdır, B arızalıdır. B arızalı olduğuna göre A’nın arızalı olduğu yolundaki iddiası yanlıştır.</p>

  <p>Sonuç olarak arızalı üniteler B ve C’dir.</p>

  <h3 id="sigil_toc_id_51"><a id="y21">6. Kafesten Kaçan Kaplan</a><br /></h3>

  <p>(1) Bakıcılar bl, b2 ve b3’ün yirmişer dakikalık yedi zaman dilimi boyunca bulunacakları yerleri gösteren bir çözüm aşağıda verilmiştir. Görüleceği gibi tüm bu süre içinde kaplanın olabileceği yerlerle tapınağın giriş kapısı arasında üç bakıcıdan birinin bulunmadığı bir geçit yoktur:</p>

  <p>1. b1giriş kapısında; b2 C’de; b3 C’den gidilen odalardan birinde.</p>

  <p>2. bl giriş kapısında; B2 C’den gidilen diğer odada; b3 B’de.</p>

  <p>3. bl A’da; b2 ve b3 B’den gidilen iki odada.</p>

  <p>4. bl D’de; b2 E’de; b3 F’de.</p>

  <p>5. bl G’de; b2 K’de; b3 J’de.</p>

  <p>6. bl G’de; b2 L’de; b3 M’de.</p>

  <p>7. bl H’de; b2 I’da; b3 M’den gidilen odada.</p>

  <p>(2) Hayır. Olabilecek en kısa süre budur. Her bakıcı her 20 dakikada bir başka bir odayı arasa bile 19 odanın hepsinin aranması için yedi tur gerekir. Altı turda ancak 6 x 3 = 18 oda aranabilir.</p>

  <p>(3) Bir bakıcı tapınağın içini ararken ikisi girişteki odada bekler. İçerdeki bakıcı girişten gidilen oda gruplarını tek tek arar. Bu yöntemde tapınağın içinde arama yapan bakıcının kaplanı yakalaması şansa kalmıştır; zira bu arada kaplan da odadan odaya dolaşıyor olabilir. Diğer yandan bakıcı her grupta kaç oda bulunduğunu sayabilir ve odaların planını çizebilir.</p>

  <p>Bakıcılar en çok sayıda odanın bulunduğu grubu en sona saklarlar ve iki daha küçük gruptan birini seçerler. Daha küçük grupların hiç birinde 8’den çok oda olamaz. (Üç grupta toplam 18 oda olduğunu anımsayın. Odaların arasındaki bağlantıların düzenleniş biçimi dolayısıyla üç gruptan ikisinde odalar tek sayılı olacaktır. Birden çok grupta 9 oda bulunması olasılığı yoktur). Daha küçük iki oda grubundan birinde olması durumunda kaplan iki bakıcı tarafından ele geçirilebilir. Şöyle ki: Odaların aranmasında temelde birbirinden farklı olan iki konfigürasyon vardır (Bkz. Şekil 24).</p>

  <p>Bunların ilkinde bir bakıcı şekildeki planın en solunda yer alan tek çıkmaz odayı arar. Kaplan bu odada değilse bu kez girişte bekleyen bakıcıyla birlikte başlangıç noktasının sağında kalan odadan başlayarak diğer altı odayı gezer. İki bakıcının bu altı odada kaplanı bulması kaplanın ikinci konfigürasyondaki sekiz odada bulunmasından daha kolaydır. Şimdi de ikinci konfigürasyonu ele alalım. Burada bir bakıcı en sağdaki çıkmaz odadan başlar, oradan girişteki diğer bakıcıya yakın olan odaya, ve oradan da ilk odanın yanındaki ikinci çıkmaz odaya gider. Bu bakıcı kaplanı bulamadığı takdirde her iki bakıcı benzer bir yol izleyerek şeklin sol tarafındaki dört odayı ararlar.</p>

  <p>Kaplan daha küçük olan iki oda grubunda değilse üç bakıcı birden bu kez üçüncü gruptaki ilk odadan başlayarak aramayı sürdü-</p>

  <div>
    <img alt="" src="../Images/main-122.jpg" />

    <p><span style="font-weight:bold;font-style:italic;">Şekil 24</span> İki bakıcının araması gereken sekiz odanın iki farklı konfigürasyonu.</p>
  </div>

  <p>rürler. Şimdi yapılacak şey kaplanı en çok 16 odada aramaktır. Yine aynı biçimde iki bakıcı önce odalar arasındaki bağlantılar açısından sadece yedi oda içermesi olasılığı bulunan daha küçük grubu ararlar. Bakıcılar bundan sonra kaplanı bulana dek aynı yolları izleyerek oda gruplarını aramayı sürdürürler.</p>

  <h2 id="sigil_toc_id_52"><span style="font-weight:bold;">Bölüm V</span></h2>

  <h3 id="sigil_toc_id_53"><a id="y22">1. Spekülasyonlar</a><br /></h3>

  <p>(1) Bir çıkış satın alan kişi opsiyoncudan en çok bir dolar alabildiğinden çıkış için daha çok para ödemek iflas etmenin en iyi yoludur.</p>

  <p>(2) 55 sentten sattığınız her çıkış için 1 ons altın ve 30 sente bir iniş alın. Altın fiyatı bir dolar artarsa altından bir dolar kâr edecek ve çıkışı satın alan kişiye bir dolar ödeyeceksiniz. Böylece opsiyonlardan 25 sent kârınız olacak. Altın fiyatı değişmezse yine 25 sent kârda olacaksınız. Fiyat bir dolar düşerse inişteki kârınız ile altındaki zararınız birbirini dengeleyecek ve yine 25 sent kazanacaksınız.</p>

  <p>(3) 55 sentten sattığınız her iniş için 1 ons altın satın ve 30 sentten bir çıkış alın. Ne olursa olsun yine 25 sent kâr edersiniz.</p>

  <p>(4) Her opsiyon çifti için 1,10 dolar alırsınız. Buna karşılık ödemeniz gereken miktar bir doları geçmez.</p>

  <p>(5) Noriaty bir çıkış ve bir iniş alan herkese on günün dokuzunda iki dolar ödeyecektir. Dolayısıyla da Noriaty on gün içinde her müşterisinden 12 dolar almasına karşılık 18 dolar ödemek zorunda kalacaktır.</p>

  <p>(6) Gerçekten güvenceli tek fiyat bir dolardır. Buna karşılık Noriaty opsiyon piyasasında kaldığı sürece Stanley’in kendi fiyatını 61 sentte tutması ve her iniş sattığında Noriaty’den 60 sente bir iniş alması iyi olur.</p>

  <p>Çıkışlar için de aynı yolu izleyebilir.</p>

  <div>
    <h3 id="sigil_toc_id_54"><a id="y23">2. Manevra Sorunu</a><br /></h3>
  </div>

  <div>
    <div><img alt="" src="../Images/main-123.jpg" /></div>
  </div>

  <div>
    <div><img alt="" src="../Images/main-124.jpg" /></div>
  </div>

  <div>
    <div><img alt="" src="../Images/main-125.jpg" /></div>
  </div>

  <div>
    <div><img alt="" src="../Images/main-126.jpg" /></div>
  </div>

  <div>
    <div><img alt="" src="../Images/main-127.jpg" /></div>
  </div>

  <div>
    <div><img alt="" src="../Images/main-128.jpg" /></div>
  </div>

  <div>
    <div><img alt="" src="../Images/main-129.jpg" /></div>
  </div>

  <div>
    <p><span style="font-weight:bold;font-style:italic;">Şekil 25</span> Manevra sorununun çözümü (K: Kapalı vagon, Y: Yük vagonu, L: Lokomotif).</p>
  </div>

  <p>(1) Bulamadıysanız öyküyü okumayı sürdürün.</p>

  <p>(2) Olanaksız değildir. Önce 12 numaralı yük vagonu ile trenin geri kalanı arasındaki bağlantı açılır. Bundan sonra lokomotif ilk 12 yük vagonu ile birlikte sapağa girer. Daha sonra geri geri giderek sapaktan ana hatta çıkar (bu kez lokomotif yeni yönüne bakar konumdadır). Ana hat üzerindeki yedi vagonla birleştirilen lokomotif şimdi trenin ortasında bulunmaktadır. Lokomotif tüm vagonlarla birlikte eski yönüne doğru hareket ederek sapağı geçer ve daha sonra yedi vagonu iterek sapağa sokar. Bu vagonlar ile lokomotif arasındaki bağlantı açıldıktan sonra lokomotif geri giderek ana hatta girer. Lokomotif ile ona bağlı 12 vagon yeni yöne doğru hareket ederek sapağı geçtikten sonra lokomotif 12 vagonu iterek sapağa sokar ve bunlar sapakta bekleyen 7 vagonla birleştirilir. Bundan sonra tren yeni yöne doğru yola çıkar.</p>

  <p>(3) Vagonlar birbirinden kaç kez ayrılırsa zorunlu olarak yine o kadar kez birbirine bağlanacaktır, zira her ayırma işlemi treni ikiye böldüğünden her seferinde iki parçanın tekrar birleştirilmesi gerekmektedir. Her birleştirme işleminde sadece iki parça birbirine bağlanır. Şimdi tek bir birleştirmenin yeterli olmadığını kanıtlayalım. Bu arada akılda tutulması gereken şey lokomotifle her yeni hedefi arasında 19 vagonun bulunduğudur. Sadece bir ayırma işlemi yapıldığını varsayarsak ortaya üç olasılık çıkacaktır:</p>

  <p>1. Lokomotif sapağa girer ve ayrılır. Bundan sonra sapaktan geri geri giderek çıkması durumunda lokomotif ile gideceği yeni yön arasında hâlâ altı vagon olacaktır.</p>

  <p>2. Lokomotif sapağı geçtikten sonra geri giderek sapağa girer. Bu durumda lokomotif ile yeni yönü arasında yine altı vagon olacaktır.</p>

  <p>3. Lokomotif sapağı kullanmaz. Bu durumda ayırma işleminden sonra lokomotif ile yeni yönü arasında 19 vagon bulunacaktır.</p>

  <p>Geri kalan vagonların birleştirilmesi hiçbir durumda işe yaramaz.</p>

  <h3 id="sigil_toc_id_55"><a id="y24">3. Uçuş Planları</a><br /></h3>

  <p>Sadece iki ara alan kullanılarak paketlerin yerine ulaştırılması olanaklıdır. Ülkenin orta bölümünde bulunan sekiz kent seçin ve bunları güneyden kuzeye doğru l’den 8’e kadar numaralayın. Şimdi Şekil 26’ya bakın. Batı sahilindeki havaalanlarının her birinden gelen ikişer uçağın taşıdıkları paketleri Doğu Sahili kentlerinin kuzey grubuna giden uçaklarla güney grubuna giden uçaklar arasında paylaştırın.</p>

  <p>İkinci ve üçüncü havaalanlarından gelen uçaklar paketleri yerlerine ulaştıracaktır. Şekil 26’daki plan herhangi bir paketin herhangi bir kalkış noktasından herhangi bir iniş noktasına ulaşabileceğini göstermektedir.</p>

  <p><span style="font-style:italic;">Not:</span> Şemada gösterilen çözüm Kelebek Biçimli Uçuş Ağı olarak bilinir ve bu problemi çözmekte kullanılabilecek Banyan ağları adını taşıyan bir grup ağdan biridir. Jeffrey Ullman’ın <span style="font-style:italic;">Computational Aspects of VLSI</span> (Rockville, MD: Computer Science Press) başlıklı incelemesinde bu ağlar ayrıntılı biçimde anlatılmıştır.</p>

  <div>
    <img alt="" src="../Images/main-130.jpg" />

    <p><span style="font-weight:bold;font-style:italic;">Şekil 26</span> Uçuş planlan probleminin çözümüne ilişkin uçuş rotaları sekize sekizlik bir Kelebek Ağı oluşturmaktadır.</p>
  </div>

  <h3 id="sigil_toc_id_56"><a id="y25">4. Dönel Problemi</a><br /></h3>

  <p>Çözüm ortada bir ve bunun çevresinde dört dönelin bulunduğu bir sistemdir. Dıştaki dönellerin her birine 12 yolun üçünden giriş yapılır. Ortadaki dönel dıştaki dönellerin her birine tek bir yolla bağlanmıştır. Bu sistemde olabilecek en yüksek tehlike sayısı 9’dur (Bkz. Şekil 27).</p>

  <div><img alt="" src="../Images/main-131.jpg" /></div>

  <p><span style="font-weight:bold;font-style:italic;">Şekil 27</span> Çözüm birbiriyle bağlantılı beş dönel yapmaktır.</p>

  <h3 id="sigil_toc_id_57"><a id="y26">5. Sözleşme Sorunu</a><br /></h3>

  <p>Avukatların düzenlediği protokol aşağıda verilmiştir. Taraflardan en az birinin protokole uyması durumunda avukatlar beş koşulun yerine getirildiğini doğrulayabilirler.</p>

  <p>Amalgamated kendi açık metinlerinin (<span style="font-style:italic;">m</span>) her birini aşağıdaki yöntemle şifreler:</p>

  <p>Önce Behemoth’un şifreleme anahtarı <span style="font-style:italic;">E<sub>b</sub></span> kullanılarak <span style="font-style:italic;">m</span> şifrelenir ve <span style="font-style:italic;">E<sub>b</sub></span> (ra) elde edilir. Daha sonra <span style="font-style:italic;">E<sub>b</sub></span> (<span style="font-style:italic;">m)’ye D<sub>a</sub></span> uygulanır ve <span style="font-style:italic;">D<sub>a</sub>(E<sub>b</sub></span> (<span style="font-style:italic;">m</span>)) elde edilir. Bu aşamada Behemoth Amalgamated’in imzasını taşıyan açık metin ra’ye sahip olacaktır. Amalgamated bundan sonra danışmanlık firmasının şifre çözme anahtarı <span style="font-style:italic;">E<sub>z</sub>'</span>yi kullanarak <span style="font-style:italic;">E<sub>z</sub></span> (<span style="font-style:italic;">D<sub>a</sub> (E<sub>b</sub></span> (<span style="font-style:italic;">m</span>) ) )’yi elde eder ve açık iletişim kanalları ile gönderir. Bu aşamada ne avukat ne de Behemoth şifreyi açabilir.</p>

  <p>Bundan sonra avukat şifreli mesaja <span style="font-style:italic;">D<sub>z</sub></span>'yi uygulayarak <span style="font-style:italic;">D<sub>b</sub></span> (<span style="font-style:italic;">E<sub>a</sub> (m)</span> )’yi elde eder ve Amalgamated’in şifreleme anahtarı <span style="font-style:italic;">E<sub>a</sub>’yı</span> iki kez kullanır. Bu noktada <span style="font-style:italic;">E<sub>a</sub> (E<sub>a</sub> (D<sub>a</sub> (E<sub>b</sub></span> <span style="font-weight:bold;font-style:italic;">(</span><span style="font-style:italic;">m</span><span style="font-weight:bold;font-style:italic;">)</span>))) = <span style="font-style:italic;">E<sub>a</sub> (E<sub>b</sub></span> (<span style="font-style:italic;">m)</span> ) ortaya çıkmıştır.</p>

  <p>Behemoth da simetrik bir işlem yaparak <span style="font-style:italic;">E<sub>z</sub></span> (<span style="font-style:italic;">D<sub>b</sub> (E<sub>a</sub> (m)</span>) )’yi gönderir. Avukat <span style="font-style:italic;">D<sub>z</sub>'</span>yi uygulayarak D<sub>a</sub> (E<sub>b</sub> (m) )’yi elde eder ve bundan sonra iki kez E<sub>b</sub>’yi kullanır. Böylece <span style="font-style:italic;">E<sub>b</sub></span> (<span style="font-style:italic;">E<sub>b</sub> (D<sub>b</sub> (E<sub>a</sub>(m)))) = E<sub>b</sub></span> (<span style="font-style:italic;">E<sub>a</sub> (m)</span>) ortaya çıkar.</p>

  <p>İki sonucun eşit olması ancak ve ancak iki tarafın da aynı açık metin <span style="font-style:italic;">m</span> ile işe başlamaları ve imzalarını koymaları koşuluyla sağlanır. Buna karşılık avukatlar açık metnin ne olduğunu bilmezler. İşlemin tamamlanması için avukatlar <span style="font-style:italic;">D<sub>b</sub> (E<sub>a</sub></span> (m) )’yi Amalgamated’e, <span style="font-style:italic;">D<sub>a</sub></span> (<span style="font-style:italic;">E<sub>b</sub> (m)</span> )<sup>,</sup>yi Behemoth’a gönderirler.</p>

  <p><span style="font-style:italic;">Not:</span> Şifreler ve bilgisayarlar arasındaki yakın ilişki eskiden beri bilinmektedir. Çağdaş bilişim teorisinin babası Alan Turing, Almanların <span style="font-style:italic;">Enigma</span> şifresini çözmek amacıyla en eski bilgisayarlardan birini tasarımlamıştı. Şifreleme anahtarlarıyla ilgili matematik teorileri için iki kaynak, <span style="font-style:italic;">Communications of the Association for Computing Machinery</span> adlı yayının Nisan 1982 sayısında (cilt 25, sayı 4) D.K. Gilford imzasıyla çıkan <span style="font-style:italic;">Cryptographic Sealing for Information Secrecy and Authentication</span> başlıklı inceleme ve yine ayın yayının Nisan 1984 sayısında (cilt 27, sayı 4) D.E. Denning imzasıyla çıkan <span style="font-style:italic;">Digital Signatures with RSA and Other Public-Key Cryptosystems</span> başlıklı incelemedir.</p>

  <h3 id="sigil_toc_id_58"><a id="y27">6. Kumanda ve Kontrol</a><br /></h3>

  <p>(1) Merkezler 1'den 15’e kadar numaralanır (1 kumanda merkezidir). Merkezler arasında kurulacak bağlantılar aşağıda verilmiştir (iki merkezi temsil eden iki sayı arasındaki ok işareti, birinciden İkinciye mesaj iletilebileceğini gösterir) (Bkz. Şekil 28):</p>

  <p>1→2, 2→3, 3→4, 3→12, 1→5, 5→6, 6→7, 6→8, 5→9, 9→10, 9→11, 2→13, 13→14, ve 13→15.</p>

  <div><img alt="" src="../Images/main-132.jpg" /></div>

  <div><img alt="" src="../Images/main-133.jpg" /></div>

  <p><span style="font-weight:bold;font-style:italic;">Şekil 28</span> Kumanda ve kontrol bilmecesinin çözümü. (a) Kumanda kontrol merkezinin diğer kontrol merkezlerinden mesaj almadığı çözüm Profesör Scarlet’indir. (b) Ecco’nun çözümünde herhangi tek bir kontrol merkezinin devre dışı kalması önemli bir sakınca oluşturmaz. En alt sıradaki kontrol merkezi çiftleri arasındaki iletişim çift yönlüdür yani her iki merkez de birbiriyle bir alıcı ve bir verici kullanarak haberleşebilmektedir.</p>

  <p>(2) 1→2, 2→3, 3→4, 3→12,l→5, 5→6, 6→7, 6→8, 5→9, 9→10, 9→ll, 2→13, 13→14, 13→15, 4→7, 7→4, 12→8, 8→12, 14→10, 10→14, 15→11, 11→15, 4→l, 12→9, 14→5, 15→6, 7→13, 8→2, 10→3 ve 11→1.</p>

  <p>(3) Hayır. Olabilecek en az ünite sayısı 30’dur. 30 üniteyle her kontrol merkezi diğer iki merkezden mesaj alır. Daha az üniteyle merkezlerden biri (M<sub>1</sub>) sadece tek bir merkezden (M<sub>2</sub>) mesaj alabilecek ve bu durumda M<sub>2</sub> arızalandığı ya da başka bir nedenle çalışmadığı zaman M<sub>1</sub>'e mesaj gelmeyecektir.</p>

  <h3 id="sigil_toc_id_59"><a id="y28">7. Yanlış Numara</a><br /></h3>

  <p>(1) Herhangi iki numara iki rakamla birbirinden ayrıldığına ve herhangi bir numara farklı rakamlardan oluştuğuna göre bunların yerlerinin değiştirilmesi ile çalışmayan bir numaraya erişilmesi gerekir.</p>

  <p>(2) Çözümler çok sayıdadır. Birini veriyoruz: Beş rakamlı bir numaraya <span style="font-style:italic;">vwxyz</span> dersek, altıncı rakam <span style="font-style:italic;">q</span> öyle seçilmelidir ki <span style="font-style:italic;">q + 2 z+y +</span> 2 <span style="font-style:italic;">x</span> + <span style="font-style:italic;">w</span> + 2 <span style="font-style:italic;">v</span> işleminin sonucu 10’a bölünebilir olsun. Örneğin numara 42785 ise <span style="font-style:italic;">q</span> + 10 + 8 + 14 + 2 + 8 işleminin sonucu = <span style="font-style:italic;">q</span> + 42. 10’a bölünebilen bir toplam elde etmek için q’nun 8 olması gerekir.</p>

  <p>Bu çözümün işlerliğinin nedenini anlamak için <span style="font-style:italic;">vwxyzq</span> ile temsil edilen numaranın içindeki iki rakamın yerlerini değiştirdiğimizi varsayalım ve bu iki rakama <span style="font-style:italic;">d</span> ve <span style="font-style:italic;">d’</span> diyelim. Bu durumda rakamların toplamı <span style="font-style:italic;">[d' - d]</span> oranında değişecektir. <span style="font-style:italic;">d'</span> = <span style="font-style:italic;">d</span> olması dışında (ki o zaman yer değişimi bir sakınca yaratmaz) aradaki fark 10’a bölünemeyeceğinden toplam sayı da 10’a bölünemez ve bu da çalışmayan bir numaranın varlığını gösterir.</p>

  <h3 id="sigil_toc_id_60"><a id="y29">8. Sahte Paralar</a><br /></h3>

  <p>Dört para arasındaki sahteleri üç tartmada şöyle buluruz (Buradan yola çıkarak 20 paranın ağırlığını 15 tartmada saptayabiliriz):</p>

  <p>Dört paraya A, B, C ve D diyelim. Önce A, B ve C’yi tartarız. Eğer üçü de sahteyse toplam ağırlık 31,8 ile 32,1 gr arasında olacaktır. İkisi sahte, biri gerçekse bu kez ağırlık 32,2 ile 32,5 gr arasında değişir. Sadece biri sahte olan üç paranın toplam ağırlığının ise 32,6 ile 32,9 gr arasında olması gerekir. Paraların üçü de gerçekse ağırlık 33 ile 33,3 gr arasında olacaktır. Burada önemli olan dört olasılığı birbirinden ayırabilmektir. Paraların üçünün de gerçek ya da sahte olması durumunda D’yi tartar ve böylece iki tartmada işi bitiririz. Aksi takdirde önce A ve D’yi, sonra B ve D’yi tartarız. Bu tartmaların her birinden şunları saptarız: İki para da sahtedir (21,2 - 21,4 gr), biri sahte, diğeri gerçektir ( 21,6 - 21,8 gr), ya da ikisi de gerçektir (22 - 22,2 gr).</p>

  <p>İki çiftten birinde iki paranın ikisi de gerçek ya da ikisi de sahteyse tüm ağırlıkları kolaylıkla saptayabilirsiniz. Örneğin B ve D’nin her ikisinin de gerçek olduğunu varsayalım. Bu durumda A-D çiftinde bir sahte para varsa bu A’dır. A, B ve C’nin arasında iki sahte varsa bu durumda C de sahtedir.</p>

  <p>Aksi takdirde A ve D’den biri gerçek diğeri sahtedir ve aynı şey B ve D için de geçerlidir. Sonuç olarak diyebiliriz ki, A, B ve C’den ikisinin gerçek olması durumunda D sahte, A ve B gerçektir, ya da A, B ve C’den ikisinin sahte olması durumunda D gerçek, A ve B sahtedir.</p>

  <h2 id="sigil_toc_id_61"><span style="font-weight:bold;">Bölüm VI</span></h2>

  <h3 id="sigil_toc_id_62"><a id="y30">1. Bilgi Koordinasyonu I</a><br /></h3>

  <p>(1) Bunu sağlamaya yetecek bir sayı yoktur. Aşağıda açıklanacağı gibi iki general hiçbir zaman saldırıyı gerçekleştirmeyecekler-dir. A, B’nin bilmediği bir şey bilmektedir ve B ancak bunu bilirse saldırıya geçecektir.</p>

  <p>Diyelim ki generallerden birinin (X) bildiği bir şey vardır ve diğer generalin de (Y) saldırıyı başlatmak için bunu bilmesi gerekmektedir. Bu nedenle X bir posta güvercini uçurur: Y mesajı aldıktan sonra da X saldırıyı başlatamaz; zira Y’nin mesajı aldığını bilmemektedir. Bu durumda Y’nin bildiği bir şey vardır (kendisinin mesajı almış olduğu) ve X de bunu bilmeden saldırıyı başlatamaz. Bu durum X ve Y'nin rolleri sürekli biçimde değişerek sürüp gider.</p>

  <p>(2) Bir güvercin yeterlidir. Güvercin A’dan B’ye uçtuğu zaman gözcüler feneri yakarlar. Bu noktada A, B’nin A’nın saldırıya geçeceğini bildiğini bilmekte, yine aynı biçimde B’de A’nın B’nin saldırıya geçeceğini bildiğini bilmektedir ve bu böylece sürüp gider.</p>

  <p>Belli bir bilgi parçasının yukarıda örneklendiği gibi iki kaynak arasında biçim değiştirerek gidip gelmesi durumu araştırmacılar tarafından “ortak bilgilenme” olarak tanımlanır.</p>

  <p><span style="font-style:italic;">Not:</span> Dağılımlı hesaplama sistemleri bilgi mantığına ilişkin araştırmalarda bir patlama yaratmıştır. Bu alana giren çalışmaların belli bir konuya ilişkin bölümü J. Halpern ve Y. Moses’in <span style="font-style:italic;">Knovoledge and Common Knoıvledge in a Distributed Environment</span> başlıklı incelemesinde ele alınmaktadır (<span style="font-style:italic;">Proceedings of the Symposium on Principles of Distributed Computing, Vancouver, B.C.,</span> Kanada, Ağustos 1984, <span style="font-style:italic;">sayfa</span> 50-61).</p>

  <h3 id="sigil_toc_id_63"><a id="y31">2. Bilgi Koordinasyonu II</a><br /></h3>

  <p>Ceketlerinin arkasında X işareti bulunan mantık uzmanlarının sayısı üçtür. Bunlar alfabetik sıraya göre birinci, yedinci ve onuncu sırayla konuşan kişilerdir.</p>

  <p>Bunu şöyle kanıtlayabiliriz:</p>

  <p>Onuncu kişi birinci turda sırtında X bulunduğunu tahmin eder. Onuncuya gelene dek mantıkçıların hiç biri karar verebilmesine yardımcı olacak bilgiye sahip değildir. Onuncu kişi yedinci ve birincinin sırtlarında X olduğunu ama kendilerinin bu konuda henüz bir karara varmadıklarını bilmekte ve buradan yola çıkarak aşağıdaki biçimde mantık yürütmektedir:</p>

  <p>Sırtında X bulunanların sonuncusu yedinci mantıkçı olsaydı kendisi şu mantığı izleyerek karar verebilirdi: Birinci mantıkçı karar vermemiştir -karar verebilmek için diğer bir X görmesi zorunludur -birinciden başka kimsede X görmüyorum -o halde benim sırtımda X bulunması gerekir.</p>

  <p>Yedinci henüz karar vermemiş olduğundan onuncu mantıkçı sekiz, dokuz, on, on bir, on iki ve on üçüncü mantıkçılardan birinde X işaret bulunması gerektiği sonucuna varır. Onuncu mantıkçı X işaretli başka kimseyi görmediği için kendisinde bir X bulunduğu kanısına varır ve şu mantığı yürütür:</p>

  <p>“Benim sırtımda bir X var ve en az bir kişide daha olduğunu biliyorum ama kendisi henüz bilmiyor.” Aynı yolu izleyen on bir, on iki ve on üçüncü mantıkçılar ise kendilerinde X bulunmadığına karar verirler.</p>

  <p>İkinci turda ilk altı mantıkçının hiç biri bir karara varamaz. Buna karşılık sadece birincinin sırtında X bulunduğunu gören yedinci şöyle der: “Benim sırtımda bir X var ve en az bir kişide daha olduğunu biliyorum ama kendisi henüz bilmiyor.” Böylece, problemin gerektirdiği gibi en az bir X’in daha varlığının saptanması gereken ikinci turda karar veren kişi yedinci mantıkçı olur. Sekizinci ve dokuzuncu ise yedincinin mantığını izleyerek ikinci turda karar verebilirler.</p>

  <p>Üçüncü turda birinci mantıkçı henüz karar verememiş olanlar arasında X işaretli birini daha görmediği için kendisine ilişkin kararını verir ve X işaretli birinin daha bulunmadığını söyler. Böylece ikinci, üçüncü, dördüncü, beşinci ve altıncı mantıkçılar kendilerinde X bulunmadığını açıklarlar.</p>

  <p>Birinci mantıkçının yerine henüz karar verememiş olan altı mantıkçıdan biri X işaretli olsaydı bir tur daha gerekecekti. Sadece üç tur bulunduğunu bildiğimiz için birinci mantıkçının sırtında X olduğunu anlarız.</p>

  <h3 id="sigil_toc_id_64"><a id="y32">3. Kuryeler</a><br /></h3>

  <p>(1) Çok sayıdaki çözümden biri aşağıda verilmiştir:</p>

  <p>Kurye l’e A ve B verilir.</p>

  <p>Kurye 2’ye B ve C verilir.</p>

  <p>Kurye 3’e C ve D verilir.</p>

  <p>Kurye 4’e D ve E verilir.</p>

  <p>Kurye 5’e E ve A verilir.</p>

  <p>Kurye 6’ya A ve B verilir.</p>

  <p>Kurye 7’ye C ve D verilir.</p>

  <p>Kurye 8’e E verilir.</p>

  <p>Bu çözüm işe yarar zira herhangi iki kuryede beş bölüm birden bulunmadığı için düşmanın şifrenin tümünü ele geçirmesi olasılığı ortadan kalkmaktadır.</p>

  <p>Ayrıca şifrenin herhangi bir bölümü üç ayrı kuryede bulunduğu için, ajana erişebilen altı kuryeden birinde o bölüm bulunacaktır.</p>

  <p>(2) Yedi kuryenin kullanıldığı bir çözüm şöyledir:</p>

  <p>Kurye 1'e A, B ve C verilir.</p>

  <p>Kurye 2’ye C ve D verilir.</p>

  <p>Kurye 3’e C ve D verilir.</p>

  <p>Kurye 4’e B ve D verilir.</p>

  <p>Kurye 5’e B ve E verilir.</p>

  <p>Kurye 6’ya A ve E verilir.</p>

  <p>Kurye 7’ye A ve E verilir.</p>

  <p>Bu çözüm de işe yarar zira her bölüm üçer kuryede vardır ve hiçbir kurye beş bölümün hepsini taşımamaktadır.</p>

  <p>(3) Her kurye ikiden çok bölüm taşımadığı takdirde “matematikçinin özgün alt sınırı”na göre en az sekiz kurye gerekir. Ayrıca, herhangi bir kuryede dört bölüm varsa beşincinin de diğer bir kuryede olması gerekir, ama bu durumda bu iki kurye tüm bölümleri taşıyor olacaktır. Bu nedenle altı kuryeli herhangi bir çözümde en az bir kuryenin üç bölüm (örneğin, A, B ve C) taşıması gerekir. En az üç kuryede D ve en az üç kuryede E yoksa ajana şifrenin tümünün ulaştırılması olanaksızdır. Diğer yandan hiçbir kuryede aynı anda hem D, hem de E’nin bulunmaması gerektiğinden D’yi taşıyan üç kurye ile E’yi taşıyan üç kurye farklı kişiler olmalıdır. Dolayısıyla da en az yedi (1+3+3) kuryenin kullanılması zorunludur.</p>

  <p>(4) A, B, C, D, E, F, G, H, I ve J’den oluşan ve beş kuryeye aşağıdaki biçimde dağıtılan 10 bölüm kullanılır:</p>

  <p>Kurye l’e A, B, C, D, E ve F verilir.</p>

  <p>Kurye 2’ye A, B, C, G, H ve I verilir.</p>

  <p>Kurye 3’e A, D, E, H, I ve J verilir.</p>

  <p>Kurye 4’e B, E, F, G, I ve J verilir.</p>

  <p>Kurye 5’e C, D, F, G, H ve J verilir.</p>

  <p>Bu çözümün doğruluğunu şöyle açıklayabiliriz: Hiçbir kuryede G, H, I ve J’nin dördü birden bulunmadığı için diğer kuryelerin taşıdığı bölümlerin hiç biri Kurye 1'in taşıdığı bölümlere uymamaktadır. Ayrıca 2, 3, 4 ve 5 numaralı kuryelerin hiç birinde A, B, C, D, E ve F’nin altısı birden yoktur.</p>

  <h3 id="sigil_toc_id_65"><a id="y33">4. Kentiçi Yollar</a><br /></h3>

  <p>(1) Yolların tek yönlüye dönüştürülmesinin en azından bazı durumlarda ulaşım sürelerini herhangi iki yolun toplam uzunluğu kadar arttırması kaçınılmazdır. İki nokta arasında ulaşım olanağının sağlanması için biri alana doğru gelen, diğeri alandan dışarı doğru giden iki yol olması gerekmektedir. Hatta birbirine yakın noktalar (örneğin C ve D) arasında sadece iki yolun toplam uzunluğu kadar bir mesafe olacaksa yukarıda değinilen iki yolun değişimli olması gerekecektir.</p>

  <p>Alandan dışarı doğru gidiş veren tek yönlü bir yolun en dıştaki noktası X’ten, alana doğru geliş veren tek yönlü bir yolun en dıştaki noktası Y'ye gideceğimizi varsayalım. Bu durumda X’ten alana ulaşmak için iki yol, alandan Y'ye ulaşmak için de iki yol, böylece toplam dört yol kullanmamız gerekecektir. Mevcut koşullar altında X’ten doğrudan alana ve oradan da Y'ye gidebilir ve böylece toplam iki yol kullanmış</p>

  <div><img alt="" src="../Images/main-134.jpg" /></div>

  <p><span style="font-weight:bold;font-style:italic;">Şekil 29</span> Kentiçi yollar bilmecesinin bir çözümü.</p>

  <p>oluruz. X ile Y arasındaki uzaklığın dış çemberdeki noktaları birbirine bağlayan yolların en az dördünün toplam uzunluğu kadar olması durumunda daha iyi bir seçenek yoktur.</p>

  <p>(2) Herhangi iki nokta arasındaki yolculuk süresinin iki katına çıkmamasını sağlayacak bir çözüm Şekil 29’da gösterilmiştir. Gidiş yönüne göre tek yönlü yollar şunlardır: Alan→A, A→B, B→Alan, Alan→C, C→B, C→D, D→Alan, Alan→E, E→ D, E→F, ve F→ Alan.</p>

  <p>Yolculuk sürelerinin iki kattan fazla artmamasının sağlanması kolay değildir. Dış çemberdeki yolların tümünün aynı yöne gidişi olması durumunda ise olanaksızdır. Örneğin, tek yön işaretlerini şu şekilde koyduğumuzu varsayalım: Dış çember üzerinde, A→B, B→C, C→D, D→E, ve E→F; Dış çemberle alan arasında, Alan →A, B→Alan, Alan→C, D→Alan, Alan→E, ve F→Alan. Bu durumda C’den B’ye gidiş için önce sırasıyla D’ye, alana, A’ya ve B’ye gitmek gerekecektir.</p>

  <h3 id="sigil_toc_id_66"><a id="y34">5. Kentdışı Yollar</a><br /></h3>

  <p>(1) Yolların tümü aynı uzunlukta olduğuna göre A, B ve C; C, B ve D; ve C, D ve E arasındaki yollar birer eşkenar üçgen oluşturmaktadır. A ve D arasındaki uzaklığın 250 kilometre olması nedeniyle ABC ve DBC üçgenleri aynadaki gibi birbirinin tam tersi görüntüdedir ve BC bir simetri ekseni oluşturur. Dolayısıyla EC ve CA aynı düz çizgi üzerindedirler ve A ile E arasındaki uzaklık 300 kilometredir. Bu uzaklıklarda dünya Euclid teorisinde öne sürülen kavrama yakın olur.</p>

  <p>(2) En az bir yeni yol yapılması gerekir. Aşağıda açıklandığı gibi dört farklı durum bulunmaktadır (iki nokta arasında tekyönlü bir yolun bulunduğu ok işareti ile anlatılmıştır):</p>

  <p>1. B → C ve D → C. D → B ise bu durumda bu iki yol kullanılarak B’den D’ye gidilemez. B → D ise yine aynı biçimde D’den B’ye gidilemez.</p>

  <p>2. C → B ve C → D. Yukarıda anlatılan sorun burada da vardır.</p>

  <p>3. B → C ve C → D. B → C olduğu için B → A olanaksızdır, zira bu durumda bu iki yol kullanılarak A’dan B’ye gidilemez. Bu nedenle, A → B ve C → A. Bunun gibi, C →D de D→ E ve E →C’nin geçerliğini gösterir. Diğer yandan şimdi de B → D geçerli olmadığı takdirde A’dan E’ye en az dört yol değiştirerek gidilebilecektir. Ama D’den B’ye gitmek için de en az dört yol değiştirmek gerekmektedir.</p>

  <p>4. C → B ve D → C. C ve DB açıortayı çevresinde bir simetri olduğundan benzer bir mantık yürütülürse bu durumun da geçerli olmadığı ortaya çıkar.</p>

  <p>(3) Sadece 150 kilometre uzunluğunda bir yol yapılması gerekmektedir. Yeni yol B ile D arasındaki yola paralel olmalıdır. Bir çözüm de yolları şu biçimde düzenlemektir: A → B, B → D, D → B, D → E, E → C, C → A, C → D, B → C.</p>

  <h3 id="sigil_toc_id_67"><a id="y35">6. Metro Planı</a><br /></h3>

  <p>(1) En iyi çözümlerden biri 1 ile 4, 2 ile 5, 3 ile 7, 4 ile 5, 5 ile 7, 5 ile 8 ve 6 ile 8 arasındaki güzergahları kullanmaktır. Bu 72 milyar pesoya mal olur.</p>

  <p>(2) Güzergahları maliyetlerine göre en düşükten en yükseğe doğru sıralayın. Birinci tabloda ilk altı güzergah ve bunların maliyetlerini görebilirsiniz.</p>

  <div>
  <p><span style="font-weight:bold;">En düşük maliyetli ilk 12 güzergah</span></p><img alt="" src="../Images/main-135.jpg" /></div>

  <div>
  <p><span style="font-weight:bold;">Ecco’nun 1 numaralı istasyonla diğerleri arasındaki yolculuk süresinin beş dakikayı aşmamasını sağlayan çözümü</span></p><img alt="" src="../Images/main-136.jpg" /></div>

  <p>Şimdi sırayla her güzergahı ayrı ayrı inceleyin ve bunların henüz birbirine bağlanmamış olan iki noktayı birleştirip birleştirmediğini saptayın. İlk güzergah 5 ile 8’i birleştirmektedir. Planda henüz hiçbir güzergah bulunmadığına göre işe bununla başlayabilirsiniz.</p>

  <p>Daha sonra, 1-4, 3-7, 5-7 ve 2-5’i de ekleyin. Böylece sıra 2 ile 7 arasındaki güzergaha gelmiş oluyor. Şimdiye dek plana koymuş olduğumuz güzergahlar arasında 2-5 ve 5-7 bulunduğundan 2-7’ye gerek kalmamıştır. Buna karşılık 4-5 ve 6-8 güzergahlarını eklememiz gerekiyor. Böylece plan tamamlanmıştır. Herhangi bir güzergah ekleneceği zaman söz konusu iki noktayı birbirine bağlamanın en ekonomik yolunu bulmaya dikkat ettiğimiz için bu yöntemle olabilecek en düşük maliyeti de sağlamış oluruz.</p>

  <p>(3) İkinci tabloda Ecco’nun çözümünü bulacaksınız. Gördüğünüz gibi 1 ile herhangi bir nokta arasındaki yolculuk süresi beş dakikayı aşmamaktadır.</p>

  <p>Not: Bu bölümdeki çözümlerin esin kaynağı minimum ağaç taraması ve en kısa yol algoritmalarıdır. Aho, Hopcroft ve Ullman tarafından kaleme alınan <span style="font-style:italic;">Data Structures and Algorithms</span> (Reading, MA: Addison-Wesley) başlıklı incelemede bu algoritmaların bilgisayardaki uygulanımları anlatılmaktadır.</p>

  <h2 id="sigil_toc_id_68"><span style="font-weight:bold;">Bölüm VII</span></h2>

  <h3 id="sigil_toc_id_69"><a id="y36">1. Bilmece Meraklısı Fidyeci</a><br /></h3>

  <p>(1) İkili sayı sistemini biliyorsanız ikili temsili anımsayın. Her <span style="font-style:italic;">bit</span> bir paradır. Bilmiyorsanız aşağıdaki açıklamayı dikkatle okuyun:</p>

  <p>1 ile 2000 arasındaki herhangi bir sayı her biri sadece iki değer alabilen 11 sayının toplamı olarak kabul edilir. İlk sayı ya 1028 ya da O’dır. İkinci 512 ya da 0, üçüncü 256 ya da 0, dördüncü 128 ya da 0, beşinci 64 ya da 0, altıncı 32 ya da 0, yedinci 16 ya da 0, sekizinci 8 ya da 0, dokuzuncu 4 ya da 0, onuncu 2 ya da 0, onbirinci 1 ya da 0’dır. Bundan sonra hep doğru yanıtlanacağı varsayılarak şu sorular sorulur: Sayı 1028 ya da daha büyük bir sayı mı? Sayı ya 512 ile 1027, ya da 1540 ile 2000 arasında mı? Sorular giderek güçleşir, ama sonuncusu oldukça basittir: Bu bir çift sayı mı?</p>

  <p>(2) Paralarla ilgili problem her birine ilişkin üç soru sorulması ve çoğunluk değerinin alınması yoluyla 33 soruda çözülebilir.</p>

  <p>(3) Her sorunun yanıtının anında alınması koşuluyla problemin 23 soruda çözülmesi için şu yol izlenir: İlk parayla ilgili iki soru sorulur. Eğer yanıtlar birbirini tutuyorsa bundan sonra ikinci parayla ilgili iki soru sorulur ve böyle sürer. Herhangi soru çiftinin yanıtları arasında uyumsuzluk varsa bu kez üçüncü bir soru sorulur ve çoğunluk değeri alınır. Bu yöntemde on kez çift soru ve bir kez üç soru sorulması gerekebilir.</p>

  <p>(4) Tüm yanıtların en son sorudan sonra verilecek olması durumunda problemin 15 soruda çözülmesi için sorular aşağıdaki biçimde olmalıdır:</p>

  <p>1) İlk para tura mı?</p>

  <p>2) İkinci para tura mı?</p>

  <p>11) On birinci para tura mı?</p>

  <table border="1">
    <tr>
      <td style="vertical-align:bottom;">
        <p>12.</p>
      </td>

      <td style="vertical-align:bottom;">
        <p>13.</p>
      </td>

      <td style="vertical-align:bottom;">
        <p>14.</p>
      </td>

      <td style="vertical-align:bottom;">
        <p>15.</p>
      </td>

      <td style="vertical-align:bottom;">
        <p>Doğru</p>
      </td>
    </tr>

    <tr>
      <td style="vertical-align:bottom;">
        <p>sorunun</p>
      </td>

      <td style="vertical-align:bottom;">
        <p>sorunun</p>
      </td>

      <td style="vertical-align:bottom;">
        <p>sorunun</p>
      </td>

      <td style="vertical-align:bottom;">
        <p>sorunun</p>
      </td>

      <td style="vertical-align:bottom;">
        <p>yanıtlanmayan</p>
      </td>
    </tr>

    <tr>
      <td>
        <p>yanıtı</p>
      </td>

      <td>
        <p>yanıtı</p>
      </td>

      <td>
        <p>yanıtı</p>
      </td>

      <td>
        <p>yanıtı</p>
      </td>

      <td>
        <p>soru sayısı</p>
      </td>
    </tr>

    <tr>
      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>sıfır</p>
      </td>
    </tr>

    <tr>
      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>hayır</p>
      </td>

      <td style="vertical-align:bottom;">
        <p>on beş</p>
      </td>
    </tr>

    <tr>
      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>hayır</p>
      </td>

      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>on dört</p>
      </td>
    </tr>

    <tr>
      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>hayır</p>
      </td>

      <td style="vertical-align:bottom;">
        <p>hayır</p>
      </td>

      <td style="vertical-align:bottom;">
        <p>on bir</p>
      </td>
    </tr>

    <tr>
      <td>
        <p>evet</p>
      </td>

      <td>
        <p>hayır</p>
      </td>

      <td>
        <p>evet</p>
      </td>

      <td>
        <p>evet</p>
      </td>

      <td>
        <p>on üç</p>
      </td>
    </tr>

    <tr>
      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>hayır</p>
      </td>

      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>hayır</p>
      </td>

      <td style="vertical-align:bottom;">
        <p>on</p>
      </td>
    </tr>

    <tr>
      <td>
        <p>evet</p>
      </td>

      <td>
        <p>hayır</p>
      </td>

      <td>
        <p>hayır</p>
      </td>

      <td>
        <p>evet</p>
      </td>

      <td>
        <p>dokuz</p>
      </td>
    </tr>

    <tr>
      <td>
        <p>evet</p>
      </td>

      <td>
        <p>hayır</p>
      </td>

      <td>
        <p>hayır</p>
      </td>

      <td>
        <p><span style="font-style:italic;">hayır</span></p>
      </td>

      <td>
        <p>sekiz</p>
      </td>
    </tr>

    <tr>
      <td>
        <p>hayır</p>
      </td>

      <td>
        <p>evet</p>
      </td>

      <td>
        <p>evet</p>
      </td>

      <td>
        <p>evet</p>
      </td>

      <td>
        <p>on iki</p>
      </td>
    </tr>

    <tr>
      <td style="vertical-align:bottom;">
        <p>hayır</p>
      </td>

      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>hayır</p>
      </td>

      <td style="vertical-align:bottom;">
        <p>yedi</p>
      </td>
    </tr>

    <tr>
      <td>
        <p>hayır</p>
      </td>

      <td>
        <p>evet</p>
      </td>

      <td>
        <p>hayır</p>
      </td>

      <td>
        <p>evet</p>
      </td>

      <td>
        <p>altı</p>
      </td>
    </tr>

    <tr>
      <td style="vertical-align:bottom;">
        <p>hayır</p>
      </td>

      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>hayır</p>
      </td>

      <td style="vertical-align:bottom;">
        <p>hayır</p>
      </td>

      <td style="vertical-align:bottom;">
        <p>beş</p>
      </td>
    </tr>

    <tr>
      <td>
        <p>hayır</p>
      </td>

      <td>
        <p>hayır</p>
      </td>

      <td>
        <p>evet</p>
      </td>

      <td>
        <p>evet</p>
      </td>

      <td>
        <p>dört</p>
      </td>
    </tr>

    <tr>
      <td style="vertical-align:bottom;">
        <p>hayır</p>
      </td>

      <td style="vertical-align:bottom;">
        <p>hayır</p>
      </td>

      <td style="vertical-align:bottom;">
        <p>evet</p>
      </td>

      <td style="vertical-align:bottom;">
        <p>hayır</p>
      </td>

      <td style="vertical-align:bottom;">
        <p>üç</p>
      </td>
    </tr>

    <tr>
      <td>
        <p>hayır</p>
      </td>

      <td>
        <p>hayır</p>
      </td>

      <td>
        <p>hayır</p>
      </td>

      <td>
        <p>evet</p>
      </td>

      <td>
        <p>iki</p>
      </td>
    </tr>

    <tr>
      <td>
        <p>hayır</p>
      </td>

      <td>
        <p>hayır</p>
      </td>

      <td>
        <p>hayır</p>
      </td>

      <td>
        <p>hayır</p>
      </td>

      <td>
        <p>bir</p>
      </td>
    </tr>
  </table>

  <p>12) Birden yediye kadarki soruları doğru yanıtladınız mı? (Bu sorunun yerine ilk yedi paranın arasındaki turaların sayısının bir tek sayı olup olmadığı da sorulabilir. Eğer yanıt ilk yedi paraya ilişkin sorulara verilen yanıtlara uyuyorsa 12. sorunun yanıtının evet, uymuyorsa hayır olması gerekir.)</p>

  <p>13) 1-4 ve 8, 9,10. sorulara ilişkin ilk 10 yanıtınız doğru mu?</p>

  <p>14) 1,2,5,6,8,9 ve 11. paralara ilişkin ilk 11 yanıtınız doğru mu?</p>

  <p>15) 1,3,5,7,8,10 ve 11. paralara ilişkin ilk 11 yanıtınız doğru mu?</p>

  <p>15 yanıt arasında hangisinin doğru olmadığını (eğer doğru olmayan bir yanıt varsa) yukarıdaki tablonun yardımıyla anlayabilirsiniz. Tabloda her soruya verilen yanıtlar ve yanıtın doğru ya da yanlış olması olasılığı gösterilmiştir. Son dört sorudan herhangi birine verilen “evet” yanıtı sorunun konusu olan paraların durumunu doğrular. Son dört sorunun yanıtları arasındaki “hayır” ların sayısı 0 ya da 1 ise ilk 11 sorunun doğru yanıtlandığı, buna karşılık “hayır” yanıtının yalan olduğu anlaşılır.</p>

  <p><span style="font-style:italic;">Not:</span> S.M. Ulam, <span style="font-style:italic;">The Adventures of a Mathematician</span> (New York; Charles Scribner and Sons) adlı kitabında benzer bir problem anlatır ve okuyucudan bunu çözmesini ister.</p>

  <h3 id="sigil_toc_id_70"><a id="y37">2. Akıl Almaz Bir İş</a><br /></h3>

  <p>Mesajların açık biçimini aşağıda bulacaksınız. Evangeline bu mesajlarda Ecco’nun ortadan kayboluşuna ilişkin bir ipucu bulunduğunu düşünmektedir.</p>

  <p><br /></p>

  <p><span style="font-weight:bold;">kendini çok akıllı sanıyorsun, değil mi?</span></p>

  <p><span style="font-weight:bold;">yardımın gerekiyor -sadece senin.</span></p>

  <p><span style="font-weight:bold;">herkes bizi düşman sanıyor, oysa biz aslında dostuz, bir gün senin icabına bakacağız, dr. ecco.</span></p>
</body>
</html>
