<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">1. Bilmece Meraklısı Fidyeci</span></h2>

  <p><br /></p>

  <p>Eğer başınıza bir taş düşerse taş düşebilecek bir yerde dolaştığınız için siz suçlusunuz.</p>

  <p><span style="font-style: italic;">Ecco’nun “Toplumsal Yaklaşımlar” başlıklı not defterinden.</span></p>

  <p><br /></p>

  <p>Bu kitabı yazmak epeyce zaman aldı. Ecco en azından adının çevresinde oluşan birtakım gerçekdışı söylentilerin dağılması için kitabın yayınlanmasına izin vermiş bulunuyor. <span style="font-style:italic;">Times</span> gazetesi Ecco’nun Başkan Carballero’nun sorunlarını çözmekteki başarılarını anlatan “Bilmece Çözücüye Onur Madalyası” başlıklı haberi manşetten vererek bu söylentilerin daha da yaygınlaşmasına katkıda bulundu. Yazıda Ecco’nun yetenekleri abartılı biçimde anlatılmakta ve onun doğaüstü birtakım güçlere sahip olduğu ima edilmekteydi. <span style="font-style:italic;">Times</span>’ın haberinden sonra Ecco’nun telefonu kilitlendi. Dostum telefon numarasını değiştirmek ve kendisinin yerine telefonları yanıtlayacak bir servise abone olmak zorunda kaldı. Bu arada izlendiğine ilişkin kuşkulan iki katına çıktı ve hatta bir gün benden bunu saptamak için kendisini eve kadar izlememi bile istedi. Bu kolay değildi, zira yol boyunca onun peşinde olduğunu düşündüğüm kişiler sık sık değişiyordu. Emin olmak için bu işi birkaç kez tekrarladık ve her seferinde aynı kişileri görür gibi oldum, ama Ecco’yu daha çok kaygılandırmamak için bunu ona söylemedim.</p>

  <p>Ecco herkesten kuşkulanmaya başlamıştı. Bildim bileli insanlardan kaçmaya eğilimi olan dostum artık kendisine başvuranların büyük bir bölümünü geri çeviriyordu. Öyle ki <span style="font-style:italic;">Times</span>’ın haberini izleyen bir ay boyunca sadece bir müşteri kabul etti. Doğal olarak bunun meslek yaşamının en güç ve kendisini kişisel yönden en çok tedirgin edecek işi olacağını ikimiz de bilmiyorduk.</p>

  <p>Müşteri bir kadındı ve adını vermeyerek kendisini sadece çok büyük bir servetin mirasçısı olarak tanıttı. “Dr. Ecco, bana yardımcı olduğunuz takdirde karşılığını fazlasıyla alacağınızdan emin olabilirsiniz, ama adımı bilmeniz gerekmiyor.” diyerek söze başladı ve ailenin sahip olduğu işle hiç ilgilenmeyip aktörlüğü seçen oğlunun öyküsünü anlatmaya girişti. ‘Yanlış bir arkadaş çevresine’ girdiğini söylediği oğlu günün birinde ortadan yokolmuştu. “Bir ay kadar kendisinden hiç haber almadım, ta ki adının Baskerhound olduğunu söyleyen bir adam beni arayıp oğlumun elinde olduğunu söyleyene dek.” dedi kadın. “Bu adam bana bir tür bilmece sordu: ‘1 ile 2000 arasında bir sayı tuttum; en çok 15 soruda tuttuğum sayıyı bilirseniz oğlunuzu serbest bırakacağım, bilemezseniz onu bir daha göremeyeceksiniz. Sorularınızı sadece evet ya da hayır olarak yanıtlayacağım. Dikkat edin, bir sorunun yanıtı yalan olabilir. Ayrıca, sorularınızın yanıtlarını ancak 15’ini de sıraladıktan sonra alabileceksiniz.’ Bunları söyledikten sonra da telefonu kapattı.</p>

  <p>“Dr. Ecco, ben şimdi ne yapacağım?” diye sordu kadın ve o ana dek tutmaya çalıştığı gözyaşlarını salıverdi.</p>

  <p>Ecco biraz düşündükten sonra, “Doğru anladığımdan emin olmak için bir kez tekrarlamak istiyorum, Madam.” dedi. “Soruların tümünü birbiri peşisıra soracağız, adam yanıtlarını ancak ondan sonra verecek ve bunlardan birinin yalan olması olasılığı da var. Sonra tekrar aradığında kendisine tuttuğunu düşündüğümüz sayıyı söyleyeceğiz, öyle mi?”</p>

  <p>Ecco kadının söylediklerini onaylaması üzerine bana dönerek, “Bu Princeton’daki Baskerhound olmalı.” dedi. “Sahip olduğu yeteneklerin değerinin yeterince anlaşılmadığını düşündüğü için üniversiteden ayrılmış ve bilgisayarla tasarımladığı bir dizi suç işlemeğe başlamıştı. Demek şimdi de bir tür fidyeciliğe merak sardı. Fidye yerine istediği şeyden onun benim tanıdığım Baskerhound olduğunu anlamak güç değil. Olağanüstü bir zekâya sahip olduğundan bugüne dek polis onun işlediği suçları kanıtlamayı başaramadı. Diğer yandan bilmece merakı bizim çok işimize yarayacak.</p>

  <p>“Madam, probleminiz üzerinde düşünmek için bana bir saat süre tanımanızı istiyorum. İçiniz rahat etsin, hiçbir şey göründüğü kadar umutsuz olamaz.”</p>

  <p>Kadın saatine baktıktan sonra, “Lütfen acele edin Dr. Ecco, üç saat sonra tekrar arayacak.” dedi ve evden ayrıldı.</p>

  <p>O gittikten sonra Ecco düşünmeye başladı. Bir saatlik sürenin sonuna yaklaşırken kendi kendine söylenip başını sallamasından fazla ilerleme kaydedememiş olduğunu anladım.</p>

  <p>Ansızın Kolombiya Üniversitesi’ndeyken Profesör Turab’ın öğrencilere sorduğu bir bilmeceyi ve çözümünü anımsadım. Ecco’ya dönerek, “Dinle bak.” dedim. “Baskerhound’un soruların tümünü doğru yanıtladığını varsayarsak yanıtları en son sorudan sonra verse bile 2000 sayı arasından doğru seçimi yapabilmemiz için sadece 11 soru gerekiyor. Problemin alternatif bir biçimi şöyle olabilir: 1'den ll’e dek sayılar verilmiş olan 11 adet madeni para var. Bunlar yazı ya da tura yüzü üste gelecek biçimde karışık olarak dizilmiş. Eğer yanıtların tümünün doğru olması gerektiğini varsayarsak tek tek her birinin konumunu sorarak -yani 11 soruda- gerekli tüm yanıtları almış oluruz.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Yukarıda anlatılana karşılık gelen ve Baskerhound’un problemini çözmeye yarayacak olan 11 soru nedir? Baskerhound’un tüm sorulara doğru yanıt verdiğini ama sorular bitene dek beklediğini varsayarak düşünün (</span><a href="../Text/eco_27.xhtml#y36">Yanıt</a><span style="font-style:italic;">).</span></p>

  <p>“Çok zekice, Profesör.” dedi Ecco. “Ama anlattığın biçimiyle de güç bir problem. Baskerhound yalan söylemezse 11 sorudan sonra doğru sayıyı buluruz. Bir kez yalan söylediğini varsayarsak da 33 soruda yine doğruyu bulabiliriz, ama adam en çok 15 soru demiş.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Ecco bir yanıtın doğru olmaması durumunda 33 sorunun gerekeceğini nereden biliyor?</span></p>

  <p>Ecco yine gözlerini tavana dikerek düşünmeye başladı. Kısa bir yürüyüş yapmak üzere dışarı çıktım. Açık hava beyin hücrelerime iyi gelmiş olacak ki 33 soruyu 23’e indirmenin bir yolunu buldum; ama bu yine de fazladan 8 soru demekti. Üstelik bulduğum yol Baskerhound’un her soruyu anında yanıtlamasını gerektiriyordu.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(3) Her sorunun sorulduğu anda yanıtlanması koşuluyla paralarla ilgili problem 23 soruda nasıl çözümlenir?</span></p>

  <p>Eve döndüğümde Ecco’yu kağıtla kaleme sarılmış durumda buldum. Bir süre sonra adını bilmediğimiz konuğumuz da geldi. Önünde duran kağıda bakarken Ecco’nun yüzü gülmeye başlamıştı. Bir dizi sorunun sıralanmış olduğu kağıdı bana uzatarak, “Profesör, alternatif problemin gerçekten işe yaradı.” dedi. “11 madeni para konusunda sorulacak 15 soruyu buldum. Şimdi bunları sayılara ilişkin sorulara dönüştürme sırası sende.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(4) Karşımızdaki kişinin ancak tüm soruları duyduktan sonra yanıtlarını vereceğini ve bir kez yalan söyleyebileceğini varsayarak madeni para problemini 15 soruda nasıl çözümlersiniz?</span></p>

  <p>Baskerhound sözünü tutarak kadının oğlunu serbest bıraktı; üstelik bu aileye karşı bir daha suç işlememeye söz verdiğini açıkladığı bir notla birlikte. Diğer yandan notun sonuna şunu eklemeyi de unutmamıştı: “Sana gelince, Ecco! Dikkatli ol, günlerin sayılı!”</p>

  <h2 id="sigil_toc_id_27"><span style="font-weight:bold;">2. Akıl Almaz Bir İş</span></h2>

  <p>Kötü haberi herkes duydu: Ecco ortadan kaybolmuş bulunuyor. Kimileri onun öldüğünü ileri sürerken şurada burada onu gördüğünü iddia eden kişiler de çıkıyor. Gazeteciler en umutsuz gibi görünen ipuçlarını bile ciddiye alarak dünyanın en uzak köşelerine dek iz sürüyorlar ama sonuçta bu tür haberlerin ya uydurma olduğu ya da yanılgıdan kaynaklandığı ortaya çıkıyor. Bazıları ise ne olumlu ne de olumsuz biçimde kanıtlanamıyor.</p>

  <p>Bu arada her yerde yeni bilmece çözücüler mantar gibi bitiyor ve polis akademilerinde Ecco Yöntemleri adı verilen yeni bir ders okutuluyor. Günün birinde böyle bir durumun ortaya çıkabileceğini çok önceden kestiren Ecco bir kez bana şöyle demişti: “Ünlü olmak istemeyişimin iki nedeni var. Bunların ilki kişisel; herkes tarafından tanındığım zaman özel yaşamım diyebileceğim bir şey kalmayacak ve gazetecilerle dedikoducular her an peşimde olacak. Diğer neden ise toplumsal; bir insan sürekli biçimde sahne ışıkları altında yaşarsa yaşamına ya da yaptığı işe ilişkin en önemsiz ayrıntı bile karanlıkta kalmaz. İnsanlar karakterimin beni bilmece çözmeye yönlendiren meraklılık ya da bu işten keyif alma gibi yanları ile hiç ilgilenmeyip bunun yerine sadece bulduğum çözümlerden yararlanarak sırtımdan para kazanmaya başlayacaklardır. Bu gibilerin hiçbir zaman anlayamayacakları şey benim yöntemlerimin kaynak değil, sadece aracı olduğudur. Bu bir yüzme yarışını kazanan kişinin derecesini saptamada kullanılan kronometreyi pazarlamaya çalışmak gibi bir şey. Üstelik bunlar gerçek şarlatanların yanında yine de zararsız sayılabilir, zira ikinci gruba girenler benim yeteneklerimle özel meraklarım arasında bağlantı kurmaya çalışacaklardır. Bilmece çözücülüğe giden yolun rüzgâr sörfünden geçmediğini gel de anlat bunlara!”</p>

  <p>Neyse, yine asıl konumuza dönelim. Size Ecco’nun ortadan kayboluşuyla ilgili öyküyü -bildiğim kadarıyla- anlatmaya çalışacağın.</p>

  <p>Baskerhound olayından sonra Ecco giderek daha içine kapanık bir adam olmaya başlamıştı. Gün boyu telefonunu çaldırarak ya da kapısına dayanarak onu bunaltan kişilerin büyük bir bölümünün sorunları ile Ecco’nun özel yetenekleri arasında hiçbir bağlantı bulunmadığını biliyordum ama yine de bu denli insanlardan kaçmasına bir anlam veremiyordum. Sonunda bir gün beni ve Evangeline’i konuşmak üzere evine çağırdı. Anlattıklarını şöyle özetleyebilirim: Yaşamının tehlikede olduğuna inanıyor, ama tehlikenin kaynağını ya da nedenini bilmiyordu. Bize o gün posta kutusunda bulduğu bir zarftan çıkan şifreli not ile fotoğrafı gösterdi. Not şöyleydi:</p>

  <p><span style="font-weight:bold;">fıucıt ldnd ipşamz tmzeoyu. yotm ldn mtbezim iytsrn. ldu ğpz tızdz</span></p>

  <p><span style="font-weight:bold;">dkmlezm lmcmkmgen, iu. ıkky.</span></p>

  <p>Yine aynı şifre, diye düşündüm. Fotoğraftaki kişiyi ise hemen tanımıştım. “Hindistan’dan dönerken uçakta yanında oturan adam.” dedim.</p>

  <p>“Ta kendisi.” dedi Ecco. “Kim ya da hangi örgüt için çalıştığını bilmiyorum ama anımsayacağın gibi o beni çok iyi tanıyordu. Her neyse, size asıl söylemek istediğim şu: İkinizin benim yüzümden tehlikede olmanıza izin veremem. Önümüzdeki bir hafta boyunca buraya ne gelin, ne de telefon edin. Bu süre içinde ben de ne yapacağıma karar vermiş olurum. Eğer ortadan yokolursam yapılacağını duyduğunuz altın satışıyla ilgili tüm açık artırmalara katılın.”</p>

  <p>O günden sonra ne Evangeline ne de ben Ecco’yu bir daha görmedik. Yaptığım bir araştırma sonucu Ecco’nun (en azından gerçek adını taşıyan bir pasaportla) ülke dışına çıkmadığını belirledim. Geriye sadece sorular kalmış bulunuyor. Hâlâ ortalıkta serbest dolaşan Baskerhound tehdidini yerine getirmiş olabilir miydi? Güvenlik kuruluşlarından biri Ecco’yu korumak amacıyla bir tür gözaltına mı almıştı? Bu konuda kendisine başvurduğum “Başkan” böyle bir şeyden haberi olmadığını ileri sürdüyse de ben pek emin değilim. Ecco’nun gerek müşterileri gerekse ilgi alanları o denli çeşitli ki onu nerede arayabileceğimi bilmiyorum. Birdenbire müşterilerinin hepsi bana kuşkulu kişiler olarak görünmeye başladı.</p>

  <p>Bir olasılık daha var. Ecco saklanıyor olabilir mi? Eğer öyleyse Evangeline’i ve beni korumak amacıyla nerede olduğunu bize söylemekten kaçınabilir. Bu olasılığı güçlendirecek fazla bilgi yok. Ne banka hesabından yüklü bir para çekmiş, ne de evden kişisel eşyalarını almış -biri dışında.</p>

  <p>Ecco’nun ortadan yokoluşundan yaklaşık üç ay sonra isteği üzerine katıldığımız açık artırmaların birinde satışa çıkarılan son parça Houstonlu müşterisinin ona armağan ettiği som altından yapılmış minyatür sondaj makinesine çok benziyordu. O tarihte Houstonlu müşterinin bunun bir benzeri daha bulunmadığını söylediğini anımsadım ve açık artırmada makineyi satın alan kişinin kim olduğunu araştırdım. Minyatür makinenin yeni sahibi John Halley adında birisiydi. Bunu öğrendikten sonra ilk iş olarak Ecco’nun evine gittim. Ne armağan, ne de Ecco’nun onu içine koymuş olduğu ayakkabı kutusu ortalıkta yoktu. Birkaç gün sonra Halley’i ziyaret ettim. Açık artırmada makineyi satın almış olmasının nedenini sorduğumda Halley öfkelenerek, “Bu sizi niçin ilgilendiriyor?” dedi ve bilgi vermeyi reddetti. Son çare olarak neden ona gelmiş olduğumu anlattımsa da tüm söylediği, “İnsanların ortadan kaybolmasıyla bir ilgim yok.” oldu. Hemen arkasından da, “Şimdi buradan gidiyor musunuz, yoksa polis çağırayım mı?” diye ekledi.</p>

  <p>Oradan ayrıldım ve o günden beri de ne yapacağımı bilemiyorum. Gerçi Halley bana çok kaba davranmıştı ama bu onun Ecco’nun ortadan kayboluşuyla bir ilgisi olduğunu kanıtlamıyordu. Buna karşılık yine de Halley’de beni rahatsız eden bir şey vardı. Düşündüm ve onun bana Ecco’nun eski müşterilerinden birini (sanırım define avcısı Hanson’u) anımsatmış olduğunu buldum. Ama bunun ne anlamı olabilirdi ki?</p>

  <p>Son zamanlarda Evangeline ile kafa kafaya verip geçmişte Ecco’ya gönderilmiş olan üç notun şifresini çözmeye çalışıyoruz. Bunların ilkini Kolombiya koyağından dönüşümüzde evde bulmuştuk:</p>

  <p><span style="font-weight:bold;">cızidzd jyc mcebbe tmzeoyutrz, iıgdb ad?</span></p>

  <p>İkincisi Hindistan’dan dönerken gizli bir el tarafından çantama konmuştu:</p>

  <p><span style="font-weight:bold;">omuieaez ğıuıcdoyu -tmiıkı tızdz.</span></p>

  <p>Üçüncüsü ise uçaktaki adamın fotoğrafı ile birlikte postadan çıkmıştı:</p>

  <p><span style="font-weight:bold;">fıucıt ldnd ipşamz tmzeoyu. yotm ldn mtbezim iytsm. ldu ğpz tızdz</span></p>

  <p><span style="font-weight:bold;">dkmlezm lmcmkmgen, iu. ıkky.</span></p>

  <p><a href="../Text/eco_27.xhtml#y37">İpucunun bu üç mesajda saklı olduğunu sanıyorum.</a><br /></p>
</body>
</html>
