<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2><span style="font-weight:bold;">2. Bilgi Koordinasyonu II</span></h2>

  <p>“Olga’nın mektubunun seni bu tür problemler üzerinde düşündürmeye başlamış olduğuna sevindim Jacob, zira yine böyle bir problem konusunda yardımını isteyeceğim.” diye söze başladı Evangeline. “Başkan dostum benim doktora tezimin bilgilenim mantığı alanına girdiğini öğrenmiş ve bu nedenle de ‘masum görünüşlü’ olarak tanımladığı&nbsp;bir problemin çözümünde seninle birlikte çalışmamı istiyor.”</p>

  <p>“Başkan dostun!” dedi Ecco alayla. “Benim bugün tersliğimin üstümde olacağını da söyledi mi sana?”</p>

  <p>“Böyle bir olasılığa değindi, evet.” dedi Evangeline. “Aslında bu oldukça şaşırtıcı. Mektuplarınızın açıldığını biliyor mu dersin?”</p>

  <p>“Ve benim mektuplarımızın açıldığını bildiğimi de? Umarım sadece bir tahminde bulunmuş ve rastlantıyla tutturmuştur. Problemi sana mı anlattı, yoksa kendisi mi gelecek?”</p>

  <p>“Bana anlattı. Oldukça da güç bir problem gibi görünüyor. Dinle bak...” “Bir odada tümü ceket giymiş 13 mantık uzmanı bulunuyor. Her&nbsp;birinin yakasında adını gösteren bir kart takılı ve bu adların hepsi&nbsp;farklı bir harfle başlıyor. Ceketlerin bir bölümünün arkasında büyük bir X işareti var. Her mantıkçı diğerlerinin arkasını görüyor&nbsp;ama doğal olarak kendininkini göremiyor. Odaya birisi giriyor ve&nbsp;‘En az birinizin sırtında bir X var.’ diyor. Problem şu: Her bir mantıkçı kendi sırtında bir X olup olmadığını nasıl anlayacak?</p>

  <p>“Mantıkçılar bunu birkaç turda gerçekleştiriyorlar. Her turda sırtlarında X olup olmadığını henüz bilmeyenler alfabetik sırayla&nbsp;konuşuyor. Her biri aşağıdakilerden birini söylüyor:</p>

  <p>Sırtımda X olup olmadığını bilmiyorum, ya da</p>

  <p>Sırtımda X yok, ya da</p>

  <p>Sırtımda X var ve en az bir kişide daha olduğunu biliyorum ama o henüz bunu söylemedi;&nbsp;ya da</p>

  <p>Sırtımda X var ve benim gibi olanların tümü bunu söylemiş bulunuyor.</p>

  <p>“Mantıkçılar bunlardan başka herhangi bir şey söyleyemiyorlar. “Bir mantıkçı sırtında X olduğuna karar verdikten ve bunu açıkladıktan sonra başka bir şey söylemeyecek. Olay şöyle gelişiyor: İlk&nbsp;turda dört kişi, ikinci turda üç kişi konuşuyor. İkinci turdaki üç kişiden biri daha çok sayıda X bulunduğunu söylüyor. Üçüncü turda&nbsp;da geri kalan altı kişi konuşuyor.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">Kaç mantıkçının sırtında X var? (</span><a href="../Text/eco_27.xhtml#y31">Yanıt</a><span style="font-style:italic;">).</span></p>

  <p>“Sanırım mantıkçıların dürüst insanlar olduğunu ve doğruyu söylediklerini kabul etmemiz gerekiyor.” dedi Ecco. “Aksi halde çözüm olanaksız olur.”</p>

  <p>“Evet. Ayrıca X’ler konusunda doğru karara vardıklarını da varsayabiliriz.”</p>

  <p>Ecco ve Evangeline problem üzerinde bir saat çalıştıktan sonra çözüme ulaştılar.</p>

  <p>“Başkan neden böyle bir problemle ilgilenmiş olabilir?” diye sordum.</p>

  <p>“Garip, değil mi?” dedi Evangeline, “Birisinin kendisinden başka herkesin sahip olduğu bir özelliği görüp de aynı özelliğin kendisinde de bulunduğunu bilmemesi ne gibi durumlarda söz konusu olabilir?”</p>

  <p>Ecco biraz düşündükten sonra, “Belki bir şifrenin anahtarını açıklamanın yeni bir yoludur.” dedi. “Şifrenin uzun bir dizi rakamdan oluştuğunu varsayarsak problemin çözümü bu dizi içindeki&nbsp;hangi rakamların şifreyle bağlantılı olduğunu ortaya koyabilir.”</p>

  <p>Kafam daha şimdiden karışmıştı; çözüm hiç de kolay değildi.</p>

  <p>Evangeline saatine bakarak “Başkan bugün öğleden sonra bir sonuca varmış olacağımızı umut ettiğini söyledi.” dedi. “Çözümü&nbsp;ona siz açıklayacaksınız, zira ben çıkmak zorundayım.”</p>

  <h2 id="sigil_toc_id_23"><span style="font-weight:bold;">3. Kuryeler</span></h2>

  <p>Büyük ağabey sizi izliyor, ama unutmayın ki onun da ağabeyleri var.</p>

  <p><span style="font-style: italic;">New York’taki Washington Square Parkı’nda bir duvar yazısı.</span></p>

  <p><br /></p>

  <p><br /></p>

  <p>Evangeline evden ayrıldıktan kısa bir süre sonra Başkan geldi. Onun gitmesini beklemiş olabilir miydi? Ecco’nun çözüme ilişkin&nbsp;açıklamasını dikkatle dinledikten sonra “Umarım ikiniz de fazla&nbsp;yorulmamışsınızdır zira size yeni bir bilmece daha getirdim.” dedi.&nbsp;“Bunu kimseye anlatmayacağınıza güvenebilirim, değil mi?”</p>

  <p>“Olga’ya anlatmam biraz güç olur, öyle değil mi sayın Başkan?” diye sordu Ecco. Başkan soruyu duymazlıktan geldi. İnsan doğasının sorulan bir şeyi yanıtlama konusundaki doğal (ve nezaket gereği) eğilimine karşı koymak belki de mesleki eğitiminin bir bölümüydü.</p>

  <p>“Yüksek gizlilik derecesi taşıyan yeni bir şifre düzeni A, B, C, D ve E olarak adlandırılabilecek beş bölümden oluşuyor.” diye söze&nbsp;başladı Başkan. “Bunların beşi de karşı tarafın eline geçerse işimiz&nbsp;bitik, ama sadece herhangi dördünü elde etmeleri durumunda bir&nbsp;tehlike yok demektir. X ülkesindeki ajanımıza bu beş bölümün tümünü iletmemiz gerekiyor. Beş bölümün sadece dördünün varlığı karşı tarafın olduğu kadar kendi ajanımızın da işine yaramaz. Bu iş için sekiz kurye kullanabiliriz. İkiden çok kuryenin yakalanmayacağına eminiz. Kuryelerin herhangi biri yakalandığı zaman&nbsp;taşıdığı bölümlerin tümü düşmanın eline geçmiş olacaktır.</p>

  <p>“Ne yapmamız gerektiğine tam olarak karar veremiyoruz. Örneğin, beşinde şifrenin birer bölümünün bulunduğu sekiz kurye çıkarırsak ve bunların biri yakalanırsa ajanımızın şifreyi anlaması mümkün olmayacaktır. Birlikte çalıştığım meslektaşlarımdan biri&nbsp;bölümlerin beşinden de fotokopi çıkarılmasını ve bunların sekiz&nbsp;kuryeye dağıtılmasını önerdi. Fotokopi işi kolay da dağıtımı nasıl&nbsp;yapmamız gerektiğini bilmiyoruz. Doğal olarak tüm kopyaları birden kuryelerle göndermekle karşı tarafın şifremizi çözmesini kolaylaştırmış oluruz.”</p>

  <p>“Sayın Başkan, sekiz kuryeli bir çözüm isterseniz buyrun, işte burada...” dedi Ecco.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Kuryelerin altısında beş bölümün beşinin de bulunduğu</span>, <span style="font-style:italic;">buna karşılık iki kuryeye bölümlerin tümünün verilmediği sekiz kuryeli herhangi bir çözüm bulabilir misiniz? (Bu türde birden&nbsp;fazla çözüm olabilir) (</span><a href="../Text/eco_27.xhtml#y32">Yanıt</a><span style="font-style:italic;">).</span></p>

  <p>Başkan Ecco’nun bulduğu çözümden hoşnut kaldı ama “Sekiz kuryeli bir çözüm dediniz Dr. Ecco; yani daha az sayıda kurye gerektiren bir çözümün de olabileceğini mi ima ediyorsunuz?” diye&nbsp;sormadan da edemedi. Ecco’nun soruyu olumlu biçimde yanıtlaması üzerine de “Bu durumda yanıldığınızı söylemek zorundayım,”&nbsp;dedi. “Bizimle çalışan matematikçilerden biri geçenlerde bu problemin sekizden daha az kuryeyle çözümlenemeyeceğini kanıtladı.&nbsp;Bunu size şöyle açıklayabilirim: Ajanımızın tüm bölümleri alabilmesi için her bölümün üç kurye tarafından taşınması gerekiyor.&nbsp;Böylece iki kurye yakalansa bile ajana bölümlerin tümünü ulaştırabileceğiz. Ayrıca düşmanın iki kuryeyi yakalaması durumunda&nbsp;bile bölümlerin tümünü ele geçirmemesini sağlamak üzere de hiçbir kuryede üç ya da daha çok bölüm bulunmaması gerekiyor. Bu&nbsp;demektir ki 15 kopya kuryelere her birinin ikiden fazla kopya taşımamasını sağlayacak biçimde dağıtılacak. Bu nedenle de en az sekiz kurye kullanmak zorundayız.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">Bu görüşü arılıyor ve onaylıyor musunuz?</span></p>

  <p>“Ama <span style="font-style:italic;">sayın</span> Başkan,” dedim, <span style="font-style:italic;">“bu</span> sözde kanıt, doğru olmayan bir varsayıma dayanıyor. İki kuryenin aynı anda toplam olarak&nbsp;beş bölüm taşımıyor olması hiçbir kuryenin üç ya da daha çok&nbsp;sayıda bölümü taşımaması gerektiği anlamına gelmez. Bir kuryenin üç ve diğerlerinin ikişer kopya taşımasına en azından teoride olanak vardır, ama herhangi iki kuryenin taşıdığı bölümlerin bir araya getirilmesinden en çok dört farklı bölüm ortaya&nbsp;çıkar.”</p>

  <p>Başkan bana bakarak gülümsedi.</p>

  <p>“Teoride, Profesör Scarlet, siz haklı olabilirsiniz. Ama ben pratik bir insanım.” Gitmek üzere ayağa kalktı ve hafif alaycı bir biçimde bize bir asker selamı verdi.</p>

  <p>“Bir dakika, Bay Başkan.” dedi Ecco. “Profesörün teorik açıklamasının pratik uygulamasını da verebilirim size.” Bir kağıda çabucak bir şeyler yazdı ve Başkan’a uzattı. “İşte yedi kuryenin yeterli olduğu bir çözüm. Ele geçebilecek herhangi iki kuryenin ikisinde&nbsp;de tüm bölümler bulunmayacak ve herhangi beşi beş bölümü de taşıyor olacak.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) İpucu olarak Profesörün önerisini kullanarak sadece yedi kurye gerektiren bir çözüm bulabilir misiniz?</span></p>

  <p>Başkan elindeki kağıda baka kaldı. “Kendisine matematikçi diyen o adamın boğazını sıkabilirim.” diye homurdandı.</p>

  <p>“Çok kötü davranmayın ona.” dedi Ecco. “Alt tarafı gizli bir kuruluşta çalışıyor.” Başkan arkasından kapıyı vurarak çıktı.</p>

  <p>Birkaç gün sonra tekrar geldi. “Eee, Ecco,” dedi, “meğer senin de sınırların varmış. Sekiz kuryeli çözümü bulan matematikçinin amiri, onu işten atmaya karar verdi, zira kendisi problemin altı kuryeyle bile çözülebileceğini söylüyor. Oysa sen en az yedi demiştin.”&nbsp;“Bu kişi size kendi bulduğu çözümü açıkladı mı?”</p>

  <p>“Hayır, çok gizli olduğunu söyledi.”</p>

  <p>“Umarım gizlilik derecesi, bulduğu çözümü kendisinden başka kimsenin görmeyeceği denli yüksektir.”</p>

  <p>“Ne demek istiyorsun?” diye sordu General, aynaya bakarak kravatını düzeltirken.</p>

  <p>Ecco bana dönerek gülümsedi ve “Yine şu kural, değil mi Profesör?” dedi. Arkadan ne geleceğini bildiğim için ben de güldüm. Ecco yine bir kağıda bir şeyler yazdı ve Başkana uzatırken, “Kural şu, sayın Başkan,” dedi, “gizlilik beceriksizlerin yaptığı kumdan bir&nbsp;kaledir. Değindiğiniz kişinin çözümünün doğru olması olanaksız.&nbsp;Ajanınızın herhangi dört kuryenin taşıdığı bölümlerden beş bölümlü şifrenin tamamına sahip olmasını sağlamasına karşılık düşmanın ele geçen iki kuryedeki bölümlerden şifrenin tamamını öğrenmesini önleyecek altı ya da daha az kuryeli bir çözümün bulunmadığına emin olabilirsiniz.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(3) &nbsp;&nbsp;&nbsp;Ecco’nun haklı olduğunu kanıtlayabilir misiniz?</span></p>

  <p>Başkan gittikten sonra Ecco bana dönerek, “Sen de çözümlenmemiş problemi düşündün, değil mi Profesör?” diye sordu.</p>

  <p>“Evet.” dedim. “Sorun şu ki, şifrenin herhangi bir sayıda parçaya bölünebildiğini varsayarsak, iki kuryenin yakalanması olasılığını da hesaba katarak gerekecek en az kurye sayısı ne&nbsp;olabilir?”</p>

  <p>“Evet, bunu bulmak gerçekten güç gibi görünüyor. Dört kurye yeterli değil, zira eğer bunların ikisi şifrenin tamamını taşıyorsa&nbsp;düşman iki kuryeyi yakaladığı takdirde şifreyi noksansız olarak elde edecektir. Beş kurye düşünülebilir, ama olabilir mi bilmiyorum.&nbsp;Birkaç gün içinde Başkan bizi bir kez daha arayıp bu soruyu sorarsa hiç şaşmam.”</p>

  <p>Ecco her zamanki gibi haklı çıktı, ama bu kez zamanlamada yanılmıştı zira beklediği telefon aynı gün geldi.</p>

  <p>“Ecco, kullanabileceğimiz sadece beş kuryemiz var.” dedi Başkan. “Kirli çıkınına bir kez daha el atıp yine ikisinin ele geçme olasılığı bulunan beş kuryeli bir çözüm bulabilir misin? Diyelim ki şifre&nbsp;belli bir sayıda <span style="font-style:italic;">k</span> olarak adlandırabileceğimiz parçaya bölünmüştür ve <span style="font-style:italic;">k-1</span> parçalarından yola çıkarak şifrenin tümünü bulmak&nbsp;olanaksızdır.”</p>

  <p>Ecco bu işe birkaç saatini vermek zorunda kaldı ama sonunda başardı.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(4) &nbsp;&nbsp;&nbsp;Bu problemi beş kurye ile çözebilir misiniz? (</span><a href="../Text/eco_27.xhtml#y32">Yanıt</a><span style="font-style:italic;">).</span></p>

  <h2 id="sigil_toc_id_24"><span style="font-weight:bold;">4. Kentiçi Yollar</span></h2>

  <p>Koyu renk, çok şık bir takım giymiş olan konuğumuzdan önce eve korumaları girdi. Onlar ellerindeki elektronik aygıtlarla her yeri titizlikle ararken kapının dışında beklemekte olan konuğumuz&nbsp;bizi rahatlatmak ister gibi gülümsüyordu. Bu törene alışık olduğu,&nbsp;ama bizim için aynı şeyin geçerli olmasını beklemediği anlaşılıyordu.</p>

  <p>Bu şık giyimli kibar beyefendinin bize çok sayıda ilginç problem getireceğini ve sonuçta Ecco’nun ününe ün katacağını o zaman elbette bilemezdik. Göreceğiniz gibi Ecco bunu fazlasıyla da hak edecekti.</p>

  <p>“Baylar, güvenlik önlemlerimizden rahatsız olduysanız lütfen bizi bağışlayın, ama bunları uygulamak zorundayız.”</p>

  <p>“Evet, elbette sayın Başkanım.” dedi Ecco, konuğumuzla el sıkışırken. Sonra bana dönerek “Başkan Carballero, sizi meslektaşım ve yakın dostum Profesör Scarlet ile tanıştırmama izin verin.” dedi. Başkanın eldivenli elini sıkarken kendimi fena halde kılıksız&nbsp;hissettim. Ecco ise kot pantolonu ve spor gömleğinden pek rahatsız&nbsp;olmuşa benzemiyordu.</p>

  <p>Başkan, “Dr. Ecco, sizi ülkemizin güzel başkentinin geleceği konusunda görüşünüzü almak için aradım.” dedi. “Başkentimiz Avrupa stilinde planlanmıştır ve tam ortasında geniş bir alanı çevreleyen bir dönel ile buna bağlı giriş ve çıkışlar bulunmaktadır.”</p>

  <p>Başkan bu noktada sözlerine ara vererek bize havadan çekilmiş iki fotoğraf gösterdi. Güneş doğarken çekildiği anlaşılan fotoğrafta&nbsp;manzara çok güzel ve yollar neredeyse bomboştu, ama günbatımında çekilmiş olanında dönel ve tüm giriş-çıkışların tampon tampona&nbsp;arabalar ve kamyonlarla dolu olduğu görülüyordu. Sadece ortadaki&nbsp;alanda trafik sıkışıklığı yoktu.</p>

  <p>“Sanırım bu fotoğraflar tüm öyküyü anlatıyor.” dedi Başkan Carballero. “Gördüğünüz gibi bu durum kentin tüm güzelliğini bozuyor. Yakında bir metro sistemi kuracağız ama o zamana dek&nbsp;başka bir çözüm bulmamız gerekiyor.</p>

  <p>“Trafik mühendislerimizin söylediğine göre dönele bağlanan yolların çift yönlüden tek yönlüye indirilmesi yolların kapasitesini en az iki katına çıkartacaktır. Diğer yandan diğer uzmanlar mühendislerin planının bir yerden diğerine gidiş süresini sekize katlayacağını ileri sürüyorlar ve ancak sürenin en çok iki kat artması durumunda planı onaylayacaklarını söylüyorlar. Buraya bunun olup olamayacağını anlamak için geldim. Alanı çepeçevre dolaşmak için&nbsp;gereken süre çok uzun olmadığından bunu hesaba katmak gerekmiyor.”</p>

  <p>Ecco’nun isteği üzerine Başkan Carballero kendisine döneli ve giriş-çıkışlarını gösteren bir de plan verdi. Ecco’yla birlikte planı&nbsp;inceledik. Dönelin ortasındaki alan ile A, B, C, D, E ve F noktalarını birbirine bağlayan yolların yanı sıra bu noktalar da birbirlerine&nbsp;aynı uzunluktaki yollarla bağlanıyordu. Ecco bir kağıt alarak üzerine çizgiler çizmeye başladı ve bir süre masasının üzerine eğilmiş&nbsp;olarak çalıştı. Sonunda başını kaldırarak, “Üzgünüm ama ne yazık&nbsp;ki olmuyor ekselans.” dedi. “Nedenine gelince--”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Ecco haklı mıdır? Kanıtlayın (</span><a href="../Text/eco_27.xhtml#y33">Yanıt</a><span style="font-style:italic;">).</span></p>

  <div>
    <div>
      <img alt="" src="../Images/main-95.jpg" />

      <p><span style="font-weight:bold;font-style:italic;">Şekil 13</span> Alan ve çevresindeki yollar.</p>
    </div>
  </div>

  <p>Başkan Carballero’nun düşkırıklığına uğradığı yüzünden okunuyordu ama Ecco ansızın gülümsedi ve ‘Yine de durum umutsuz değil.” dedi. “Bir noktadan diğerine gitme süresinin iki kattan fazla artmamasını sağlayacak bir çözüm önerebilirim.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Ecco’nun söylediği gibi sürenin iki kattan fazla artmamasını&nbsp;sağlayacak bir çözüm bulmaya çalışın. Dikkatli olun!</span></p>

  <p>“Çok teşekkür ederim, Bay Ecco. Planınızda bir yerden diğerine olası tüm gidişlerin çok büyük bir bölümü gerçekten de en çok herhangi iki nokta arasındaki mesafe kadar uzuyor. Dolayısıyla bu çözümden herkesin hoşnut kalmaması için bir neden yok.” dedi Başkan Carballero. “İzninizle yarın sizi tekrar ziyaret etmek ve bu kez&nbsp;de kentdışı yollarımızla ilgili bir soruna ilişkin görüşünüzü almak&nbsp;istiyorum. Şimdi dostlarımla buluşmak üzere Victoria Klübü’ne&nbsp;gitmek zorundayım.</p>

  <h2 id="sigil_toc_id_25"><span style="font-weight:bold;">5. Kentdışı Yollar</span></h2>

  <p>Başkan Carballero söylediği gibi ertesi gün yine geldi. Bu kez tören üniformasını giymişti ve göğsündeki iki sıra madalya ile gerçekten etkileyici bir görünüşü vardı.</p>

  <p>“İkinci sorun kentdışı yollarla ilgili olduğu için size ilki denli ilginç gelmeyebilir Dr. Ecco, ama inanın ki ülkem açısından bu da büyük&nbsp;önem taşıyor.” diyerek söze başladı. “Başkentin ve diğer büyük kentlerin dışında kalan bölgenin büyük bir bölümü dümdüz ve neredeyse&nbsp;tümüyle boş otlaklardan oluşuyor. Kentler birbirine tek şerit genişliğinde yollarla bağlanmıştır. Bu yollar çift yönlü olmalarına karşın o&nbsp;denli dardır ki zıt yönlerden gelen iki araç karşılaştığı zaman biri yolun kenarına çekilip durarak diğerine yol vermek zorunda kalmaktadır. Diğer yandan bazen her iki sürücü de durmak istemediği için çok&nbsp;kötü kazalar meydana geliyor. Sürücülerin akıllıca davranmaları durumunda da birbirlerine yol vermek üzere sık sık durmaları gerekiyor&nbsp;ki bu sefer de yolda çok zaman kaybına uğruyorlar.</p>

  <p>“Mühendislerimize göre tüm kentdışı yolların tek yönlü yapılması bir yerden diğerine yolculuk süresini kısaltacaktır; hatta sürücüler bu yüzden eskisine kıyasla daha çok yol gitmek zorunda kalsalar bile. Ben bunun ülkede gerçekleştirmeye çalıştığım iyiye yönelik projelere gölge düşüreceği kaygısıyla insanları böyle bir şeye zorlamak istemediğim için bunu&nbsp;onaylamıyorum.</p>

  <p>“Gelişmekte olan ülkemde şu an için kapsamlı bir karayolu şebekesinin yapımına ayıracak para olmadığından eğer ek yol yapacaksak bunların kısa yollar olması zorunludur.</p>

  <p>“İki kenti doğrudan birbirine bağlayan yolların her biri 150 kilometreye yakın uzunluktadır ve hepsi dümdüz gitmektedir. A ile B, B ile C, A ile C, B ile D, C ile D, C ile E ve D ile E’yi birbirine bağlayan yollar bulunmaktadır. A ile D ve B ile E arasındaki iki yolun&nbsp;her biri yaklaşık olarak 250 kilometre uzunluğundadır. Ne yazık&nbsp;ki yanıma size gösterebileceğim bir harita almamışım.”</p>

  <p>Ecco Başkan Carballero’nun anlattıklarına dayanarak kağıt üzerinde kabataslak bir yol haritası çizmişti bile. “Gerek yok sayın&nbsp;Başkan.” dedi. “Çizdiğim şu şekil her şeyi anlatıyor zaten. Örneğin&nbsp;size A ile E arasındaki uzaklığın 300 kilometreye yakın olduğunu&nbsp;söyleyebilirim.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">Ecco bunu nasıl anladı? Onun matematik kadar geometriyi&nbsp;de çok iyi bildiğini unutmayın. Bu soruya verilecek yanıt ile bilmecenin diğer soruları arasında bir bağlantı yoktur (<a href="../Text/eco_27.xhtml#y34">Yanıt</a>).</span></p>

  <p>“Çok doğru, Dr. Ecco.” dedi. Başkan. “Şimdi gelelim size sormak istediğim şeye. Kentdışı yollarda yapılacak herhangi bir yolculuğa iki nokta arasında kalandan daha uzun bir mesafe eklemeden tüm yolları tek yönlü yapabilir miyiz? Bunu yeni yollar&nbsp;yapmadan gerçekleştirebilirsek daha da iyi olur. Mühendislerimize göre bulunabilecek herhangi bir çözüm 300 kilometre&nbsp;uzunluğunda (yani A ile E arasındaki kadar) yeni yolun yapımını gerektiriyor.”</p>

  <p>Ecco biraz düşündükten sonra “Mühendisleriniz haklı, Ekselans.” dedi. “Bir ya da birkaç yeni yol yapılması gerekecek. Bunu size kısaca şöyle açıklayabilirim--”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) İnandırıcı bir açıklama bulmaya çalışın.</span></p>

  <p>Ecco açıklamasını bitirince Başkan Carballero içini çekti ve “300 kilometreden fazla yeni yolun gerekmeyeceğine eminsiniz,&nbsp;değil mi Dr. Ecco?” diye sordu. “Her kilometre bize çok pahalıya&nbsp;mal oluyor da.”</p>

  <p>Ecco bir an düşünüp Başkanı yanıtladı. Yanıtı duyamadım ama Başkan'ın içinin rahatladığı görülüyordu.</p>

  <div>
    <div>
      <br />
    </div>
  </div>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(3) Yeni yolun nereye yapılması ve kaç kilometre uzunlukta olması gerektiğini bulun ve çözümünüzün gerçekten işe yarayacağını kanıtlayın.</span></p>

  <p>“Çok teşekkürler, Dr. Ecco.” dedi Başkan. “Yarın tekrar görüşmek üzere hoşça kalın. Bu akşam Metropolitan Operasında bir hayır kurumu yararına verilecek temsili izleyeceğim.”</p>

  <h2 id="sigil_toc_id_26"><span style="font-weight:bold;">6. Metro Planı</span></h2>

  <p>Ekselansları Başkan Carballero ertesi sabah erkenden kapıdaydı. Kıyafeti “pahalı spor” olarak tanımlanabilirdi. Öğle saatlerinde kendisini ırmağın doğu yakasındaki heliportta bekleyen özel helikopteri ile Southampton’a giderek orada dostlarıyla yemek yiyecekti.</p>

  <div>
  <p><span style="font-weight:bold;">Metro güzergahlarının yapımı ile ilgili maliyet tahminleri ve her güzergahtaki yolculuk süresi</span></p><img alt="" src="../Images/main-101.jpg" /></div>

  <p>Korumaların her zamanki gövde gösterisinden sonra içeri girerek oturdu ve şöyle konuştu:</p>

  <p>“Bu problem üzerinde istediğiniz kadar düşünmekte serbestsiniz Dr. Ecco, zira eğer bir çözümü varsa bile birkaç günden önce bulabileceğinizi sanmıyorum. Başkentimizi tümüyle kapsayacak kadar büyük bir metro şebekesi kurmak&nbsp;istiyoruz. Her zamanki gibi bu işe yatıracak çok fazla paramız yok, bu nedenle bir yerden diğerine gitmeyi sağladığı&nbsp;sürece metroyla yapılacak bir yolculuğun ne kadar zaman&nbsp;alacağı çok önemli değil.</p>

  <p>“Size getirdiğim bu tablonun ilk üç sütununda belli noktalar arasındaki güzergahların milyar peso olarak kaça mal olacağını&nbsp;açıkça görebilirsiniz. Örneğin 1. ve 2. noktalar arasında yapılacak kazı ve döşenecek raylar için maliyet 17 milyar peso olarak&nbsp;belirtilmiştir. Soldan sağa ilk satırda gördüğünüz 1, 2 ve 17 rakamları bunu ifade etmektedir. Her güzergah çift yönlü olarak&nbsp;düşünülmüştür. Tablodaki dördüncü sütun ise iki nokta arasında yapılacak yolculuğun dakika olarak süresini göstermektedir,&nbsp;ama bu konuya daha sonra geleceğiz.”</p>

  <p>Ecco Başkanın uzattığı kağıdı alarak bir süre inceledikten sonra, “Ekselans, bu güzergahların hepsinin çift yönlü olacağını&nbsp;söylemiştiniz, değil mi?” diye sordu ve Başkanın olumlu yanıtını aldıktan sonra sorularını sürdürdü:</p>

  <p>“Sadece bir noktadan diğerine gidilebilmesini istiyorsunuz, değil mi? Bu yolculuk sırasında çok sayıda ara istasyondan da&nbsp;geçilmesi söz konusu mu?”</p>

  <p>“Evet,” dedi Başkan Carballero, “mühendislerimiz olabilecek en düşük maliyeti 81 milyar peso olarak hesapladılar, ama ben ikinci&nbsp;bir görüş almak istediğim için size geldim. Çözümü hemen bugün&nbsp;bulmanızı beklemiyorum. İki gün sonra tekrar geleceğim.”</p>

  <p>Öyle sanıyorum ki Ecco, Başkanın son söylediklerini duymamıştı, zira masasının başına oturmuş, önüne bir tomar kağıt çekmiş ve işe girişmişti bile. Başkan’a çay ve kurabiye ikram ettim, teşekkür ederek aldı ve bana Danimarka futbol takımının her oyuncusunun güçlü ve zayıf yanlan üzerine ayrıntılı bilgiler vermeye başladı. Anladığım kadarıyla bu konuyla bu kadar ilgilenmesinin nedeni ertesi gün kendi ülkesinin takımı ile Danimarka takımı arasında yapılacak olan önemli bir maçtı.</p>

  <p>Başkan Carballero çayını ve DanimarkalI futbolculara ilişkin açıklamalarını bitirip gitmek üzere ayağa kalktığı sırada Ecco ansızın “Bir dakika, Ekselans.” dedi. “Sanırım metronuzu çok daha&nbsp;ucuza çıkarabileceksiniz.”</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(1) Başkan’ın anlattığı problemi çözmeye çalışın. Kullanmayı düşündüğünüz güzergahları belirtin (</span><a href="../Text/eco_27.xhtml#y35">Yanıt</a><span style="font-style:italic;">).</span></p>

  <p>“Dr. Ecco, problemi nasıl bu denli çabuk çözebildiniz? Ününüzü biliyorum ama bu kez öyle çok olasılık var ki!” dedi Başkan, şaşkınlık içinde.</p>

  <p>“Açıklayabilirim, Ekselans.” dedi Ecco. “Kullandığım yöntem 1956 yılında ünlü matematikçi Kruskal tarafından bulunmuş. Anlatmamı ister misiniz?”</p>

  <p>“Eğer anlayabileceğimi düşünüyorsanız hiç durmayın.” dedi Başkan gülerek.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(2) Olabilecek en düşük maliyetle tüm istasyonları birbirine bağlayacak bir metro planı yapmaya yarayan çok basit ve hızlı&nbsp;bir yöntem bulabilir misiniz?</span></p>

  <p>“Şimdi de Dr. Ecco, bundan daha da güç bir problemi çözmeyi denemek ister misiniz? 1 numaralı istasyon kentin tam merkezinde olacak. Metro sisteminin herhangi bir noktadan merkeze geliş&nbsp;süresini olabilecek en aza indirmesini amaçlıyoruz. Bu durumda&nbsp;herkesin metroyla beş dakikada kent merkezine gelebilmesini sağlayacak bir çözüm bulabilir misiniz? Bu süre bekleme ya da aktarma sırasında geçen zamanı kapsamıyor. Bunu sağlayacak bir planın uygulanması için olabilecek en düşük maliyet nedir? Bulacağınız rakam uzmanların tahmini olan 100 milyar pesonun altında&nbsp;kalırsa çok sevinirim.”</p>

  <p>Ecco bir süre düşündü. Bu arada Başkan Carballero Southampton’daki randevusuna yetişmek için gitmek zorunda kaldı. Geri döndüğü zaman Ecco onu çok sıcak karşıladı ve, “Sanırım&nbsp;çözümümü çok beğeneceksiniz, Ekselans.” dedi.</p>

  <p class="el"><img alt="" class="el" src="../Images/el.jpg" style="margin-left:-15%;" width="15%" /><span style="font-style:italic;">(3) Ecco’nun çözümüne göre maliyet 91 milyar pesoya düşüyor.&nbsp;Siz de en az bunun kadar iyi bir çözüm bulabilir misiniz?</span></p>

  <p>Başkan Carballero doğal olarak bu haberi sevinçle karşıladı ve “İlkbaharda yapılacak bağımsızlık günü kutlamalarımız sırasında&nbsp;sizi ülkemde ağırlamaktan sevinç duyacağım, Dr. Ecco.” dedi. “Bu&nbsp;fırsattan yararlanarak size ülkemin ulusal onur madalyasını da&nbsp;vermek istiyorum.”</p>

  <p>Ecco Başkan’a teşekkür etti ve kapıya kadar uğurladı.</p>
</body>
</html>
