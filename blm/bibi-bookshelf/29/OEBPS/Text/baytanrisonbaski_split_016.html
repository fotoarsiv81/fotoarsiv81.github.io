<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>baytanrisonbaski.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_11">Gerçeğin Nicelleşmesi</h1>

  <p class="normal">&nbsp;</p>

  <p class="normal">Zaman. Henüz ölçülmemişti ve ölçülemiyordu. Ama hidrojen atomlarının oluşumuyla birlikte bu durum da değişmek üzeydi.</p>

  <p class="normal">Âlem-104729 genleşip soğumaya devam ederken; protonların, atomların en basiti olan hidrojen atomlarını oluşturmak üzere, elektronları yakalayıp tutabilecekleri bir ılıklık ve yavaşlık noktası geldi. Her hidrojen atomunda tek bir elektron, tek bir protonun yörüngesinde dönmeye başladı. Hidrojen atomları, ilk atomlarımdı. Pek şekerdiler. Yörüngedeki elektronlarının kuantum durumlarına göre bazısı küresel, bazısıysa oval yahut dipoloiddi. Örüntü içinde örüntü içinde örüntüler, hepsi π sayısı kadar kusursuzdu, koyduğum kuantum kurallarına harfiyen uyarak oluştular. Dönen elektronları foton saçan atomlar parıldadılar. Hafifçe mırıldandılar ve maddeye bir süngersilik, daha önce sahip olmadığı bir çeşit yumuşak doku kazandırdılar.</p>

  <p class="normal">En önemlisiyse, hidrojen atomlarının saat görevini üstlenmeleriydi. Hidrojen atomlarından yayılan ışık zamanda son derece düzenli bir devamlılıkla, hiç sekmeden titreşiyordu ve her titreşim saatin bir tikine denk geliyordu. Titreş, dur, titreş, dur, titreş, dur... Tik, tak, tik, tak, tik, tak... Artık herhangi bir zaman parçası, bir hidrojen atomunun tiklerine göre ölçülebilecekti. Bu temelde bakılınca, Âlem-104729; 4,52948 x 1028 atomik tik yaşında çıkıyordu. İlk nötron ve protonlar, evrenin doğumundan 25 x 109, ilk atomlarsa yaklaşık 3 x 1028 atomik tik sonra ortaya çıkmıştı. Epey zamanın, en azından atomik tik tak temelinde çoktan geçtiğini kavrayınca biraz şaşırdım.</p>

  <p class="normal">Saatlerimiz vardı artık. Zaman artık sadece var olmakla kalmıyor, ölçülebiliyor, miktarlaştırılabiliyordu. Zaman artık atomların kuantum zonklamalarına kadar bölünebilirdi. Artık bir şeyin geçmişte gerçekleştiğini söylemekten çok daha fazlasını yapabilirdik. Olay ve oluşların sürelerine, A ile B arasında geçen zamana kesin bir sayı vermek mümkündü şimdi. Hızlı ve yavaş, uyuşuk ve çevik kavramları kesin anlamlar kazanmışlardı. Sonunda Penelope Teyzem’in horlama aralıklarını (Uykuya morali yerinde yattığında tipik horultu aralığı 1020 atomik tikti; canı sıkkınsa aralık daralıyordu) ölçebilecektim. P. Teyzem’in şunu yap, bunu yapma yollu upuzun nutukları genellikle 1021 veya 1022 tik sürüyordu. D. Eniştem’in Boşluktaki gezintileriyse 1025 ila 1026 tik arası zaman alıyordu. (Bu olaylarla kıyaslandığında, süreleri tek bir atomik tikin anca trilyon kere trilyonda birinin milyonda biri tutan düşüncelerim neredeyse anlık sayılacak hızdaydı.) Hiçbir şey yapmadan ne kadar vakit geçirdiğimi, ne kadar zamandır uyuşuk bellek kaybıyla uyuduğumuzu hesaplamaktaysa tereddüt ettim açıkçası.</p>

  <p class="normal">Uzayla zaman, ışığın hızıyla ilintilendiğinden; zamanın nicelleşmesi haliyle uzayın nicelleşmesine, miktarlaşmasına yol açtı. Artık herhangi bir uzunluk, bir ışık fotonunun atomik saatin bir tiki boyunca aldığı mesafe temelinde ölçülebiliyordu. Bu şartlar dâhilinde bir nötronun çapı, atomik ışık tikinin milyonda birinin yüzde birine denk düşüyordu. Bir atomun çapıysa yüz bin kat büyüktü bundan. Bir fotonun bir uçtan diğerine yolculuk süresine bakınca, evrenin çapı 9 x 1029 atomik ışık tikiydi ve büyüdükçe büyüyordu.</p>

  <p class="normal">Gerçekliği ölçebilecek güvenilir bir yöntem bulmaktan pek hoşnuttum. Derhal bulabildiğim her şeyi ölçmeye giriştim. Belli kuark sıkışmalarının boyu 10-7 atomik ışık tiki çıktı. Bir madde homojensizliğinin ortalama ebadı 1027 atomik ışık tikiydi. Bir anti-madde havzasının maddeyle imha süresi 1003 atomik tikti. Evrenin iki kat büyümesi için gereken süreyse 1030 atomik tik...</p>

  <p class="normal">Deva Eniştem Boşluğa saat ve cetvel getirebilmeme şaşakaldı. Yaptıklarımı takdir ettiğini ama fazla ileri gittiğimi söyledi. Fazla mı? Söyle, dedi eniştem, bir şeyin ebat ve süresini tamı tamına bildiğinde ne biliyor olursun? Tamı tamına hiçbir şey. İyi ama o zaman bu şeyi diğer şeylerle nasıl kıyaslarsın, diye itiraz ettim. Niye kıyaslayasın, dedi eniştem. Her şeyin diğer hiçbir şeyle ilgisi bulunmayan, kendine özel özü vardır. Bir şeyin özünü anlarsan, dedi eniştem, bilmen gereken her şeyi biliyor olursun. Ve seni temin ederim; öz, kaç atom bilmem nesi ölçtüğün değildir. Hayır efendim. Kendini kandırmış olursun.</p>

  <p class="normal">P. Teyzem, Boşluğa getirdiğim hidrojen atomlarına kuşkuyla bakıyordu. Bu zımbırtılarla beni ölçmeye kalkayım deme sakın, dedi. Ama ben sadece... Aması, eğeri yok, dedi teyzem. Ben ölçülemem ve böyle kalmaya kararlıyım, o kadar. Evrenin tekinde yarım akıllı bir yaratığın ölçülerimden bahsetmesini istemiyorum. Getirme bu zımbırtıları Boşluğa. Yerlerinde kalsınlar. Âmin, dedi eniştem.</p>

  <p class="normal">Yeni saat ve cetvellerden hoşlanan tek bendim anlaşılan.</p>
</body>
</html>
