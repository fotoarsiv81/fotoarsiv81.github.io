<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>baytanrisonbaski.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_18">Her Atomdaki İyilik</h1>

  <p class="normal">&nbsp;</p>

  <p class="normal">Düşmanlıklarını bildiğimden, teyzemle enişteme, Belhor ile tayfasının son ziyaretinden söz etmedim. Ancak Deva Eniştem pek tekinsiz bir havada, konuşmamızdan, ya da konuşmamızdan değilse bile, en azından yeni evreni saran yaşamla ilgili meselelerden haberdar görünüyordu. Boşluktaki yürüyüşlerimden birinde beni köşeye sıkıştırdı. Penelope Teyzem’in uyuduğunu ve bu sayede “ayak bağı olmadan” konuşabileceğimizi söyledi.</p>

  <p class="normal">E, dedi eniştem neşeyle, anladığım kadarıyla yakında yeni evrenimizde canlı yaratıklar görmeye başlayacağız. Çok hoş bir gelişme bence. Aksini düşünmediğini umarım. Son lafını gayet gelişigüzel sarf etmişti ama beni yokladığını anladım. Olmasına izin vermek en kolayı olurdu, dedim. Ama tam kararımı vermedim henüz. Demek öyle, dedi eniştem. Beni asla Penelope Teyzem gibi azarlamazdı ya, “Demek öyle” demesinin ne anlama geldiğini çağlar defa çağlardan beri biliyordum. Kırgındı bana. Usta işi bir çalışma çıkardın, dedi. Galaksiler. Yıldızlar. Şu diğer bilmem neler. Hatta etrafta dolanan yapayalnız hidrojen atomları bile müthiş. Ama en büyük başarının akıllı yaşamı yaratmak olacağı kesin. Bazı sorunlar var, dedim. Evet, elbette olacak, dedi eniştem. Her şeyde sorun yok mudur zaten? İçinde zihinler bulunmazsa evreninin ne anlamı olacak, Yeğenim? Güzelliği var işte, dedim. Evet, var, dedi eniştem. Ama sen, ben ve teyzenden başka kim var takdir edecek o güzelliği? Takdir edecek başka zihinler olduğunda daha anlamlı olmaz mı evrenin? Başka zihinler tarafından <span class="ideitalik">d</span>önüştürülmez <span class="ideitalik">mi</span>? Güzelliğe duyulan edilgen hayranlıktan değil, herkesin karışacağı katılımcı hayranlıktan bahsediyorum. Biz üçümüz, evreninle aynı özden değiliz. Ama evreninde doğacak yaratıklar aynı malzemeden yapılacak, aynı özü taşıyacaklar. Yaşam biçimlerinin evrendeki malzemeden yapılacağını bana kendin söylemiştim. Bahsettiğin o güzellik –yıldızlar, okyanuslar, falan– o canlı yaratıkların <span class="ideitalik">güzelliğinin</span> bir parçası. Ve onların bu güzelliği hazmetmeleri ve akabinde yapacakları, güzelliği iyice zenginleştirecektir. Ruhani bir mesele bu, göremiyor musun?</p>

  <p class="normal">Deva Eniştem’i çok severdim. İnançlarında samimiydi ve hoştu. Evreninin kendisini biraz tanımasını istemez misin, diye devam etti. İçindeki zihinleri kastediyorum. Bir dağ, ne kadar güzel olursa olsun, kendini bilemez. Evrenindeki birkaç parçanın; bir şeyin, bir bütünün, bir örüntünün parçası olduklarını; muhteşem bir hamlenin zamanı, uzayı ve maddeyi yaratıp her şeyi harekete geçirdiğini bilmelerini istemez misin? O kadar muhteşem değildi, dedim. Hatırlarsan, hiçlik ardında hiçlik biteviyeliğinden sıkılmıştım. Değişiklik istemiştim. Bir şeylik istemiştim. Hepsi o.</p>

  <p class="normal">İstediğini söyle, dedi eniştem. Ama aklında büyük bir amaç yoktuysa bile... işin gerçeği, bu şeyin yaratılışı muhteşemdi. Niyet ve amacı ne olursa olsun, bir eylem muhteşem olabilir. Zekâ, bilinç, düşünce; evrenimizin parçalarını cansız maddenin asla beceremeyeceği şekilde bir araya getirecektir.</p>

  <p class="normal">Eniştem, bana sevgiyle bakıp iç çekti. Canının sıkıldığını görebiliyorum, dedi. Nedir seni endişelendiren? Nahoş, berbat şeylerin olabileceğinden endişeleniyorum, dedim. Belki pek çok feci şey. Bir eylem, niyeti ne olursa olsun ihtişamlı olabiliyorsa, niyeti ne olursa olsun berbat da olabilir. Yeni evrenin zeki varlıklarının zarar görmelerinden, ıstırap çekebileceklerinden endişeliyim. Hâlâ Bay Belhor’u mu düşünüyorsun, dedi eniştem. Ne bilirmiş o? Senin <span class="ideitalik">iyiliğin</span> ıstırabı engelleyecektir. İnan buna. Canlı yaşam, zekâyı geliştirdikten sonra iyiliğini hissedecektir. Zarar gelmez bundan. O kadar emin değilim ben, dedim. İnan, dedi eniştem. İyiliğin, evrenindeki her bir atomu dolduracaktır. Yaratılan her yaratıkta çağlayacaktır. Böyle bir kozmosta ıstırap yaşanmaz.</p>

  <p class="normal">Keşke senin kadar emin olabilsem, dedim. İçimde geleceğe dönük bir acele, bir titreşim hissediyorum. Gelecek geliyor.</p>

  <p class="normal">Anlaştık o zaman, dedi Deva Eniştem. Zaman kere zamandan beri bu anı bekliyordum. Evet, gelecek geliyor. Teyzenle bu ihtimali bir süredir tartışıyorduk ve yaratıklarımızla, yaratıklarımızın nasıl görünecekleriyle ilgili ufacık, minnacık birkaç önerimiz var.</p>
</body>
</html>
