<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>baytanrisonbaski.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_36">Maddi Zekâ</h1>

  <p class="normal">&nbsp;</p>

  <p class="normal">Evrende çağlar akıp geçiyordu. Ama boşlukta çağlar birer andı.</p>

  <p class="normal">“Boşluk eskisinden farklı görünüyor,” dedi Belhor. “Değil mi?”</p>

  <p class="normal">“Çok daha boş görünüyor,” dedim.</p>

  <p class="normal">Güldü Belhor. “Tümüyle boş bir şeyin daha fazla boşlaşması büyüleyici, değil mi? Yeni evrenimizin bizi değiştireceğini çok önceden öngörmüştüm. Sahiden hepimiz daha dolulaştık ve diğer her şey daha boşlaştı. Ama yeni evren de o kadar yeni değil artık.”</p>

  <p class="normal">“Neredeyse 2,5 x 1033 atomik tik yaşına geldi.”</p>

  <p class="normal">“Ölüyor,” dedi Belhor. “Yıldızlarının çoğu söndü. Evrenler bile ölür.”</p>

  <p class="normal">Boşlukta yürürken arkamızdan gelen Büyük Bafomet, “İsabet oldu bence,” dedi. “Pek tatsız tipler vardı içinde.”</p>

  <p class="normal">Büyük Bafomet’i birkaç adım geriden izleyen Ufak Bafomet, “<span class="ideitalik">Son derece</span> tatsız tipler,” dedi. “Ama epey yaratığı düzelttik, değil mi? Sıkı tamir ettik.”</p>

  <p class="normal">Büyük Bafomet dönüp öfkeyle ufağına baktı. Ardından bir ters takla attı. Ufak Bafomet de aynı anda ters takla attı ama taklası pek beceriksizdi. Büyük Bafomet ufağına takladan önce nasıl bükülmesi gerektiğini göstermeye koyuldu.</p>

  <p class="normal">“Hiçbirinizin karışmaması gerekirdi,” dedim. “Ben karışmadım.”</p>

  <p class="normal">“Yoldaşlarımın hevesi için özür dilememe izin verin,” dedi Belhor. “Ama olayların akışına belirgin müdahalelerde hiç bulunmadık. Gözlemledik sadece. Gözlemlemekten öteye gittiysek, yaptığımız zaten harekete geçmiş olaylarda bulunan eğilim ve kapasiteleri şöyle bir dürtüklemekten ibaretti.”</p>

  <p class="normal">“Hep dolandırıyorsun lafı,” dedim.</p>

  <p class="normal">“Tanımaya başladınız beni,” dedi Belhor. “Gene de, bu evrenin bayağı bir gidişatı vardı; eminim bunda hepimiz hemfikirizdir. Evren ve içindekiler, zihinler dâhil, ta en baştan nereye gidildiğini bilir görünüyorlardı.”</p>

  <p class="normal">“En ileri uygarlıklar beni hep şaşırttı,” dedim. “Örgütsel ilkelerimi kendi başlarına keşfettiler. Hem de ellerinde fazla bir şey olmadan. Etkilendim doğrusu.”</p>

  <p class="normal">“Evet, etkileyici,” dedi Belhor. “Ama hiçbiri İlk Neden’i keşfedemedi.”</p>

  <p class="normal">“Yok, imkânsızdı o kadarı. Hesaplamalarıyla zamanda geriye, evrenin henüz bir tikin en minik parçası yaşındaki haline kadar gidebildiler. Ama en başa gidebilmeleri mümkün değildi.”</p>

  <p class="normal">“Elbette,” dedi Belhor. “İçinde yaşadıkları kürenin dışına çıkamazlardı. Kürenin duvarlarını bile göremezlerdi. Onca mucitliklerine rağmen bize kıyasla birer böcekti hepsi.”</p>

  <p class="normal">“Varoluşları üç boyutluydu. Ama beş veya yüz boyutlu olsa da fark etmezdi. Dediğin gibi, yaşadıkları uzayın dışına çıkamazlardı. Boşluğu hayal dahi edemezlerdi.”</p>

  <p class="normal">“Şahsen Boşluğu hayal edebilseler rahatsızlık duyardım,” dedi Belhor. “Küçük kürelerinin içinde yaşayıp ölsünler daha iyi. Ama sonuçta ilginç bir deneydi.”</p>

  <p class="normal">“Deney mi? Deney mi?” dedi Büyük Bafomet. “Kimse bana deney yaptığımızı söylememişti!”</p>

  <p class="normal">Ağlama numarasına girişen Ufak Bafomet, “Bana da, bana da,” dedi. “Kimse bir şey söylemiyor bana.”</p>

  <p class="normal">“Maddesel zihnin neler yapabildiğine dair bir şeyler öğrendik,” dedi Belhor. “Maddesel zihnin iyilik ve kötülüğe müthiş derecede muktedirliğini gördük. Ayrıca her iki yönde de aklıma gelenden çok daha aşırı uçlara gidebildiğini öğrendik. Hoş, zekâ söz konusuysa olacak budur zaten.”</p>

  <p class="normal">“Tüm bunlar zekânın mı yoksa maddeselliğin mi sonucu peki?” dedim. “<span class="ideitalik">Bizdeki</span> zekâ çok daha büyük çünkü.”</p>

  <p class="normal">Belhor gülümsedi ama bir şey demedi.</p>
</body>
</html>
