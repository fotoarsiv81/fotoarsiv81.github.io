<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>baytanrisonbaski.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_38">Penelope Teyzem’e Yeni Bir Elbise</h1>

  <p class="normal">&nbsp;</p>

  <p class="normal">Âlem-104729 dışarıdan her zaman göründüğü gibi görünüyordu. Penelope Teyzem aldı, salladı ve kulak verdi. İç çekti ardından. E, Yeğenim, dedi, bir sonrakinde ne yapacaksın? Yanlış hatırlamıyorsam daha büyük bir şey istiyordun.</p>

  <p class="normal">Değiştirdim fikrimi, dedim. Bir sonraki aynı olsun istiyorum artık.</p>

  <p class="normal">Biz konuşurken milyarlarca evren uçuşuyor, bekliyor, bekliyordu. Mırıldanıyor, tıkırdıyor ve cızırdıyorlardı.</p>

  <p class="normal">Sonraki aynı olmayacak, dedi Deva Eniştem.</p>

  <p class="normal">Öyle, dedim, olmayacak. Ama çok benzese yeter bana.</p>

  <p class="normal">Hepimiz pek sevdik öncekini galiba, dedi Deva Eniştem.</p>

  <p class="normal">Evet, sevdik, dedim. İçinde yaşayanları da.</p>

  <p class="normal">Çok tatlıydı, dedi Penelope Teyzem.</p>

  <p class="normal">Çok güzel bir şeydi, dedi eniştem. Güzellik vardı içinde. Ve neşe. Ve hüzün.</p>

  <p class="normal">Hepsi vardı içinde, dedim. Her şeyi vardı.</p>

  <p class="normal">Her şey değil, dedi teyzem. Ölümsüzlük yoktu içinde.</p>

  <p class="normal">Evet, yoktu, dedi eniştem. Ama bence bir ruhu vardı.</p>

  <p class="normal">Ölümlü bir ruh mu? Bazen neden bahsettiğini hiç anlamıyorum, Deva, dedi teyzem.</p>

  <p class="normal">O da gitti artık, dedim. Eşyanın doğası. Özleyeceğim ama.</p>

  <p class="normal">Bir yenisi olacak, dedi eniştem. Sonra bir başkası.</p>

  <p class="normal">Evet.</p>

  <p class="normal">Peki, Yeğenim. Yenisi nasıl olacak, merak ediyorum. Haydi, halledelim.</p>

  <p class="normal">Aceleye getirme O’nu. Acele etmemesi gerek.</p>

  <p class="normal">Evet, evet, dedi teyzem. Ayrıca önceki evrenden getirdiğiniz gibi yeni bir elbise istiyorum; ikiniz de gayet iyi biliyorsunuz.</p>

  <p class="normal">Evet, Aşkım, dedi eniştem. Elbette.</p>
</body>
</html>
