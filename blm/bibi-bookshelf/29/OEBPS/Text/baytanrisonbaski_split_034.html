<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>baytanrisonbaski.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_29">Penelope Teyzem’e Elbise</h1>

  <p class="normal">&nbsp;</p>

  <p class="normal">Biz Boşluktakilerin yeni evrenden kaptığı başka şeyler de vardı. Mesela doğum günleri. Çok hoş buluyorduk doğum günlerini. Deva Eniştem’le Penelope Teyzem kendilerine doğum günü partileri planlamaya başlamışlardı ama bir tarih ve iki doğum günü arasında zaman aralığı belirlemek biraz sorunluydu. Boşluktaki gezilerimizden birinin ardından Penelope Teyzem durduk yerde bir sonraki uykusunun ardından doğum gününün kutlanacağını ve hediye beklediğini söyleyiverdi. Ayrıca Boşluktan, hiçlikten yapılma bir şey istemiyorum, ona göre, dedi. <span class="ideitalik">Maddi</span> bir şey istiyorum ben. Anlıyor musunuz?</p>

  <p class="normal">Doğum günü partisi şahane fikir, dedi Deva Eniştem. Ama hediye konusunda...</p>

  <p class="normal">Ama mama yok, dedi teyzem. Uyanınca hediyelerimi göreceğim. Bir sürü hediye istiyorum. Seçim yapacak tonla şeyle dolu bir evreniniz var. Ayrıca pembe bir şey isterim. Bu lafın ardından esneyerek uyudu.</p>

  <p class="normal">Eniştem bezgince iç çekerek, zor eştir kendisi, diye fısıldadı. Ama ne yapacaksın.</p>

  <p class="normal">Eniştemle evrene daldık, pembe yıldızlarla dolu, yeni oluşan bir galaksiyi alıp Boşluğa getirdik. Boşlukta neredeyse ağırlıksızdı malzeme. Kırpışıyor ve parıldıyordu. İçi görünüyordu neredeyse. Birkaç hamlede, teyzeme her zaman istediği pembe elbiseyi yaptık. Eniştem elbiseye Kalyana adını koydu. <span class="ideitalik">Kendi</span> doğum günü için bir şeyler istediğinden, özlerin uyuşmazlığına dair tek laf etmedi. Doğum gününün yaklaştığını da ayrıca vurguladı.</p>

  <p class="normal">Ay, dedi Penelope Teyzem uykudan uyanıp bir hiçlik çıkıntısına astığımız elbiseyi görünce. Ne kadar güzel. Niye zahmet ettiniz? Derhal geçirdi elbiseyi üstüne. Ardından kendini seyretti. Sağa sola döndü, sevinç çığlıkları attı ve şarkı söyleyerek dans etmeye başladı. Yıldızların çoğu pembeydi ama aralarında mavi, sarı ve yeşilleri de vardı. Rengârenkti elbise. Teyzem elbiseyle Boşluktaki en güzel şeye dönüşmüştü. Her dönüşünde birkaç yıldız kopup boşluğa savruluyor, eniştem atılıp hepsini yakalayarak tekrar yerlerine takıyordu.</p>

  <p class="normal">Penelope Teyzem elbisesini çağlar boyunca, uyurken bile çıkarmadı üstünden. Elbise 1033 atomik tik boyunca dayandı. Sonrasında yıldızlar ya patladı ya da söndü ve elbise rengini yitirdi.</p>
</body>
</html>
