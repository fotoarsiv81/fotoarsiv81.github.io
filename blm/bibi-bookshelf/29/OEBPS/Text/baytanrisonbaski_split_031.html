<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>baytanrisonbaski.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_26">Minik Bir Gezegen</h1>

  <p class="normal">&nbsp;</p>

  <p class="normal">Teyzemle enişteme Âlem-104729’a yaptığım ziyaretlerin tümünü anlatmadım. Gördüğüm bir sürü şeyi de. Bir defasında bir tepe üzerine kurulu bir şehrin üzerinde görünmeden dolaştım. Gezegen, bir yıldız etrafında dönen bir düzinesinin en ufağıydı. Sakin bir dünyaydı. Okyanuslar ve rüzgâr pek sessizdi. İnsanlar aralarında fısıltılarla konuşuyordu. Kentin üzerinde süzülüp, sokaklarını ve sakinlerini seyrettim. Binaların köşeleri paslıydı; yeraltı kanallarından buhar yükseliyordu. Yaratıklar, kentlerinde sıklıkla yaptıkları üzere her yönde dolanırken, kalabalık bir sokakta birbirinin yanından geçen iki adam dikkatimi çekti. Tanımıyorlardı birbirlerini. Sekiz milyon yaratığın yaşadığı bu kentte bu iki adam daha önce hiç tesadüf etmemiş, hiç karşılaşmamışlardı. Milyonların yaşadığı bir kentte sıradan bir durumdu. Bu iki yabancı birbirlerinin yanından geçerken selamlaştılar. Sıradan, basit bir selamlaşmaydı. Gökteki güneşle ilgili bir laftan ibaretti. Biri diğerine bir şey söyledi, gülümsediler ve an geçip gitti. Ne olağanüstü bir olaydı! Kimse fark etmedi benden başka. Ne müthişti! Birbirini daha önce hiç görmemiş ve muhtemelen bir daha hiç görmeyecek iki kişi. Ama içtenlikleri, tatlılıkları, uçup giden hayatın uçup giden tek bir anını paylaşmaları... Sanki biri diğerine bir sır fısıldamıştı. Bir sevgi türü müydü bu? Peşlerinden gitmek, dokunmak, ne kadar sevindiğimi söylemek istedim. Kulaklarına fısıldamak istedim: “İşte bu! İşte bu!”</p>
</body>
</html>
