<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>baytanrisonbaski.html</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_37">Nihâya</h1>

  <p class="normal">&nbsp;</p>

  <p class="normal">Evren yaşlanmaya devam etti. Yıldızlar birer ikişer tükettiler nükleer yakıtlarını. İkmal yapılmayınca iç ısıları yavaşça dışarı sızdı. Kütleçekimlerinin içe yönelik gücüne karşı destek verecek basınç ve ısı kalmayınca tükenen yıldızlar, uzayda sürüklenen soğuk ve sönük közlere dönene dek sıkışıp ufaldılar.</p>

  <p class="normal">Yıldızların etrafında dönen gezegenler hazır enerji kaynaklarından mahrum kaldılar. Haliyle üzerlerindeki yaşam biçimleri kendilerini sürdüremez hale geldiler. Birkaç yerde bazı uygarlıklar, merkezî yıldızlarından bağımsız enerji kaynakları yarattılar ama sonuçta tüm enerji sınırlı olduğundan bu kaynaklar da tükendi. Geçmiş çağlarda, ilk nesil yıldızların ölümünden sonra gazların sıkışmasından ikinci bir yıldız nesli ortaya çıkmıştı. Ama artık evren çok genişlediğinden, yıldızlar arasındaki muazzam boşlukları dolduran gaz yeni yıldızların oluşumuna yetmeyecek kadar seyrelmişti. Bir zamanlar yıldızları ve hayatı yaratan kütleçekim, çok zayıf bir güçten ibaretti artık.</p>

  <p class="normal">Canlı madde yavaşça tükendi. Evrendeki malzemenin canlı minnacık parçası; yaşayan, soluk alıp veren varlıklar şeklindeki kütle sıfıra yitti. Âlem-104729 bir kez daha ölü, cansız maddeden mamul bir küreye dönüştü. Yalnız enerjisi artık kullanılamaz haldeydi. Yaşam potansiyeli kullanılmış ve bitmişti. Âlem-104729’un tek geleceği; parçacıkları birbirlerinden uzaklaştıkça genleşmeye, loşlaşmaya, incelmeye devam etmekti.</p>

  <p class="normal">Yaşam barındıran tek bir galaksinin kaldığı an geldi. Deva Eniştem bu galaksiye Nihâya adını verdi. Diğer tüm galaksilerin yıldızları sönmüştü ama bunda hâlâ parıldayan birkaç ışık vardı. Derken bu galakside de yaşam barındıran tek bir gezegen kaldı. Bu gezegende yaşayan zeki canlılar evrenin öldüğünü, uygarlıklarının sayılı günü kaldığını anladılar. Ama evrendeki son canlılar olduklarını bilemezlerdi. Varoluşlarının sonunu anıtlaştıran resimler yaptılar, müzikler bestelediler ve kitaplar yazdılar ama bu anıtlara gelecekte tanıklık edecek başka varlık kalmadığını bilmiyorlardı. Çok geçmeden bu gezegende sadece böcek ve bitkiler kaldı. Onlar da tükendi sonunda. Evrende yaşam sona ermişti.</p>

  <p class="normal">“Pişmanlık duyuyor musunuz?” dedi Belhor. “Istırap çekileceğini kesinkes bilseydiniz yine de yaratır mıydınız evreni?”</p>

  <p class="normal">“Tek pişmanlığım ıstırap çekilmesi,” dedim.</p>

  <p class="normal">“Öyle, tamam ama yaratır mıydınız?”</p>

  <p class="normal">Âlem-104729’a daldım, sönük galaksilerin, sönük yıldızların, sönük gezegenlerin arasında süzüldüm. Yine duydum sesleri. Geçmiş uygarlıklardan, ölümsüzlük düşü kuranların sesleriydi bunlar.</p>

  <p class="indentmetinitalik"><span class="ideitalik">Dünyanın yanılsamadan ibaretliğini kavrayan bilge</span></p>

  <p class="indentmetinitalik"><span class="ideitalik">insan, dünya gerçekmiş gibi davranmayarak ıstırap</span></p>

  <p class="indentmetinitalik"><span class="ideitalik">çekmekten kurtulur</span></p>

  <p class="indentmetinitalik">&nbsp;</p>

  <p class="indentmetinitalik"><span class="ideitalik">Göğe gelince, onu Biz ellerimizle kurduk. Hiç kuşkusuz</span></p>

  <p class="indentmetinitalik"><span class="ideitalik">Biz genişleticileriz.</span></p>

  <p class="indentmetinitalik">&nbsp;</p>

  <p class="indentmetinitalik"><span class="ideitalik">Duyular bedenden üstündür; zihin, duyulardan</span></p>

  <p class="indentmetinitalik"><span class="ideitalik">üstündür; zihnin üstünde zekâ vardır ve zekânın</span></p>

  <p class="indentmetinitalik"><span class="ideitalik">üstünde Benlik yer alır.</span></p>

  <p class="indentmetinitalik">&nbsp;</p>

  <p class="indentmetinitalik"><span class="ideitalik">Görülen geçici, görülemeyen ebedîdir.</span></p>
</body>
</html>
