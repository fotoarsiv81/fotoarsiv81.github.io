<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc4" style="page-break-before:always">İkinci Bölüm</h2>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">KUMANDA kabininde tek başına kalan Maogan, uzay kılığına büründü. Alkinos’un içinde böyle bir elbise gerçi yararsızdı ama bu tip bir havalanışm hiçbir ihmale müsaadesi yoktu. Gözleri bir an çeşitli kontrol kadranları üzerinde gezindi. Sonra kararlı bir jestle, gemiyi uçuşa geçiren gümüş kartallı kolu çekti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kumanda kabininin içiyle dışarıdaki dram arasında en ufak bir ilinti yok gibiydi. Hava tertibatı aracının tatlı mırıltısı arasında iğneler kadranların içinde dönmeye koyuldu ve ekranların üzerinde baş döndürücü çizgiler halinde diyagramlar belirdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ne fırtına, ne de bulutlardaki muazzam elektrik yükü Alkinos için mesele değildi. Elektrik alanından geçerken biraz titrer gibi olmuştu diyagramlar, sonra eğrileri normalleşmişti. Uçuşun bu kısmı Maogan’ı hiçbir zaman tasalandırmamıştı zaten.</p>

  <p class="Standard" dir="ltr" style="margin-left:0;margin-right:0;text-indent:18.859844px">Onu endişelendiren, daha sonrasıydı. Tedirgin uzay boşluğuyla temas, Alonit II atmosferinin çılgın çalkantılarından çok daha endişe vericiydi gerçekten. Çünkü atmosfer, ne de olsa, koruyucu bir rol oynamaktaydı. Oysa uzay boşluğunda, hiç karşılaşmadıkları yeni bir tehlike halinde E etkeni de çıkmıştı ortaya.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan kontaktöre basıp mikronun önüne geçti:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Herkese duyuru... dedi. Karşınızda kumandan Jord Maogan. Şu anda uçuşa geçmiş bulunmaktayız, biraz sonra da uzay boşluğuna ulaşmış olacağız. Teknenin dış sıcaklığı 2.700 derecedir. Ama teknenin sıvalı bulunduğu EXO-W reçinesi düzgün şekilde buharlaşmakta ve dış kabuğun normal şekilde soğumasını sağlamaktadır. Petek gözlerini dolduran storyum oksidinin 3.200 dereceye kadar dayanıklı olduğunu ayrıca belirtirim. Gördüğünüz gibi güvenlik sınırlarının tamamıyla içinde bulunmaktayız. Zaten havalandırma sistemi henüz yarı gücüyle çalışmaktadır...</p>

  <p class="Standard" dir="ltr" style="margin-left:0;margin-right:0;text-indent:18.859844px">Tam bu sırada yürüyüş diyagramlarındaki bir dalgalanma çekti kumandanın dikkatini. Sağdaki atomik itici durmuş gibiydi. Ama kumandanın sesinde, içinde birden doğan endişeyi ele veren en ufak bir titreyiş bile olmadı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bununla birlikte, bu uçuşun olağanüstü şartlarını göz önüne alarak, izospaslarınızı derhal kapatmanızı istiyorum... diye devam etti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir an sustuktan sonra da ekledi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Pek yakında enstantane ötelenme (translasyon) haline geçmek durumunda kalabiliriz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Eliyle, işlemeyen atomik iticinin kontrol komütatörünü ayarlamaya çalışıyordu kumandan. Tam o sırada bir başka eğri daha anormalleşmişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">— İzospaslarınız kapanır kapanmaz, sizi uyutacak olan gaz musluklarını açacağım. Bu acil tedbir hiç de anormal değildir ve size en ufak bir zarar vermeyecektir.</p>

  <p class="Standard" dir="ltr" style="margin-left:0;margin-right:0;text-indent:18.859844px">Konuşurken, hava vericiyi son haddine kadar açmıştı. Çünkü dış kabuğun üzerindeki soğutma reçinesi, inanılmaz bir hızla buhar haline gelmiş bulunuyordu. Telaşlı bir sesle:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Çabuk olmamızı rica ediyorum... dedi. Burada bir sürü işim var.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ekip, bu sefer anormal bir şeyler geçtiğini kavramış olmalıydı ki, izospasların kapandığını gösteren tanık - lâmbaların hepsi bir anda yandı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Son bir söz... dedi Jord Maogan. Otomatik ötelenmeye geçiş sistemini açmış bulunuyorum. Bana bir şey olduğu taktirde, gemi, salınım hızına ulaşır ulaşmaz, kendiliğinden ötelenme haline girecektir. Bu durumda, uyandığınız vakit kumandanınız, Tom Rolling’dir.</p>

  <p class="Standard" dir="ltr" style="margin-left:0;margin-right:0;text-indent:18.859844px">İzospaslara gaz geçiren manivelayı yavaşça indirdi kumandan. Bu sayede yolcuları, insan organizmasının ötelenme haline dayanmasını sağlayan rahat bir uykuya dalacaklardı... Sonra lumbuza bir göz attı. Güneş ufuk açısının yarısını kaplıyordu; kontrol termometresi ise, geminin güneşe bakan kabuğundaki sıcaklığın 3.200 dereceye ulaştığını göstermekteydi... Haklı çıkmıştı Rolling: Stuff yüzünden göze aldıkları gecikme, büyük bir felâkete yol açmak üzereydi. Derhal ötelenme haline geçmek gerekiyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Alonit II’nin Ay tipi uydusu Feob’un yörüngesini aşmış bulunuyordu Alkinos. Ve ötelenme haline geçebilmek için, teorik olarak, bu noktadan itibaren bir saat daha beklemek lazımdı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ama beklemek, bu durumda, ölüm demekti. Dış kabuğun güneşe bakan tarafında hararet, 3.300 dereceye yükselmişti işte; ve birkaç dakika içinde, storyum oksidi erimeye koyulacaktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Jord Maogan, atom reaktörlerini kesip, yan imdat füzelerinin yardımıyla, yavaş bir dönme hareketi verdi gemiye. Çeperlerin sıcaklığı eşitlenmiş ve termometre 2.900 dereceye inmişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Uzay elbisesinin içinde gene de boğulur gibiydi Maogan. Soğutma tertibatının son hadde kadar açık oluşuna rağmen, kumanda kabininde sıcaklık dayanılmaz bir hale gelmişti. Ama Maogan bu detaya önem vermedi. Geminin bekleme durumuna geçtiği şu anda yapılacak en önemli iş, durumu ayarlamaktı. Ve Maogan, uzay altılığının iki kanadım açan tertibatı işletmeye girişti. Ama kanatlar açılmıyordu bir türlü: Sıcaklıktan çalışmaz hale gelmişlerdi şüphesiz! Ve bu, tam bir felâketti; çünkü kesin ayarlama yapılmadığı taktirde, gemi sonsuzlukta kaybolmak tehlikesiyle baş başa kalıyordu... Magnetometreye bir göz attı kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Delirmiş gibiydi cihaz. Dışarıda, nötronların akışı o güne kadar görülmedik bir yoğunluğa ulaşmıştı; ve teknenin dış radyoaktivitesi, tehlike eşiğini çoktan aşmış bulunuyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Jord Maogan, sükûnetini katiyen bozmadan, katiyen bir tek fazladan harekette bulunmadan, yan füzeleri çalıştırıp gemiyi stabilize etti. Saint-Malo’da kral korsanı olan atasının yapacağını yaptı sonra da: Lumbuza eğildi ve güneşte alev alev yanan Alonit II'ye sırtını dönerek, eliyle ayarladı bir altılığı. On saniye sonra bütün verileri hesap makinasına aktarmış bulunuyordu. Makinanın yolladığı kartı, geminin otomatik belleğine aktardı kumandan. Sonra yıldız saatine baktı: Tam 4 dakika 30 saniye vakit vardı önünde ve işin en zor yanı kalmıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Şans eseri olarak, yuvalarından sağlam çıktı kaptörler (kapıcı cihazlar). Ve Maogan, kaptörleri kontrol eden kadranlara göz attığında, bütün soğukkanlılığına rağmen, ürperdi: Uzayın bu kesiminde, zamansal akı’nın bile sarsım (tedirginlik) halinde olduğunu görmüştü! Yani gemisi, ötelenme haline girmeyi belki başarabilecekti ama, uzayın hangi bölgesine düşecekti? Ne derece yetkin olursa olsun hiçbir elektronik beyin, bu sorunun cevabını verecek güçte değildi...</p>

  <p class="Standard" dir="ltr" style="margin-left:0;margin-right:0;text-indent:18.859844px">Ağır bir jestle, geciktirme deklanşörünü çalıştırdı Maogan; ve bir yandan uzay elbisesini çıkarmaya başlayarak, izospasma doğru yöneldi.</p>

  <p class="Standard" dir="ltr" style="margin-left:0;margin-right:0;text-indent:18.859844px">İki dakikaya kalmadan, zarlar atılmış olacaktı.</p>
</body>
</html>
