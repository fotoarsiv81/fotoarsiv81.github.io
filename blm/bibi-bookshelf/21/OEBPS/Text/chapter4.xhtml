<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc2" style="page-break-before:always">ALKİNOS’UN SEFER DEFTERİNDEN</h2>

  <p class="Standard" dir="ltr">&nbsp;</p>

  <p class="Standard" dir="ltr">Kaptan: Kumandan Jord MAOGAN.</p>

  <p class="Standard" dir="ltr">Alonit II — 8 Ekim 2130. Dünya saatiyle: 8.40 Y.Y.S. (Y.Y.S.: Yerel Yıldız Saati )</p>

  <p class="Standard" dir="ltr">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">«Şu ana kadar 850 ton straferil cevheri yüklemiş bulunmaktayız; bugünkü işçi ayaklanması tekrar etmediği taktirde, Alkinos, yarın harekete hazır olacaktır. Gerçekten de maden işçileri, yükleme işi biter bitmez kendilerinin de Dünya’ya götürülmesi isteğinde bulundular. Bu isteği olumlu karşılamak, bizi, yapımı için iki yıl çaba harcadığımız Alonit II temel üssünü terk etmeye sürükleyecekti. Ama şu noktayı da açıkça belirtmeliyim ki, gezegenin durumu, son yolculuğumuzdan bu yana akıl almaz şekilde kötüleşmiş bulunuyor.</p>

  <p class="Standard" dir="ltr" style="margin-left:0;margin-right:0;text-indent:18.859844px">Barınaklardaki ısı ortalaması, geceleri, 37 dereceden 41 dereceye yükseldi; öğle vaktinde ise, 80 dereceye kadar fırlıyor. Oysa kış mevsiminin en şiddetli ayındayız. Sanırım, atmosferdeki anhidrit karbonik oranının, sebebini açıklayamadığım bir şekilde yükselmesinden ileri geliyor bu hal.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ve bu nemli sıcak, plor diye adlandırdığımız jelatin yapraklı yapışkan kızıl bitkilerin büyümesini son derece kolaylaştırıyor. Şu anda her yer plor’ların istilâsı altında; ve maden ocağına giden yolu, alevsaçan’larla açmak gerekiyor.</p>

  <p class="Standard" dir="ltr" style="margin-left:0;margin-right:0;text-indent:18.859844px">Üstelik, yeşilimsi iğrenç bulutlar taşıyan ve hemen yakındaki okyanusta otuz metrelik dalgalar kaldıran sürekli bir fırtına esmekte.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bakır renkli sular gürüldeyerek dağa saldırıyor; sarımtırak serpintiler gemiye kadar gelmekte. Sulardaki asit her şeyi kemirmekte. Dün, eksenleri asitli sular tarafından tamamıyla kemirilen tırtıllı üç yük vagonu yolda kaldı. Bu aşınmaya dayanabilecek tek maden, striferil; ne yazık ki, sadece geminin teknesi bu değerli madenden ve gittikçe şiddetlenen bu fırtına sürüp gittiği taktirde, temel üstündeki tesislerin altı aydan fazla dayanabileceğini sanmıyorum.</p>

  <p class="Standard" dir="ltr" style="margin-left:0;margin-right:0;text-indent:18.859844px">9.20</p>

  <p class="Standard" dir="ltr" style="margin-left:0;margin-right:0;text-indent:18.859844px">«Güneş doğdu. İğrenç bir ışık. Manzara, kâbuslardakini andıran gölgelerle kaplı. Ve güneşin doğduğu andan itibaren, radyo bağlantıları artık kurulamaz hale gelmiş durumda. Manyetik bir fırtına her şeyi sarsıp tedirgin etmekte. Hoparlörden, bir cızırtı yığınından başka bir şey çıkmıyor.</p>

  <p class="Standard" dir="ltr" style="margin-left:0;margin-right:0;text-indent:18.859844px">9.32</p>

  <p class="Standard" dir="ltr" style="margin-left:0;margin-right:0;text-indent:18.859844px">«Alarm düdükleri çalmakta. Rüzgârın şiddeti, 65.000 tonluk koca uzay gemisini sarsacak raddeye geldi. Durumu görmek üzere kumandan kabinine geçiyorum.»</p>
</body>
</html>
