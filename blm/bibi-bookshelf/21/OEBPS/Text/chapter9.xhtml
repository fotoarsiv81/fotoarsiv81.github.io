<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc7">Beşinci Bölüm</h2>

  <p class="Standard" dir="ltr">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">İZOSPASLARIN açıldığım ilan eden düdük çaladursun, mahkûmlar birbirlerinin sırtına vurmak ve şakalaşmak suretiyle sevinçlerini gösteriyorlardı. Hatırladıkları olay, niteliğini kavrayamadıkları bir tehlikeden kaçışlarıydı; ve şimdi birbirlerinin zayıflamış çehreleriyle uzamış sakallarını gördükçe, bu kaçışın hiç de kolay olmadığını anlatmaktaydılar.</p>

  <p class="Standard" dir="ltr" style="margin-left:0;margin-right:0;text-indent:18.859844px">Düdük sesi kesildi. Rolling’in sesi yükseldi hoparlörden :</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bir an susup dinlemenizi istiyoruz. Şunları yapacaksınız: Duş kabinlerine gidip yıkanacaksınız önce, sonra iş elbiselerinizi giyinecek ve tekmil vermek üzere çıkış kapısının önünde toplanacaksınız. Orada gemi kaptanı Jord Maogan, sizlere hitap edecek.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rolling’in sesi bir an tereddüt ettikten sonra yeniden yükseldi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Tayfalarla onbaşıların derhal çıkmalarını rica ediyorum. Her türlü eşya içeride bırakılacaktır.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu bildiriyi duydukları anda büyük bir şaşkınlık yerleşti ortalığa, insanlar, dünyaya dönmediklerini anlamış bulunuyorlardı... Duş yapma emri, gemide su bulunduğunu göstermekteydi. Ama iş elbiselerini giyinme ve eşyaları içeride bırakma meselesi, endişe vericiydi. Mahkûmlar kendi aralarında konuşmaya başlamışlardı. Uğultu arasında Slim Orvel’in sesi yükselmekte gecikmedi... Korsanlık suçundan yirmi yıla mahkûmdu Slim. Üstün takatli bir iticiyle mücehhez ve altı kişilik tayfaya sahip 90 metre boyunda küçük bir füzeyle, seksiyal taşıyan üç uzay şilebini soymuş; ama uzay muhafızları tarafından çabucak kıstırılıp yakalanmıştı... Katı bir sesle:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Merak etmeyin; çocuklar... dedi. Bize kazık atmaya kalkacak olurlarsa, pişman ederiz... Çocuk değiliz ya işin ucunda... Üstelik böyle bir gemiyi kullanmak için de âlim olmak şart değil!</p>

  <p class="Standard" dir="ltr" style="margin-left:0;margin-right:0;text-indent:18.859844px">Çığlıklar yükseldi etraftan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Haklısın, Slim; hepimiz seninleyiz, hepimiz evimize dönmek istiyoruz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Stuff en son çıkmıştı, Slim’e doğru ilerleyerek:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ben bu işi doğru bulmuyorum, Slim... dedi. İnsanları bir hiç uğruna kışkırtıyorsun. Kumandanın bize bu emirleri vermesinin herhalde bir sebebi olsa gerek.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sakin ve alabildiğine güçlü yapısıyla karşısına dikilmişti Slim’in. Ama, daha kısa boylu görünmesine rağmen tıkız olan Slim, pek etkilenmişe benzemiyordu. Yüzü bir bıçak sırtını andırıyor, gözlerinden kurnazlık taşıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kelleyi kurtarmışsın ha Stuff? dedi monoton bir sesle. Fakat hâlâ o kafayı değiştirmemişsin bakıyorum!</p>

  <p class="Standard" dir="ltr" style="margin-left:0;margin-right:0;text-indent:18.859844px">Ellerini beline koyarak ekledi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Sana şimdilik cevap vermeyeceğim. Ama bekle biraz, cevabını elbette alırsın.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir uğultu yükseldi mahkûmlardan. İçlerinden birisi haykırdı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kalleşin birisin sen Stuff, yakında canına okuyacağız!</p>

  <p class="Standard" dir="ltr" style="margin-left:0;margin-right:0;text-indent:18.859844px">Stuff dönmüş, adamın üzerine yürüyordu. Öteki mahkûmlar açılıp yol verdiler. Kesin bir sessizlik yerleşti ortalığa. Stuff, kımıldamaya bile cesaret edemeyen adama yaklaştı ve yeşil izospas gömleğinin yakasından tutup sarsmaya başladı onu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bir daha söyle bakayım o dediğini Jef!</p>

  <p class="Standard" dir="ltr" style="margin-left:0;margin-right:0;text-indent:18.859844px">Jef, bir diz darbesi vurdu ansızın. Kasıklarını nişanla mıştı, acıyla iki büklüm oldu Stuff. Ve bir saniyede kavga genelleşiverdi. Stuff, üzerine çullanan üç kişiyi dut silker gibi silkerek doğruldu. Boğazından sımsıkı yakalamıştı Jef’i ve adamın rengi morarmaya başlamıştı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bir daha ağzından duymayacağım Jef, işitiyor musun beni, duymayacağım bir daha!..</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kesin artık... diye haykırdı Slim. Başımıza iş açmanın sırası değil.</p>

  <p class="Standard" dir="ltr" style="margin-left:0;margin-right:0;text-indent:18.859844px">İyice dövüşe dalmış olan mahkûmlar, acı veren pülsörleri gizleyen kapakların kaydığını görmemişlerdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kısa bir şimşek çaktı; ve hepsi, beli kırılmış yılanlar gibi kıvranarak yere yıkıldılar.</p>

  <p class="Standard" dir="ltr" style="margin-left:0;margin-right:0;text-indent:18.859844px">Işık kesildi. Maogan'ın sesi yükseldi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Serserilik istemiyorum. Gemi kazaya uğramış bulunmaktadır. Uzay yasası gereğince, sıkıyönetim ilân edilmiştir. Bildiririm.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu bildiriyi derin bir sessizlik izledi. Şaşkınlığa düşmüş olan mahkûmlar otomat gibi sıraya girip duş kabinlerine doğru ilerlediler.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Yetmişbeş mahkûm, Maogan’ın karşısındaydı. Hepsi de pırıl pırıl traş olmuş ve sıraya girmişlerdi. Biraz ötedeki denizi hafif hafif dalgalandıran ılık bir rüzgâr esiyordu. Ve bütün bu adamlar, üzerine konmuş oldukları şaşırtıcı evreni ilk olarak görmekteydiler.</p>

  <p class="Standard" dir="ltr" style="margin-left:0;margin-right:0;text-indent:18.859844px">Karşılarında kumandan, yanında hepsi de mavi savaş üniformalarını giyinmiş ve bellerinde pülsörler taşıyan tayfaları olduğu halde, üzerlerine çullanmaya hazır bir boğa gibi bakıyordu onlara.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kararlı bir sesle konuşmaya başladı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Sizlere biraz önce de bildirdiğim gibi; kazaya uğramış bulunmaktayız. Ve bilmediğimiz bir âleme indik.</p>

  <p class="Standard" dir="ltr" style="margin-left:0;margin-right:0;text-indent:18.859844px">İki adım ilerleyip, gözlerini mahkûmların gözlerine dikerek devam etti:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hiçbiriniz uzay öncüsü değilsiniz ve bugüne kadar hep, önceden keşfedilip baştan aşağıya taranmış dünyalar tanıdınız... Burada bir hatta belki de iki yıl boyunca çalışmak zorunda kalacağız. Şimdi sîzlere, kesinlikle uymanız gereken kuralları açıklayacağım.</p>

  <p class="Standard" dir="ltr" style="margin-left:0;margin-right:0;text-indent:18.859844px">Her hecenin üzerine kuvvetle basarak söylemişti son cümleyi ve bu sözlerin önemini daha bir güçle belirtmek istercesine, arkasındaki mavi muhafızlar ellerini pülsörlerine atmışlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kötü başladınız... diye devam etti kumandan. Bu sinirliliği mazur görüyorum. Ama şu andan itibaren, dünyaya sağ salim dönüşümüzün, sadece ve sadece disiplinli olmanıza bağlı bulunduğunu bilmeniz gerek... Bunu başarabilmek için, şu emirlerime kesinlikle itaat edeceksiniz: Hiçbir şekilde kampın sınırlarım aşmayacaksınız. Bilinmeyen veya şaşırtıcı bir olay meydana geldiği takdirde, derhal bana haber vereceksiniz. Karşınıza çıkacak olan herhangi bir hayat şekliyle, gemideki uzmanlara haber vermeden en ufak bir temas kurmayacaksınız. Hiçbir şiddet gösterisinde bulunmayacak hiçbir şüpheli hareket yapmayacaksınız.</p>

  <p class="Standard" dir="ltr" style="margin-left:0;margin-right:0;text-indent:18.859844px">Jord Maogan bir an sustu. Mahkûmlar kımıldamadan dinlemişlerdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Şunu kafanıza iyice yerleştirin... diye devam etti kumandan. Bu gezegen ölü gibi görünüyor. Ama hiçbir şeyden emin olamayız. Her an korkunç kuvvetler çıkabilir karşımıza; ve bu takdirde de kuvvetli durumda olacak olan herhalde biz değiliz. Beyinlerinizi çalıştırmak size düşüyor. Çıkarımız, farkımıza varılmadan buradan geçip gitmektir.</p>

  <p class="Standard" dir="ltr" style="margin-left:0;margin-right:0;text-indent:18.859844px">Slim Orwel'e döndü:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Size de iki çift lâfım var, Orwel... dedi Küçücük bir gemiyle, dünyanın birkaç ışık yılı ötesinde korsanlık yaptığınız için kendinizi akıllı sanıyorsunuz. Şunu iyi bilin ki, burada kaybolduğunuz takdirde bir daha yolunuzu bulmanız söz konusu olamaz... Çünkü, sadece Dünya’dan değil bizim galaksi topluluğumuzdan yüz binlerce parsek uzakta bulunmaktayız. Ve sadece uzay içinde değil, belki zaman içinde de kaymış bulunuyoruz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir mırıltı dalgalandı sıralar arasında.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Sizlere blöf yaptığım zannına kapılmayınız... diye devam etti Maogan. Ve bir noktayı iyi düşünün: Gemiyi onarmayı başaramadığımız takdirde, kemiklerimiz burada kalacaktır. Ve burada zürriyetimiz de olmaz: Görünürde kadın yok!</p>

  <p class="Standard" dir="ltr" style="margin-left:0;margin-right:0;text-indent:18.859844px">Madenciler, gözlerini dört açmış kımıldamadan dinliyorlardı. Mavi muhafızlar, ellerini pülsörlerinden çekmişlerdi artık.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bir nokta daha... dedi Maogan. Elimizde sadece altı ay yetecek kadar erzak var. Çünkü Alkinos bir keşif gemisi değil, bir eksprestir... Ve bu gezegende, yenecek cinsten hiçbir şey bulunmuyor. Ne mutlu ki, farkına varmaksızın, kırmızı plor tohumları getirmişiz buraya. Alonit II’deki fırtınanın bize böyle bir iyiliği oldu. Hızla büyüyen bu bitkiler, hem yenebilir hem de kuvvet vericidir. Plor ekip yetiştirmemiz ve bunlarla yetinmemiz gerekiyor... Okyanusta balık varsa, durum değişir; ama hiç sanmıyorum ve güvenmeyiniz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Toplu bir itiraz çığlığı kopmuştu sıralardan.</p>

  <p class="Standard" dir="ltr" style="margin-left:0;margin-right:0;text-indent:18.859844px">— itiraz etmek hiçbir işe yaramaz... dedi Maogan. Hepiniz erkeksiniz, bunun için de gerçeği olduğu gibi söylemek yolunu seçtim. Unutmayın ki, geleceğinizi kendi ellerinizde tutmaktasınız. Ne kadar hızlı çalışırsak, Dün ya’ya o kadar çabuk dönmüş oluruz. Şimdi dağılabilirsiniz...</p>

  <p class="Standard" dir="ltr" style="margin-left:0;margin-right:0;text-indent:18.859844px">Ağır bir sessizlik içinde dağıldı mahkûmlar. Alçak sesle kendi aralarında tartışmakta; ve bir Alkinos’un çatlak kabuğuna, bir de bembeyaz bulutların akıp gittiği gökyüzüne bakmaktaydılar.</p>

  <p class="Standard" dir="ltr" style="margin-left:0;margin-right:0;text-indent:18.859844px">Altı ay geçti sükûnet içinde. Program hiç aksamadan yürümekteydi. Geminin hemen yakınlarında ekilir hale getirilen birkaç hektarlık bir arazi parçası üzerinde, kırmızı plor lar boy göstermişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Devrimci bir yeni verimleştirme tekniği sayesinde elde edilmişti bu sonuç. Önceden sürülmüş olan toprağa, üre ve reçine kökünden sentetik bir yosun eriyiği verdirmişti Maogan. Ve bu eriyiği de Alkinos'un üzerindeki plor tohumlarıyla karıştırıp ektirmişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Önce Dünya, sonra da Ay ve daha bir dizi ölü gezegendeki çöllerin fizyonomisini kökünden değiştirmiş olan bu teknik, Hades’te de başarı kazanmış bulunuyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkinos’un onarımı da her gün biraz daha ilerliyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Demonte edilen bir atom reaktöründen yararlanarak, eli yüzü düzgün bir dökümhane kurmuştu Rolling. Demir ve striferil alaşımı da, umulan sonuçlan vermekte gecikmemişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Onarım işi nispeten basitti. Kabuğun bozuk parçaları demonte ediliyordu sırayla; onarıldıktan sonra da özenle kalıba dökülüyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sonra da bu parçaları, hasar görmemiş olan iç çatının üzerine yerleştiriyorlardı. Jord Maogan'ın tahminine göre, üç ay içinde bütün onarım tamamlanmış olacaktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">İşin ikinci ve son derece gizli tutulan kısmı ise, bu kadar parlak sonuçlar vermekten uzaktı. Yakındaki bir dağa kurulmuş olan astronomik gözlemevi durmadan çalışıyor, ama henüz hiçbiri sonuca varmamış bulunuyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rolling umutsuzluk içindeydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Üstün duyarlıklı şeritler üzerinde leke bırakan 100 milyonu aşkın galaksi içinde Samanyolu’nu bulmak olanaksız gibiydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir sabah Maogan'ın bürosuna giren uçuş şefi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Galiba hiçbir zaman başaramayacağım, kumandan... dedi. Güney yarıküresine ikinci bir gözlemevi kurmamız gerekiyor.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan bir süre düşündükten sonra:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Size rahatça izin verebilirim... dedi. Uçar modülü alırsınız, birkaç tane de adam katarım yanınıza... Ama böyle bir girişimin haşan kazanacağına inanmıyorum. Üstelik de işin hakikaten tehlikeli yanlan olabilir. Siz gelin beni dinleyin gene, Rolling: Onarım işi sona ermek üzere; uzaya açıldığımız zaman gözlemlere girişmek çok daha rahat ve tehlikesiz olacak.</p>

  <p class="Standard" dir="ltr" style="margin-left:0;margin-right:0;text-indent:18.859844px">Konuşurken, elindeki garip nesneyle oynayıp duruyordu kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Alabildiğine uzun bir çeşit fosildi bu nesne, iç yüzünde binlerce sekizgen çizgi vardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bakın, Rolling... dedi. Bu gezegenin ölü olduğunu kabul edemiyorum bir türlü.</p>

  <p class="Standard" dir="ltr" style="margin-left:0;margin-right:0;text-indent:18.859844px">Masanın üzerine atmıştı fosili.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Yüzlerce hayat izine rastladık burada; son derece evrilmiş varlıkların fosillerini de bulduk. Bu derece gelişmiş bir hayata sahne olduktan sonra, bu gezegenin, bugünkü şekle girecek kadar kısırlaşmış olduğuna inanmak güç. Düşünün ki bizim gelişimizden önce en ufak hayat gösterisi yoktu burada. Ne bir bakteriye rastladık, ne bir virüse... Oysa gezegen umulmayacak kadar kısa bir zamanda canlanıverdi, bakın...</p>

  <p class="Standard" dir="ltr" style="margin-left:0;margin-right:0;text-indent:18.859844px">Lumbuzdan, kumsalı gösteriyordu Rolling’e. Deniz, rüzgârın yer yer dalgalandırdığı beyazımsı bir jelâtinle kaplıydı. Ve bu beyazlık, handiyse ufka kadar uzanmaktaydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bakın şuna...</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bunda şaşılacak bir yan yok... dedi Rolling sıkıntılı bir sesle. Birliğimizde getirdiğimiz bütün bakteri, maya ve virüsler, bâkir bir alan buldular burada. Yaşayabilmek için yarışmak zorunda kalmadı hiçbiri. Ve yeryüzünde söz konusu olmayacak bir hızla ürediler Tabi. Bu jelatinin başka bir kökeni olamaz. Ve Hades, on yıl sonra, ekvatordan kutuplara kadar küflerle kaplanmış olacak.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kırmızı plorlar yerleşecek bütün her yere. Bunu da, önceden görmemiz olanaksız bambaşka hayat şekilleri izleyecek.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bu jelatinin bir avantajı da var: Yenebiliyor ve balık yerine geçiyor şimdilik. Tehlikeli hiçbir bitki çıkmadı; önemli olan da bu de&amp;il mi?</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir an sustuktan soma alaycı bir sesle ekledi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Çünkü buraya geldiğimizde sapasağlamdık hepimiz!</p>

  <p class="Standard" dir="ltr" style="margin-left:0;margin-right:0;text-indent:18.859844px">Birden ciddileşti sonra:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Şaka ettiğime bakmayın, Rolling... dedi. Bu gezegen etkiledi beni aslında. Ayak bastığımız zaman, baştan aşağıya camlaşmış bir haldeydi. Okyanusların suyunu kaynatmışlar gibiydi hatta. Ve bu türlü yanıp kavrulmadan önce de, alabildiğine gelişmiş bir hayata sahne olmuştu şüphesiz...</p>

  <p class="Standard" dir="ltr" style="margin-left:0;margin-right:0;text-indent:18.859844px">Fosili alıp çevirdi ellerinin arasında.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kurduğumuz ilk teorinin yanlış olduğu kanısındayım bugün: Binlerce yıl önceki bir atom savaşı, böyle bir çöl yaratmış olamaz... Bir yerde mutlaka bir şeyler kalmış olması gerek... Ve bizi aydınlatan bu güneş de hiçbir zaman patlama haline girmemiş. Kontrolünü bizzat siz yaptınız, öyle değil mi?</p>

  <p class="Standard" dir="ltr" style="margin-left:0;margin-right:0;text-indent:18.859844px">Gözlerini, yardımcısının gözlerine dikmişti:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Belki saçmaladığımı sanacaksınız, Rolling. Ama bazen, bu çölün yapay bir şekilde yaratılmış olduğunu ve onu böylece ekilir hale getirmekle başımıza belki de iş açacağımızı düşünüyorum.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir an sustuktan sonra:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Gitmenize müsaade etmemek için yeterli sebeplerim var, görüyorsunuz ya... dedi. Burada daima gereklisin. Dökümhane çalışmaları bitmiş bulunuyor; yakında atom reaktörünü yeniden monte etmek gerekecek ve birtakım çalışmaları ancak siz yönetebilirsiniz. Sözün kısası dostum, buradan bir an önce gitmek istiyorum.</p>

  <p class="Standard" dir="ltr" style="margin-left:0;margin-right:0;text-indent:18.859844px">Küçümseyen bir gülümseyiş belirmişti Rolling’in dudaklarında. Soğuk bir sesle:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Falcılara da inanın bari olsun bitsin... dedi.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Falcılara inanmam, Rolling. Ama... ama diyelim ki sizden daha tecrübeliyim. İsterseniz buna, sezgi diyelim.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rolling, rakamlarla yüklü kartı belge çantasına yerleştirirken gülmüştü. Maogan ayağa kalkarak devam etti:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Üstelik adamlarımız da gittikçe sinirlenmekte. Jelâtin ve kırmızı plor yemekten usandılar. Ve uzun süredir yaramazlık yapmadılar, unutmayın. Bir an önce izospaslan içinde uyur görmek istiyorum onları. Ancak onlar zararsız hale girdikten sonra Samanyolu’nu gönül rahatlığıyla arayabiliriz.</p>
</body>
</html>
