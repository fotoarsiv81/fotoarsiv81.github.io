<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc15" style="page-break-before:always">On Birinci Bölüm</h2>

  <p class="Standard" dir="ltr">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">LABORATUARIN ortasında, felç edici bir ışınla hareketsiz bırakılmış olan Maogan, Arkos’un karşısındaydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Konuşmakla iyi edersiniz... diyordu Arkos, babacan bir sesle. Yoksa öteki yola başvurmak zorunda kalacağım ve sizin için çok tatsız bir durum olacak.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Vaktinizi boşuna kaybediyorsunuz... diye cevap verdi kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Arkos, bunu işitmemiş görünerek yeniden sordu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Son defa olarak tekrar ediyorum: Alkinos ötelenme haline geçtiği anda kaptörler tarafından kaydedilen zamansal akının ölçüsünü ve merdiven eksenini söyleyecek misiniz?</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir kahkaha atmıştı Maogan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Beni iyi eğlendiriyorsunuz, Arkos. Demek ki o harika Beyininiz, benim yardımım olmaksızın, Samanyolu’nu bulmaktan aciz! Rolling haini de, Alkinos akıntıya kapıldığı vakit izospasında uyumakta olduğundan, bu konuda size bilgi veremiyor Tabi. Ve siz de beni, evrende Dünya’nın yerini belirleyecek verileri bir tepsiye koyup sîzlere sunacak kadar aptal sanıyorsunuz?</p>

  <p class="Standard" dir="ltr" style="margin-left:0;margin-right:0;text-indent:18.859844px">Zalim bir gülümseyiş vardı yüzünde Arkos’un:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Çabuk sevinmeyin, Maogan... dedi. Bu veriler olmaksızın da saptayabiliriz Dünya’mn yerini; sadece biraz daha güç olur, o kadar.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir el hareketiyle, yuvarlak bir objektifi bir mil üzerinde döndürdü, Maogan'ın yüzüne yaklaştırdı. Mavi bir ışıltı belirdi cihazda ve aynı anda Maogan, kafatasının içinde şiddetli bir acı duydu. Haykırmak istedi ama, felç edici ışından dolayı başaramadı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Mavi ışıltıyla birlikte acı da kayboldu sonra.</p>

  <p class="Standard" dir="ltr" style="margin-left:0;margin-right:0;text-indent:18.859844px">Arkos sessizce çalışmaktaydı şimdi. İki santimetre ça pıtıda ufak bir disk çıkardı makinadan ve bu diski iri bir zeytin şeklindeki cihazın deliğine sokup ekranda beliren diyagramı dikkatle incelemeye koyuldu. Sonra da Maogan’a döndü:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Arınenizin ismi neydi?</p>

  <p class="Standard" dir="ltr" style="margin-left:0;margin-right:0;text-indent:18.859844px">Şaşkınlıkla baktı Maogan adama:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Önemi yok... diye homurdandı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Tabi önemi yok... dedi Arkos alaycı bir sesle. Ama arayın da bulun bakalım, bulabilirseniz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Jord Maogan'ın içini bir panik bürümüştü birdenbire. Annesinin ismini arıyor ama bir türlü bulamıyordu, unutmuş olmalıydı annesinin ismini, inanılmaz bir şeydi bu! Ağarmış saçlı sevgili varlığın yüz hatlarını bütün kesinliğiyle görüyor, sesini işitiyor, ama ismini hatırlamıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Gördüğünüz gibi önemi yok... dedi Arkos. Toparlanın şimdi, kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Eliyle objektifi yeniden harekete geçirmişti. O müthiş acı yeniden başladı. Bu sefer duyduğu izlenimleri tahlil etmeyi denedi Maogan. Mavi ışın, bilgi toplamak için beyin hücrelerini karıştırıyor gibiydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Böylece elde ettiği diski yeniden zeytinin deliğine aktardı Arkos ve yeniden diyagrama baktı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Mükemmel... diye mırıldandı sonra.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan’a dönerek sordu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Sizin zamanınızın 2012 yılının 29 temmuzunda evlenmişsiniz... dedi. Kiminle evlendiniz?</p>

  <p class="Standard" dir="ltr" style="margin-left:0;margin-right:0;text-indent:18.859844px">Arkos’un nasıl bir işe girişmiş olduğunu dehşet içinde anladı Maogan. Karısının ismini boşuna arıyordu, bu sefer yüzünü de canlandıramıyordu gözlerinde.</p>

  <p class="Standard" dir="ltr" style="margin-left:0;margin-right:0;text-indent:18.859844px">Arkos, acı bir gülüşle seyretmekteydi kendisini:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Madem hatırlamıyorsunuz size ben söyleyeyim, Jord Maogan... dedi. Dünyalı olmayan bir genç kadınla evlenmiştiniz. Karınız bir Stol kızıydı, Dünya’daki ismi de Sane Mac Kinley. Kendisi çok güzel bir kadın, ırkı da ilgi çekici bir ırk...</p>

  <p class="Standard" dir="ltr" style="margin-left:0;margin-right:0;text-indent:18.859844px">— Şimdi de beyin hırsızlığı!., diye homurdandı Maogan. Ama şundan emin olun ki, Arkos, istediğiniz bilgileri size vermektense, beyinsiz kalmaya razıyım.</p>

  <p class="Standard" dir="ltr" style="margin-left:0;margin-right:0;text-indent:18.859844px">Arkos alaycı bir gülümseyişle cevap verdi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— İstediğim takdirde o bilgileri kendiliğimden alabileceğimi unutmayın, kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ondan hiç de emin değilim... dedi Maogan tükürür gibi bir sesle. Pis aygıtınız, anladığım kadarıyla, insanın beynine gelişigüzel dalabiliyor ancak; yoksa çoktan bulmuş olurdunuz. Önünüze çıkanı alabiliyorsunuz, o kadar... Sonra size şunu da belirteyim: Alkinos’un ötelenme haline geçtiği andaki kesin rakamları ben de unuttum. Durum korkunçtu çünkü ve ben deli gibiydim.</p>

  <p class="Standard" dir="ltr" style="margin-left:0;margin-right:0;text-indent:18.859844px">Başını salladı Arkos:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Siz mi deli gibiydiniz, kumandan? Hadi canım Size reflekslerinizin kontrolünü kaybettirmek, deveye hendek atlatmaktan daha zor...</p>

  <p class="Standard" dir="ltr" style="margin-left:0;margin-right:0;text-indent:18.859844px">Tehdit dolu bir ifadeyle, sarımtrak yüzünü Maogan’ın yüzüne yaklaştırmıştı şimdi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Beni iyi dinleyin, kumandan... dedi. Teker teker bütün anılarınızı alıp yok edebilir ve sizi bir canlı-ölü haline rahatça getirebilirim. İnanın bana, bizimle işbirliği yapmak, sizin için çok daha hayırlı olacaktır.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kesinlikle reddediyorum... dedi Maogan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bütün kaslarını germiş, kendisini yere çakılı tutan felç edici ışınların etkisinden kurtulmaya çalışıyordu. Boşu naydı bu çaba. Ama gene de, böyle davranmakla, sinirlerini yatıştırmayı hesaplamaktaydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Şimdi biraz da değişik zevklere doğru yönelelim... demişti Arkos. Sizi tamamıyla beyinsiz hale getirmeden önce, pek hoşunuza gidecek bir sahneyle karşı karşıya bırakacağım.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ve laboratuarın duvarında yeşil ışıklı büyük bir ekran aydınlanmıştı. Yüksek ayarlı aletlerle donanmış bir salon belirdi: Masaların üzerinde, çelik kollar, mikrolazer vericiler ve boru delikleri yığılıydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan, tamamıyla otomatik hale getirilmiş bir ameliyat salonu olduğunu gördü burasının. Ve Stuff Logan’la Orwel, iki masaya uzatılmış, bir ameliyat geçirmekteydiler.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Efendimiz, yol arkadaşlarınıza şimdiki vücutlarından çok daha uygun birer vücut vermeyi kararlaştırdı... dedi Arkos. Şimdilik beyinlerini alıyoruz kendilerinin. Sonra da bu beyinler, kişiliklerine daha uygun birer vücuda aktarılacak...</p>

  <p class="Standard" dir="ltr" style="margin-left:0;margin-right:0;text-indent:18.859844px">Yüzü terden sırılsıklam olmuş Maogan’a zevkle bakıyordu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Orwel için bir hurval, Stuff Logan için de bir dev kaneks vücudu düşündük.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gene bir el hareketiyle imajı kaydırmıştı; ikinci bir ameliyat salonu belirmişti şimdi ekranda. Otomatik pensler iğrenç görünüşlü iki hayvanın beyinlerini çıkarmaya hazırlanıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kafasının önünde iki, arkasında bir gözü olan, kıllı omuzlarından maymun kollan sarkan hayvanın adı, hurval’dir...dedi Arkos. Tior 2 gezegeninden gelmektedir. Müthiş yırtıcı yaratıklardır bunlar; istedikleri gibi yönlendirilebilen dört sıra dişleriyle, aynı anda iki ayrı avı parçalayabilirler. Hep yiyecek aramakla geçirirler vakitlerini, ama nispeten zekidirler.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir sessizlikten sonra ekledi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Aşağı yukarı Orwel kadar zeki, evet...</p>

  <p class="Standard" dir="ltr" style="margin-left:0;margin-right:0;text-indent:18.859844px">Yarı kapalı gözleriyle Maogan’a bakarak devam etti:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Görünümleri pek hoşunuza gitmedi, değil mi? Sirk oyunlarına bayılan Efendimiz, hurval’lere ayrı bir değer verir. Genellikle bu hurval’leri dev kanekslerin karşısına çıkarırız; her iki cinsten de daima birer sürü kapalı tutarız elimizin altında; ve iki ırk birbirlerinden nefret ettiği için, savaş son derece zevkli olur.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Sizler aslında iğrenç insanlarsınız!., dedi Maogan soluk soluğa. Bir de uygar olduğunuzu iddia ediyorsunuz. ..</p>

  <p class="Standard" dir="ltr" style="margin-left:0;margin-right:0;text-indent:18.859844px">— Uygar!.. Hep bu söz var ağzınızda... dedi Arkos ıslık çalan bir sesle. Nedir uygarlık?</p>

  <p class="Standard" dir="ltr" style="margin-left:0;margin-right:0;text-indent:18.859844px">Bıyık altından gülerek devam etti:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Burada düzen vardır. Halk için hipnoslar, bizim için kendi zevklerimiz ve bütün Antefaes insanları için huzur.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ekrana dönmüştü:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Şu kanekse bakın, ne güzel... dedi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Parlak sarı yumuşak tüylü bir hayvandı bu, pullu tüylerle biten iki ufak kanadı vardı; ayaklarını el gibi, tutucu olarak da kullanabiliyordu; iri gözleri soluk yeşil rcnkteydi. Korkunç bir panik okunuyordu bakışlarında.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kaneksler, lıurvallerden daha budala değildir... dedi Arkos. Henüz anesteziden geçirilmedi bu hayvan beyin transferi tamamlandığında, göreceksiniz, bütün gücünü yeniden elde edecektir.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ellerini ovuşturuyordu zevkten:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Yüzyıllardır gördüğümüz en güzel seyir olacak bu! Yol arkadaşlarınız iki rakip sürünün başına geçeceklerdir, eminim; ve tadına doyulmaz bir dövüş çıkaracaklardır. Ölümüne bir dövüş Tabi!.. Zaten sizi hemen beyinsiz kılacak değilim; çünkü bu müthiş seyirden yoksun kalmanızı istemem...</p>

  <p class="Standard" dir="ltr" style="margin-left:0;margin-right:0;text-indent:18.859844px">Ekranı söndürmüştü:</p>

  <p class="Standard" dir="ltr" style="margin-left:0;margin-right:0;text-indent:18.859844px">— İstediğimiz koordinatları bulduğunuz takdirde, iş değişir Tabi... dedi.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Elime fırsat geçse, sizi derhal temizlerdim!., diye gürledi Maogan. Cerrahların sizi kurtaramaması için bütün önlemleri önceden alarak temizlerdim hem... Karıntılarınız kalırdı ancak ortada, pis kırıntılarınız...</p>

  <p class="Standard" dir="ltr" style="margin-left:0;margin-right:0;text-indent:18.859844px">Buz gibi bir bakışla baktı ona Arkos:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bunun için önce hürriyetinize kavuşmanız gerekir, Jord Maogan... dedi. Bu fikri unutmanızı öğütlerim size.</p>

  <p class="Standard" dir="ltr" style="margin-left:0;margin-right:0;text-indent:18.859844px">Zeytin şeklindeki aygıta yönelmişti:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Az kaldı unutuyordum: Anılarınızı size şimdilik geri vereceğim; çünkü sizi tam olarak muhafaza etmeye karar verdik.</p>

  <p class="Standard" dir="ltr" style="margin-left:0;margin-right:0;text-indent:18.859844px">Aygıt vızıltıyla işlemeye başladığı anda, şaşırtıcı bir rahatlık duydu Maogan. Ve Sane’in sevgili yüzü canlandı gözlerinde yavaş yavaş. Ama çok geçmeden bu haz, bir cehennem işkencesine dönüştü: Kosmosta kaybolup gitmiş Maogan için, sevdiğini böyle görmek hakiki bir ıstıraptı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Arkos, kumandanın çektiği bu manevi acıdan büyük bir tat alır gibiydi. İç konuşma ekranı yanmıştı bu sırada ve Feaks’m imajı belirmişti:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Dünyalıların Samanyolu’nu bulduk Arkos... dedi. Rolling’in telkini üzerine, Beyin, o tarihte kosmosta beliren bütün nova’ları tesbite koyuldu. O gün iki nova belirmiş, ama bir tanesi Rolling’in tasvirine uygun düşüyor. Dünya’nın nerede olduğunu artık biliyoruz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Habere çok sevinen Arkos sormuştu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bizden çok mu uzakta?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hayır. Düşünmüş olduğumuz gibi, Büyük Set’in hemen arkasında. Kolayca ulaşılabilir bir yerde; ve Tabi bundan ötürü de çok tehlikeli oluyor: Bu insanları mutlaka nötralize etmemiz gerekiyor. Rolling de aynı fikirde. Dünya’ya dönecek ve aracıbeyin istasyonunun avantajlarını anlatacak Dünyalılara. Sonra da, Tabi bizim yardımımızla, aracı istasyonun kontrolünü o yüklenecek.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan’a döndü Arkos:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Gördünüz mü, kumandan, boşu boşuna inat etmiş oldunuz. Ve şimdi öyle bir duruma soktunuz ki kendinizi, sizi derhal yok etmekten başka bir şey kalmıyor bize yapacak.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Rolling haini!., diye haykırdı Maogan.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hain mi? Ne münasebet!.. Kusursuz bir teknik uygarlığın gelişmesine engel olan tek şeyin, insan olduğunu anladı Rolling. Ve bunun sonuçlarına göre davrandı. Rolling sizden daha zeki, kumandan. Çok daha zeki.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan'ın gözlerinin önünde Sane’in imajı dansediyor du hep.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Durdurun şu aygıtınızı!., diye gürledi kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Durduracağım... dedi Arkos. Merak etmeyin.</p>
</body>
</html>
