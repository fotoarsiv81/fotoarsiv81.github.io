<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc16" style="page-break-before:always">On İkinci Bölüm</h2>

  <p class="Standard" dir="ltr">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">ZAMAN ve uzay kavramım yitirmişti kumandan. Gerçek bir şeye dokunması olanaksız hale gelmişti; çünkü adlandırılmaz bir enerji, hücrenin kenarlarına doğru her yaklaşma denemesinde geri itiyordu onu; eliyle duvarları okşaması bile mümkün değildi. Ve bu temas yokluğu, ölüm korkusuyla karışık kesin ve amansız bir yalnızlık duygusu uyandırıyordu Maogan’da yavaş yavaş. Kendisine varıncaya kadar kim bilir kaç kişinin burada çürüdüğünü düşünmekteydi ki, yeni bir imaj belirdi önünde. Arkos’un gönderdiğini sandığı bu imajdan sıyrılmak için doğruldu kumandan, ama yanıldığını çabucak anladı: Farklı bir şeydi bu, bir telepatik çağrıydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bütün kosmonotlar gibi kumandan da telepati dersleri almıştı Dünya’da; ama bu yeteneğe hâkim olmayı henüz hiç kimse tam beceremiyordu. Yapılan deneyler değişik ve düzensiz sonuçlar vermişti daima; ve bir uzay haberleşme aracı olarak telepatiden yararlanmak, güvenlik nedenleriyle yasaklanmıştı. Gerçekten de, bazı biçimsiz ve korkunç yaratıkların bu tür deneylerden faydalanarak, hazırlıksız insan zihinlerine yerleştiği olmuştu. Birtakım kosmonotlar çıldırmıştı bunun sonucunda, başka birtakım kosmonotlar da bir daha geri dönmelerine olanak bulunmayan yasak bölgelere yöneltmişlerdi gemilerini. İşte bundan ötürüdür ki, aslında kusursuz bir verici-alıcı telepat olan Jord Maogan, bu yeteneğine katiyen başvurmuyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ama bu seferki, son derece net bir çağrıydı; bir an düşündükten sonra cevap vermeye karar verdi kumandan: İçinde bulunduğu durumda, kaybedecek hiçbir şeyi yoktu artık.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kumandanı şaşırtan bir kudretle geldi cevap: Dünya’daki telepatik konuşmalar, insan beyinlerinin bu işte yetersizliği dolayısıyla zorlaşmaktaydı çoğunlukla ve yayın gücü daima zayıf kalıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Burada, hücrenin içinde ise, Noosika’nm nedimesi Prine’nin birden gözlerinin önünde belirdiğini gördü kumandan. Etli kemikli bir şekilde, gerçekten oradaymış gibi...</p>

  <p class="Standard" dir="ltr" style="margin-left:0;margin-right:0;text-indent:18.859844px">— Akıl almaz bir şey bu!., diye düşündü Maogan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Prine gülümsedi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Pekâlâ oluyor, bakın... Bir güçlük hissedecek olursanız derhal kesin yayını ve herhangi bir şeyi hayal etmeye koyulun. O zaman dışarıda sizi bir kontrol eden varsa otomatik uyku dalgaları alacaktır sizden ve şüphe etmeyecektir.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Peki... diye düşündü kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hanımım iki şeyi size bildirmemi emretti: İlk olarak sizi unutmadığım ve kaderinizle yakından ilgilendiğini. Yarın onu bu saatte telepatiyle çağırın, size kendisi bizzat cevap verecek... İkinci olarak da, Arkos size korkunç birtakım şeyler gösterecek olursa, etkilenmeyin; şeytani şeyler düşündüğünü biliyoruz çünkü.</p>

  <p class="Standard" dir="ltr" style="margin-left:0;margin-right:0;text-indent:18.859844px">Birden silinmişti Prine’nin imajı. Bu kısa konuşmadan bitkin çıktığını hissetti Maogan. Yayının kudreti, bütün sinir potansiyelini boşaltmış gibiydi. Ama çok rahat uyudu.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Işıklı, şeridin yerini bir ekran almıştı ve Arkos’un hayali belirmişti ekranda.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Boşuna zahmet etmeyin... dedi kumandan. Birbirimize söyleyecek hiçbir şeyimiz kalmadı sanıyorum.</p>

  <p class="Standard" dir="ltr" style="margin-left:0;margin-right:0;text-indent:18.859844px">Arkos pis bir gülümseyişle:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Tam tersine, kumandan... dedi. Enfes haberlerim var size. Yol arkadaşlarınızın şekil değiştirmesi, kusursuz bir biçimde başarmış bulunuyor. Yeni gövdeleri içinde her iki dostunuz da müthiş yakışıklı; ama eski vücutlarını da olduğu gibi muhafaza ettik. Belki günün birinde işimize yarar diye...</p>

  <p class="Standard" dir="ltr" style="margin-left:0;margin-right:0;text-indent:18.859844px">Arkos bir el hareketiyle kaydırdı imajı: Şimdi ekranda bir hurval vardı. Korkunç yaratık, mekanik bir sesle konuştu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bu vücut içinde bir süre kalmayı ben istedim. Yarından sonra sirkteki karşılaşma için, bu yeni vücudum mükemmel... Bana vaadinizi unutmadınız, değil mi?</p>

  <p class="Standard" dir="ltr" style="margin-left:0;margin-right:0;text-indent:18.859844px">Arkos’a sormuştu bunu.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Unutmadım... dedi Arkos. Stuff Logan’la dövüşeceksiniz.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ve onu rahatça paramparça edeceğim bu kuvvetimle. Sonra da Dünya’ya döneceğim, kumandan. Ama bu halde değil Tabi, Stuff Logan’m vücuduna bürünüp döneceğim Dünya’ya... Stuff Logan’ın vücuduna, evet!.. Anlıyorsunuz, değil mi?</p>

  <p class="Standard" dir="ltr" style="margin-left:0;margin-right:0;text-indent:18.859844px">Anlıyordu Maogan. Tasarladıkları korkunçluğu tamamıyla kavramıştı ve kuduruyordu öfkeden. Bunu fark eden Orwel ekledi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Rolling de sizin vücudunuza bürünecek, kumandan! Görüyorsunuz herhalde manevramızı? Dünya’da herkes sizi geri dönmüş sanacak. Ve her zamanki gibi, söylediğiniz şeyleri kabul edecekler. Hem hiç itirazsız kabul edecekler! Ve böylece Dünya imparatorluğu Antefaes imparatorluğu’na katılmış olacak. Dolayısıyla bu de Vilmür zindanlarında çürümekten kurtulmuş olacağım.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gene o pis gülümseyişiyle ekledi Arkos:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Sadece çürümekten kurtulmuş olmayacaksın, Or wel. Aynı zamanda yeni Dünya İmparatorluğu’nda çok büyük ve onurlu bir göreve getirilmiş olacaksın!</p>

  <p class="Standard" dir="ltr" style="margin-left:0;margin-right:0;text-indent:18.859844px">Ekrandaki korkunç yaratık zevkle çırpındı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Size olan borcumu da hiçbir zaman unutmayacağım, dedi.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Ilık bir dalga halinde geliyordu Noosika’nın mesajı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Çok kısa konuşacağım, kumandan... demişti. Zafer bizimdir, ancak çok dikkatli davranmak ve belirli bir süre tetikte olmak gerekiyor.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sordu Maogan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bunu herhalde kendiniz adına söylemektesiniz?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hayır, kumandan! Sizden vazgeçemezler. Her ne pahasına olursa olsun, sizi kazanmaya çalışacaklardır, çünkü başka çareleri yok. Şöyle ki: Dünya’ya döndürülmesi tasarlanan insanlar, orada hemen bir kesin testten geçirilecektir: Bunu bilmekteler! Testin sonucu ise önceden bellidir, kumandan: Sahtekârlığın anlaşılması... Dolayısıyla, Maogan,. onlara en ufak bir ipucu vermemek gerekiyor; bunun için de en emin yol, susmak... Anlıyorsunuz, değil mi, kumandan? Susmak! Beyninizi tarayacaklar, Jord... Dayanmanız gerekiyor. Başarabilecek misiniz bunu?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Başka çaremiz var mı?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Tamam, kumandan! Yalnız bu arada kendinizi her an benden yeni bir mesaj almaya hazır bulundurunuz.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Tamam.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Son bir nokta: Ben henüz sevmesini unutmadım, kumandan!</p>

  <p class="Standard" dir="ltr" style="margin-left:0;margin-right:0;text-indent:18.859844px">Jord Maogan, hayatı boyunca belki de ilk kez dayanılmaz bir teessüf duydu içinde: Niçin o dilber yaratıkla bir arada değildi sanki, niçin? Cellat adaylarından bunun da hesabını soracaktı elbette!</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Jord Maogan'ın «tamam» yayınını alır almaz telekaptörü kapatmıştı Feaks:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Eşsizsiniz, sevgilim... dedi Noosika’ya. Böylece artık Dünya İmparatorluğu’nu kesin şekilde nötralize edebileceğimizden emin olabiliriz!</p>

  <p class="Standard" dir="ltr" style="margin-left:0;margin-right:0;text-indent:18.859844px">Ölümsüzlüğünün belki de en büyük hatasını işlemiş oluyordu böylece: Zira Güzeller Güzeli’nin «Son bir nokta: Ben henüz sevmesini unutmadım, kumandan!» şeklindeki yayınını algılamamış bulunmaktaydı... Ne var ki bu yayını sonuna dek algılayan birisi vardı laboratuarda: Arkos! Gel gelelim Arkos’un da bir ölümcül tutkusu vardı: Noosika’ya sahip olmak! Bu da ancak Feaks’m yerini almakla mümkündü. Bunu zaten planlamaktaydı Arkos. Ama şimdi hiç beklenmedik bir yeni durum çıkıyordu ortaya: Bu Dünyalı, işleri büsbütün karıştırıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir an önce icabına bakılmalıydı onun. Gelgelelim bu noktada son derece temkinli davranmak ve Maogan'ın ortadan kaldırılmasının sorumluluğunu bir başkasına yüklemek gerekiyordu. Bir başkasına, evet. Ama kime?</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Kararım çok çabuk verdi Arkos: Maogan, Dünyalı hurvalle Dünyalı kaneksin dövüşü sırasında bir kaza sonucu ölecekti. Dolayısıyla da Maogan'ın büyük dövüş gösterisine kadar yaşaması şarttı. Şöyle tasarlamıştı cinayeti: Tıpkı eski geleneksel Dünya ganimet sergileme törenlerinde olduğu gibi som altından bir kafes içinde getirilecekti Maogan büyük sirke. Orada halka sunulacaktı bir büyük zaferin simgesi olarak. Tam o sırada da adeta kuduran hurval Orwel atılıp kumandanı parçalayacaktı. Arkos’un planına göre böylece hem Dünyalı rakibi ortadan kalkıyor, hem de bu dövüşü düzenleyen Feaks dilber Noosika’nm gözünde bir numaralı düşman haline giriyordu. Bu durumda ona sadece Noosika’yı Feaks ortadan kalkıncaya kadar kendisine kesinkes bağlı kılacak bir atu gerekmekteydi. Bu atu da hazırdı Arkos’un kafasında: Noosika ile Maogan’ı gizlice buluşturup seviştirecek ve bu sahneyi filme alarak Güzeller Güzeli’ne karşı bir şantaj malzemesi halinde kullanacaktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu arada bütün şeritler, Antefaes halklarına büyük sirkteki amansız mücadeleyi müjdelemekteydi. Art arda verilen haberler arasında, Büyük Set ötesinde bulunan Dünya İmparatorluğu’na karşı kesin bir zafer kazanıldığı ve söz konusu imparatorluğun başkumandanının da tutsak edildiği müjdesi apayrı bir özenle aktarılıyordu şimdi. Dövüş sırasında bu başkumandanın, binlerce yıllık geleneklere uygun şekilde, som altından bir kafes içinde büyük dövüş günü sirkte bütün herkese gösterileceği de ilan edilmekteydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">İmparator Feaks, başyardımcısı ve başdanışmanı Arkos’un önerilerini büyük bir memnunluk içinde kabul etmişti. Sirkteki dövüş için, gene binlerce yıllık geleneklere uygun şekilde, imparator ile Güzeller Güzeli Noosika için özel bir şeref locası hazırlanmış ve koca imparatorlukta sadece Trol gezegeninde dokunan strol kumaşından bayrak ve flamalarla donatılmıştı. Som altından imal edilmiş olan kafes de Maogan’ı beklemekteydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Feaks memnundu, evet. Arkos da kendinden son derece emindi. Ama ikisi de gereğinden fazla acele etmekteydiler memnun ve emin olmak için. Çünkü Güzeller Güzeli Noosika ile baş nedimesi Prine’nin de kendilerine göre birtakım hesapları ve hazırlıkları vardı: Oyun ortadaydı henüz!</p>
</body>
</html>
