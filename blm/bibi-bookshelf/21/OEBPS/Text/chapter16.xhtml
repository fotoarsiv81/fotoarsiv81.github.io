<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc13" style="page-break-before:always">Dokuzuncu Bölüm</h2>

  <p class="Standard" dir="ltr">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">GİTTİKÇE yükselen sıcaktan korunmak için Maogan’la arkadaşları koridorların en dip yerlerine sığınmışlardı. Boğulacak gibi olduğu halde bu düzen karşısında duyduğu hayranlığı yitirmeyen Rolling:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Tuhaf şey... dedi. Bütün bunlar, yapay bir beyini hatırlatıyor insana. Gezegen büyüklüğünde bir yapay beyin... Levhalar, verici anten rolünü oynuyor. Kürelerle her mikroskopik gözenek de, birer iletici kanal durumunda.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Doğru... dedi Maogan ve mosmor kesilmiş bayılmak üzere olan Orwel’e dönerek devam etti: Bizim elektronik beyinlerimizin kristallerini burada bu et külçeleri karşılıyor. Ve sizin, Orwel, şu anda hâlâ sindirmekte olduğumuz bu maddenin bir miligramının işini görebilmek için, sanırım, bizim en iyi kristallerimizden bir kilo gerekir.</p>

  <p class="Standard" dir="ltr" style="margin-left:0;margin-right:0;text-indent:18.859844px">Dev lazere çarpılmak üzereyken Maogan tarafından modülden çekip kurtarılmış olan mahkûm susuyordu. Rolling atıldı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bütün evreni yönetecek çapta bir beyin bu; ve biz bu beyini yaralamış, hastalandırmış bulunuyoruz. Gezegene gelince, kısırdı; onu da tohumladık. Böylece yol açtığımız felâketleri düşünmeye bile cesaret edemiyorum.</p>

  <p class="Standard" dir="ltr" style="margin-left:0;margin-right:0;text-indent:18.859844px">Soluğu kesilmek üzere olan Maogan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Evet... dedi. Ama bitti artık işte. Tabi biz de birlikte bitiyoruz. Beyinin, birer basil gibi mikroplaştırdığı mız kısmını yakarak imha edecekler; en kesin tedavi şekli budur çünkü. Bu düzenin sorumlusu olsaydım, ben de hiç çekinmeden aynı yola başvururdum.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gene de Maogan, her türlü mantığa aykırı olduğu halde, vericisini çalıştırmaya devam ediyordu. Dalgaların, içinde kapalı kaldıkları kayalık kubbeyi aşması için milyonda bir şans vardı; hele mesajlarının karşıdakiler tarafından anlaşılması şansı daha da azdı. Ama insan varlığının ancak ölünce umudu terk etmesi gerektiğini öğrenmişti Maogan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kozmonot öğrenimi görürken hocaları bir gün îıepsini toplamış ve: «Çocuklar... demişti. Bugün kesin testten geçeceksiniz. Bu testte başarı gösterenler alınacak, ötekilerse bir başka mesleğe yönelmek zorunda kalacaklardır.» Ve her birinin eline yirmi kilitli, on düğmeli birer kutu vererek: «İki gün boyunca bu kutuyla bir kabinde kapalı kalacaksınız. Kabinden çıktığınız zaman, kutuyu da açmış olmanız gerekiyor,» demişti. Ve iki gün boyunca Maogan düşünmüş, uğraşmıştı. Kendisini sürekli filme alan televizyonun merhametsiz gözü karşısında, soğukkanlılığını hiç kaybetmeden, bütün şifreli kombinezonları denemişti bıkmadan. Öyle ki testin son dakikalarında bile, endişeden terleyerek, bir türlü açılmak bilmeyen kutuyla uğraşmaktaydı. Sonra bir ses: «Test bitmiştir,» diye ilan etmiş ve Maogan, gene soğukkanlılıkla kutuyu bırakıp, başarı kazanamadığından emin, ıslık çalarak çıkmıştı kabinden. Ve birinci gelmişti o sınavda Maogan. Çünkü kutu, açılması olanaksız bir kutuydu: Yekpare bir madeni bloktu bu; düğmeler ve kilitler, mahsus, adayların tepkisini görmek için eklenmişti kutuya. Ve adayların çoğu, ikinci günün sonunda kutularını duvarlara çarpıp çiğnemeye koyulmuş, ateşli silahlarla açmaya girişmiş; bir kısmı da daha test süresi bitmeden bırakıp gitmişti. İşte o günden beri Maogan, en umutsuz anlarda bile soğukkanlılığın ne kadar değerli olduğunu biliyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Boşuna yoruluyorsunuz... dedi Rolling.</p>

  <p class="Standard" dir="ltr" style="margin-left:0;margin-right:0;text-indent:18.859844px">Uçuş şefi, uzay gömleğini çıkarmış ve bir etajere yaslanarak yere oturmuştu. Yanında Stuff, elleriyle göğsünü tutmuş soluk almaya çabalamaktaydı. Bu arada Orwel, tek bir şikayette bulunmadan yere yuvarlanmıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan hâlâ uğraşmaktaydı. Dolaysız temas denemelerini kesmiş, tek evrensel dil olan matematik formüller yollamaya girişmişti şimdi. Belki bu formülleri anlardı karşıdakiler.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ve bu çabanın da uzun sürmeyeceği belliydi: baş dönmesi duyuyordu çünkü kumandan; ve ciğerleri dökümhane körükleri gibi boğuk sesler çıkararak kavrula kav rula inip kalkıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Tam vericiyi bırakmak üzereydi ki mini-hoparlörden bir ıslık sesi yükseldi; sonra da madeni bir ses:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Sizi anladık... dedi. Dilinizi bizim dilimize çevirdi beyin. Ve sizi telef etmemeye karar vermiş bulunuyoruz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu ses, dördünü birden doğrultmaya yetmişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Çıkışa doğru ilerleyin... diye devam etti ses. Sizi orada beklemekteyiz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Dünyalılar bir iki saniye kadar birbirlerine baktılar. Termometresine bir göz atan Rolling:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Sıcaklık düşüyor... diye fısıldadı. Saniyede bir derecenin onda biri ritminde düşüyor.</p>

  <p class="Standard" dir="ltr" style="margin-left:0;margin-right:0;text-indent:18.859844px">Orwel’e canlansın diye iki tokat attıktan sonra adamı uzay gömleğinin yakasından tutup ayağa kaldırmış olan Maogan, alaycı bir sesle:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Öksürük olmayalım da!., demişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Sağdan dördüncü koridora gireceğiz... dedi Rolling. Sonra da her seferinde soldan birinciye...</p>

  <p class="Standard" dir="ltr" style="margin-left:0;margin-right:0;text-indent:18.859844px">— Görüyorsunuz ki güvenimi hiçbir zaman yitirmedim... dedi Maogan. Kurtulacağımıza inandım hep.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gücü gittikçe zayıflayan projektörün ışığında yavaş yavaş ilerlediler. Maogan, Orwel’i Stuff’a emanet etmişti. Ve büyük kapılara ilk ulaşan da Stuff oldu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Vericiden ses gelmiyordu artık. Maogan, kapılara ulaştıklarını bildirmeyi denedi, ama cevapsız kaldı teşebbüsü. Kapıyı açmaya yöneleceği sırada, dev kilit kendiliğinden tıkladı; ve kapı, kendiliğinden açıldı yavaş yavaş.</p>

  <p class="Standard" dir="ltr" style="margin-left:0;margin-right:0;text-indent:18.859844px">Dört Dünyalı, büyülenmiş gibi, giriş kuyusunu maddi denebilecek derecede yoğun bir varlıkla dolduran yeşil ışığa bakıyorlardı şimdi. Dik adımlarla ilerledi Maogan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Dünyalıların arkasındaki kapılar bir anda silinmişti. Önlerinde, ipekten örülü gibi duran o koyu yeşil ışık vardı sadece; ve yavaş yavaş birtakım şekiller belirmeye koyuluyordu ışığın içinde...</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkinos'u gördü Maogan. Uzaya ilk çıktığı günkü gibi, sapasağlamdı gemi. Yeni baştan yapılmıştı sanki; ve bütün tayfalar hayata dönmüşlerdi. İşte Rolling, kendisine doğru eğiliyor ve:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bütün işlemleri tamamladım, kumandan... diyordu. Dünya’ya rahatça dönebileceğiz artık.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ve kusursuz bir kosmos haritası uzattı Maogan’a. Haritada Samanyolu da vardı...</p>

  <p class="Standard" dir="ltr" style="margin-left:0;margin-right:0;text-indent:18.859844px">Ve aynı anda Rolling, kendini Dünya’ya dönmüş gördü. Şimdi önünde, uzun süre en yetenekli öğrencilerinden biri olduğu ve hayatının en mutlu günlerini içinde geçirdiği gerçeküstü sibernetik okulunun iki kanatlı kocaman kapısı açılmaktaydı; ve kafası her zamanki gibi ustura traşlı okul müdürü, gülümseyerek kendisini bekliyordu işte:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Gelin, Rolling... dedi müdür. Sizi yeniden gördüğüme çok sevindim...</p>

  <p class="Standard" dir="ltr" style="margin-left:0;margin-right:0;text-indent:18.859844px">Aynı anda, Ürstal gezegenindeki boryom maden ocaklarına müdür tayin edildiğini öğrenen Stuff, yardımcılarına doğru ilerliyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Orwel’se, Vilmür zindanlarına geldiğini görmüştü; ve çaresiz, o da ilerledi...</p>

  <p class="Standard" dir="ltr" style="margin-left:0;margin-right:0;text-indent:18.859844px">Bütün bunların bir hipnotizma etkisi olduğunu çabucak kavramıştı Maogan; ve zihninin olanca gücüyle kurtulmaya çabalıyordu bu etkiden. Nitekim, gördükleri yavaş yavaş silindi gözlerinin önünden. Ve ne kendisinin ne de arkadaşlarının kuyuyu terk etmemiş olduklarını fark etti. Çok geçmeden de karşısında yeni ve bu defa hakiki bir şekil belirdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Aşağı yukarı altı metre yüksekliğinde, parlak kırmızı bir küreydi bu. Ve arkadaşları, bakışları sabitleşmiş bir halde, otomatlar gibi bu küreye doğru ilerliyordu. Kumandan, arkadaşlarının birbiri ardından, ışıklar saçan küreye girdiklerini gördü. Ama kürenin kapısı yoktu. Ve bundan emindi Maogan. Önce Rolling’in, onun ardından da Orwel’i kolundan tutmaya devam eden Stuff’ın, kürenin kırmızı kitlesi içinde eridiklerini görmüştü.</p>

  <p class="Standard" dir="ltr" style="margin-left:0;margin-right:0;text-indent:18.859844px">Şimdi kuyunun dibinde, kürenin karşısında tek başınaydı işte. Bir şey, ya da birisi, girmesini emrediyordu ona. Gözlerinin önünde gene Dünya’daki hayat canlandı; ama hemen itti bu imajları Maogan. Karşısındaki kürenin ne olduğunu bilmiyordu. Bir taşıt mıydı acaba? Belki... Ama bu da öldürücü bir aldanış olabilirdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Tepeden tırnağa gerilmiş bulunan Maogan, durumu mantıklı ve sağlam bir şekilde tahlile girişmek istiyordu. Kolay değildi bu; çünkü her seferinde gözlerinin önünde imajları canlanıyor ve zihnini bulandırıyordu. Karşısındaki küre, ona ,hemen içine girip erimesi gereken en özlenir bir nesne olarak görünmekteydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hayır gitmeyeceğim... dedi sonunda. Bu kimselerin niyeti belli olsaydı, normal bir taşıt gönderirlerdi bize. Ya da radyo yoluyla temas kurmaya yönelirlerdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Karşısında küre, dayanılmaz bir çağrı gibi parlamaktaydı. Bir an tereddüt etti, sonra gene:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hayır, dedi, gitmeyeceğim... Eğer bizi öldürmemeye karar verdilerse, nasıl olsa öldürmeyeceklerdir; ama öldürmeye karar verdilerse ben postumu bu kadar ucuza satmam.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu karan işitmiş gibi, küre birden sönmüş ve bir ürperiş halinde ortadan yok olmuştu.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Bakışlarını ekrandan Noosika’ya çevirdi Feaks:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Artık memnunsunuz sanırım, sevgilim... dedi. Kaprisinizi yerine getirdim işte.</p>

  <p class="Standard" dir="ltr" style="margin-left:0;margin-right:0;text-indent:18.859844px">Saçlarını havalandıran öfkeli bir hareketle cevap verdi kadın:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Çok ufak bir şeydi bu... Ben size ürkek hayvanlarınızı, canlı Jasp sütunlarınızı pekâlâ bağışlıyorum. Kabul edin ki benim kaprislerimin sizinkilerden daha başka bir değeri var!</p>

  <p class="Standard" dir="ltr" style="margin-left:0;margin-right:0;text-indent:18.859844px">Alaycı bir gülümseyiş belirmişti Feaks’m yüzünde:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hakkınızda en ufak bir aldanışa kapılmıyorum, Noosika... dedi. Benden nefret ettiğinizi gayet iyi biliyorum.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gözleri parıldayan Arkos’a dönerek ekledi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Noosika zehirli bir çiçektir; ve işte bu yönüyle oyalar beni.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sonra Güzeller Güzeli’ne döndü:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Evet sevgilim... dedi. Alabildiğine güzel, ama yırtıcı ve her an ısırmaya hazır: Sizin bu halinizi seviyorum...</p>

  <p class="Standard" dir="ltr" style="margin-left:0;margin-right:0;text-indent:18.859844px">Eliyle ekranı işaret etti:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Korumaya kalktığınız yaratıklara bakın... Öylesine ilkel bir kafaları var ki, birinci dereceden hipnozun bile derhal etkisine düştüler.</p>

  <p class="Standard" dir="ltr" style="margin-left:0;margin-right:0;text-indent:18.859844px">Küçümseyen bir gülüşle devam etti:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hiçbir Antefaes yurttaşı, en kalın kafalı olanları bile, bu kadar basit telkinlere aldanmaz. Şunlara bakın, hepsi şu anda ana dünyalarının rüyasını görüyor.</p>

  <p class="Standard" dir="ltr" style="margin-left:0;margin-right:0;text-indent:18.859844px">Noosika da ekrana çevirmişti gözlerini:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hepsi değil... dedi. Bakın, içlerinden birisi kurtuldu hipnosun etkisinden.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu cümle bir elektrik şoku gibi sarsmıştı Feaks’ı. Ekrana yaklaştı hemen:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Tuhaf şey, haklısınız! dedi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sessizce önce Arkos’a, sonra da Noosika’ya baktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Haklıysam... dedi Noosika... Beni haklı çıkartanı kendime ayırıyorum.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Kırmızı kürenin gidişinden sonra bir panik duygusuna kapılmıştı Maogan. Bu sefer, yabancı ve düşman bir dünyada tamamıyla yalnızdı işte. Sadece bir şeyler yapmış olmak için, kuyudan merdivenle çıkmaya girişti. Merdiven, bir şans eseri, dev lazer tarafından kavrulmamıştı. Canlı deri kubbe kaybolmuştu ortadan; ve kumandan kuyunun ağzına ulaştığında, ortada hiçbir şeyin kalmadığını gördü. Uzakta, şüphesiz sıcaktan buharlaşmış olan göl bomboştu; gölü besleyen şelale de kuruyup gitmişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Jord Maogan, ne yapacağını kestiremeden bir kayanın üzerine oturdu ve vericisini çalıştırmaya başladı... Güneş battığında, büyük bir fırtınanın patlamak üzere olduğunu sanmıştı ama gözlerini yukarı kaldırdığı vakit, ince uzun, dev bir uzay gemisi gördü. Güneş batmamıştı aslında, geminin arkasında kalmıştı; ve bu durumda, geminin ayrıntılarını seçemiyordu kumandan. Alabildiğine muazzam göründüğü halde, çok yukarılarda, stratosferde olsa gerekti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Vericiyi susturdu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Yeni bir küre iniyordu kendisine doğru. Bu sefer kırmızı değil, gri madeni bir küreydi inen; havada bir çocuk balonu gibi salınmaktaydı. Maogan’ı arıyordu aslında; nitekim kumandanın yerini bulur bulmaz hızlanıp, oturduğu kayanın birkaç metre ötesine yavaşça kondu... Bir ambar ağzı açıldı küreden, yere iki madeni basamak uzandı. Sonra da derin bir sessizlik kapladı ortalığı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan, bir an, pilotun gözükmesini bekledi. Ama kürenin içinde en ufak bir kımıldanış yoktu. Yaklaştı bunun üzerine. Işık saçan beyaz bir şeritle aydınlanmıştı içerisi. Kürenin içini bir kuşak gibi saran, iki metre kalınlığında bir şeritti bu. Kürede hiç kimse yoktu... Maogan girdi. Küçük bir tıklama işitildi, sonra bir itilme duygusu; ve küre, uzay gemisinin karnı altına gelmişti bile. Kürenin saydam olan doruğundan bakınca, yuvarlak bir çizgi halinde yerleştirilmiş reflektörler gördü kumandan; bunlar, yeşil ışığı yayan kaynaklar olsa gerekti. Balık pulunu andıran saydam, binlerce ve yüzbinlerce parçadan meydana gelmiş gibiydi reflektörler. Ve her pul, yanında kinden, küçücük bir siyah çerçeveyle ayrılmıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Pulların her biri en fazla on santimetre büyüklükteydi ama her reflektör tek başına bir Alkinos kadar iriydi. Ve tam oniki reflektör saydı Maogan; hepsinin ortasında, petrol lambası camı şeklinde bir kabarıklık vardı... Yavaş yavaş ilerlemekte olan küçük küre, dev geminin altında bir nokta gibi kalmıştı ve güneşin ışığı buraya ulaşmadığından, ortalık karanlıktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gene muazzam geminin karnında bir iğne deliği gibi kalan ambar kapısından süzülüp durmuştu küre. Maogan bir an, hiç olmazsa burada birisinin kendisini bekleyeceğini ummuştu, ama hayır, hiçbir kımıltı yoktu. Küreden çıkıp gemiye geçti. İlk girdiği salon orta boydaydı. Tıpkı küre gibi yuvarlaktı bu salon da, aynı şekilde aydınlanmıştı. Bomboştu, hiçbir mobilya yoktu içinde. Parlak döşemede adımları çınlayarak geçti salonu. Ve bütün gemiyi ancak bir saatte dolaşabildi kumandan. Her yer birbirlerine kısa koridorlarla bağlı boş salonlarla doluydu. Geminin orta kısmında ise, içine girilmesi olanaksız bir blok vardı. Makinalarla enerji kaynakları bu blokta bulunsa gerekti. Sessiz ve ıssızdı blok.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gezintisinin sonunda kumanda dairesine gelmişti Maogan. Yirmi metre yüksekliğinde çelikten bir duvarın üzerinde yüzlerce ekran parlamaktaydı; kontrol kadranlarının sayısı ise, insanın denetleme olanaklarını aşacak kadar çoktu. Ayrıca bunları denetleyecek hiç kimse de görünmüyordu ortada. Ve Jord Maogan, kendini bu salonda bir nokta gibi hissediyordu. Kendisini böyle rahatça gezmeye bırakmalarının, aslında bir güven gösterisi olmadığını kavramıştı. Çünkü hiçbir sabotajda bulunması, en ufak bir rota değişikliği yapması söz konusu olamazdı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Salonun tabanının orta kısmı da, biraz önceki kürenin doruğu gibi saydamdı. Ve Maogan burada, uzayda yüzmekteymiş gibi bir duyguya kapıldı. Kelimenin tam anlamıyla cayır cayır yanan Hades’in üzerinde asılıydı sanki.</p>

  <p class="Standard" dir="ltr" style="margin-left:0;margin-right:0;text-indent:18.859844px">Hades yanıyordu, evet. Dev reflektörler işe girişmişti. Saçtıkları akı, toprağı çift sürer gibi tersyüz ediyor, Dünyalılar tarafından getirilmiş en ufak tohumlan bile yakıp kavuruyordu. Alevden buhar yüklenen hava baş döndürücü şekilde çevrilmekteydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Uzaktan bakıldığında basit gibi görünüyordu iş. Kıpkırmızıydı toprak; yüksek fırından bir kıvılcım demetiyle yeni çıkan bir erimiş demir yığınına benziyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu dev aygıtı bu derece kesinlik ve düzenle, hiçbir şeyi tesadüfe bırakmadan çalışır görmek gerçekten şaşkınlık vericiydi. Seferber edilen enerji miktarı sınırsızdı herhalde. Ve bu şartlar içinde bu kimselerin koca bir gezegeni mikropsuz hale getirmelerinin ve sürekli olarak mikropsuz halde tutmalarının kolaylığını rahatça kavrıyordu Maogan. Öyle anlaşılıyordu ki, bu derece yetkin bir teknolojiyle, beyin, çok geçmeden ve Hades’e hiçbir canlı yaratığın inmesine gerek kalmadan, mikropsuz robotlar aracılığıyla onanlmış olacaktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu müthiş manzaradan koparcasına ayrılan Maogan, yeniden gemide dolaşmaya başladı. Ufacık bir köşeye bakmayı belki de unutmuş olduğunu ve arkadaşlarını orada bulabileceğini ummaktaydı. Uzun süredir aranmaktaydı ki, hoparlörlerin birinden bir ses yükseldi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Derhal kapıya gidiniz, geminiz orada sizi beklemekte.</p>

  <p class="Standard" dir="ltr" style="margin-left:0;margin-right:0;text-indent:18.859844px">Hep aynı sesti bu. Canlı bir yaratığın boğazından çıkması olanaksız, yapay, imal edilmiş bir ses...</p>

  <p class="Standard" dir="ltr" style="margin-left:0;margin-right:0;text-indent:18.859844px">Giriş kapısında Maogan gene küçük küreye atladı. Küre onu, büyük geminin üzerinde bekleyen daha ufak çapta bir uzay gemisine götürecekti. Reflektörlü büyük geminin bir çeşit yedek aygıt olarak kullanıldığı açıktı. Ve anlaşılan, bu büyük gemi, mikropsuzlaştırma işini tamamlayıncaya kadar uzun bir süre daha kalacaktı Hades’te.</p>

  <p class="Standard" dir="ltr" style="margin-left:0;margin-right:0;text-indent:18.859844px">Küçük geminin içi, büyük geminin daha ufak bir kopyası halindeydi. Işıklı şeritlerle aydınlanan aynı yuvarlak salonlar ve aynı ıssızlık. İnsan ölçüsündeki kumanda dairesi, gözetleme kubbesinin karşısına konulmuş birkaç koltukla süslüydü. Ve Maogan bunlardan birine oturur oturmaz, gemi hareket etti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu tip bir izlenimi başka hiçbir yerde duymamıştı kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Hades bir anda kaybolmuştu. İzospaslar, karmaşık manevralar, katiyen söz konusu değildi. Ve hareket duygusunu uyandıran da, gezegenin ani yok oluşuydu sadece... Sonra da bir geri dönüş duygusuna kapıldı Maogan: Yeniden Hades’i görmüştü aşağıda.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ama hayır, Hades değildi bu; bilmediği bir başka gezegendi. içinden çıkılmaz bir lâbirent halinde kat kat yapılarla dolu ve insan kaynayan bir gezegen... Yerde akıl almaz bir hızla taşıtlar geçiyor ve bu taşıtlar insana boğuntu verecek kadar ucu ucuna bir kesinlikle birbirlerine dokunmuyorlardı .</p>

  <p class="Standard" dir="ltr" style="margin-left:0;margin-right:0;text-indent:18.859844px">Gemi hızını kesmiş, uzay alanına inmekteydi şimdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan saatine baktı: Yolculuk hemen hemen bir an sürmüştü sanki! Şimdi şehri tamamıyla net bir şekilde görmekteydi kumandan. Sayısız ama yeknesak bölümler halinde ve yüksek yapılardan kuruluydu. her şey aynı malzemeyle inşa edilmiş gibiydi. Maogan’ın asıl dikkatini çeken, şeritler oldu. Her yerde şerit vardı. Arkadaşlarını yutmuş olan küre gibi kırmızı, ışıklı şeritlerdi bunlar.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bütün araçlar, taşıtlar ve şehrin derinlerine dalan bütün dehlizler hep bu şeritlerle donanmış bulunuyordu. Daha ilerde, taştan muazzam bir sirkin sıralan, yeşil ışıklı şeritlerle süslü bir hilâl meydana getirmekteydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gemi uzay alanına inmek üzereydi artık. Buna benzer yüzlerce gemi sıralanmıştı alanda; parlak teknelerinin üzerinde isimleri yazılıydı. Bu ışıklı yazıları meydana getiren işaretleri tanır gibi oldu Maogan: Çivi yazısı harfleriydi bunlar... Ve gemi kondu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Çıkış kapısına doğru ilerledi Maogan. Hiçbir canlı varlık görünmüyordu alanda. Ama kumandanı uzun bir taşıt beklemekteydi. Kapısı açık, içi aydınlık bir taşıt. Girmeden önce bir an, alanı seyretti Maogan. Aynı manzarayı daha önce de görmüş gibiydi: Hiçbir makinanın yerinden oynatamadığı bu dev taş kitleler...</p>

  <p class="Standard" dir="ltr" style="margin-left:0;margin-right:0;text-indent:18.859844px">Ve sorunun cevabı, bir yıldırım hızıyla belirlendi zihninde: Baalbek taraçalarının eşiydi burası, evet... Ve bu gezegen, Dünya yüzündeki o akıl almaz masal kenti Baalbek’i kurmuş olanların gezegeniydi!</p>

  <p class="Standard" dir="ltr" style="margin-left:0;margin-right:0;text-indent:18.859844px">Neye uğradığını şaşırmıştı Maogan: Bir uzay kazası sonucu Alkinos'u kaybediyor; ama gene bu kaza sayesinde, bir vakitler Dünya’yı ziyaret etmiş ve yeryüzünde efsaneler bırakmış olanların kayıp ırkını buluyordu... Ama kumandanın heyecanı uzun sürmedi: Eğer bu kimseler istemiş olsalar, ellerindeki şu görkemli gemilerle Dünya’ya sık sık gelebilirlerdi. Oysa gelmemişlerdi hiç. Niçin peki?</p>

  <p class="Standard" dir="ltr" style="margin-left:0;margin-right:0;text-indent:18.859844px">Bunu düşünerek bindi taşıta.</p>

  <p class="Standard" dir="ltr" style="margin-left:0;margin-right:0;text-indent:18.859844px">Öyle müthiş bir atılışla hareket etti ki taşıt, kumandanın gözleri önündeki manzara birden bulanıp karıştı. Sonra bir fren... Ve Jord Maogan'ın önünde şimdi tamamıyla değişik bir yapı yükselmekteydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kasvetli şehrin dışında, binbir kuleli bir sarayı andıran bir yapıydı bu ve siyah mermerden muazzam kale duvarının içine de yedi tane kapı oyulmuştu.</p>
</body>
</html>
