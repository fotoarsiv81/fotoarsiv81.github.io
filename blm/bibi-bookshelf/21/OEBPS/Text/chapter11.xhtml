<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc9" style="page-break-before:always">Yedinci Bölüm</h2>

  <p class="Standard" dir="ltr">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">SABAHIN saat dördü. Bütün gece boyunca Maogan, bağlarından kurtulmak için çırpınmıştı; ama Orwel, gidip kendisi de bir köşede uyumadan önce, kumandanın ayaklarına da kelepçe geçirmiş bulunuyordu. Şimdi mahkûmlar, dört bir yanında, sarhoşluktan bitkin bir halde horuldamaktaydılar.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ama Jord Maogan bir şeyin hareket ettiği duygusun daydı. Arkasından doğru geliyordu bu hareket. Gittikçe belirlenen ufak bir çıtırtıydı bu... Demeğe kalmadan, bileklerinde bir sıcaklık hissetti ve kelepçelerinin eridiğini gördü. Sonra da kumandanın ellerine bir nesne sıkıştırıldı: Bir L.G. pülsördü bu! Henüz dönüp bakamıyordu Maogan, ama bütün bu işleri yapan kimsenin şimdi sonsuz bir ihtiyatla ayaklarındaki kelepçeleri eritmeye giriştiğini de seziyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Üflecin ucundan fışkıran ateş bir an parıldadı ve kumandanın ayaklanın tutan kelepçeler de eridi. Maogan, Stuff’ın iri siluetini o anda görmüştü.</p>

  <p class="Standard" dir="ltr" style="margin-left:0;margin-right:0;text-indent:18.859844px">Stuff, hiç konuşmadan, kendisini izlemesini işaret etti kumandana. Bu derece hantal görünüşlü bir vücudun bu kadar esneklikle hareket edebileceğini aklından geçirmezdi Maogan. Yerde sürünerek ilerliyordu Stuff ve iri gövdesini topraktan ayırt etmenin imkânı yoktu. Kesin bir sessizlik içinde, geminin imdat kapısına ulaştılar sürünerek. Kapının önünde kafaları paramparça olmuş yatan iki nöbetçi mahkûm vardı. Stuff, ayağa kalkabileceğini işaret etti kumandana.</p>

  <p class="Standard" dir="ltr" style="margin-left:0;margin-right:0;text-indent:18.859844px">Silah santralinin kapısı açıktı. Duvarları nazik âletler ve radar ekranlarıyla donanmış santralin ortasında da bir mahkûm cesedi görünmekteydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Burada rahatız... diye fısıldadı Stuff. Sizi bulmaya gelmeden önce ortalığı temizlemiştim, kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kocaman bir gülümseyişle göz kırparak açıkladı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Durumun sarpa sardığını sezmiş ve bir damla bile içmemiştim. Çok aradılar beni, ama uzağa kaçmış bulunuyordum çoktan! Hepsinin sarhoşluktan yıkılmasını bekledim.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kan dolaşımını hızlandırmak için bileklerini ovalıyordu Maogan. Sonra, yivli pülsörleri çalıştıran mekanizmaya doğru yürüdü. Binlerce kilometre uzağa şok dalgaları gönderebilecek kudrette, müthiş bir saldırı sistemiydi bu; ve hayali aşan bir incelikle imal edilmişti. Maogan sonsuz bir dikkatle, milyonda bire ayarladı sistemi. Sonra jeneratörü rölanti olarak çalıştırdı. Lambaya çarpan bir kelebeğin gürültüsü çıktı, o kadar. Çok geçmeden dış çeperler açıldı. Dışarda mahkûmlar ayılmış bulunuyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Dikkat! diye haykırdı bir ses.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gidiiş gelişler arttı, derken bir koşuşma oldu, Slim Or wel’iu sesi geldi uzaktan. Maogan kontağa dokundu gene ve içerisi sessizliğe gömüldü. Stuff koridora fırlamıştı bu arada. Bir şimşek parıltısını bir düşüş gürültüsü izledi.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bu domuzlardan biri, siz ışık duvarını yakmadan önce içeri süzülmüş... dedi Stuff’ın kalın sesi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Yeniden santrale giriyordu şimdi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Akıl vermek gibi olmasın ama kumandan, topunu gebertmeniz lazım bunların. Yaşamayı hak etmiyorlar.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Muhafızlar nerede? diye sordu Maogan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Stuff bir ayağının üzerinde dans etti, sonra Maogan'ın karşısında bulunmaktan sıkıldı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bu köpekler silah deposunu yağma etmiş, kumandan; darbeyi iyi hazırlamışlar. Siz gittikten sonra, muhafızların hiçbir şeyden haberi olmadan...</p>

  <p class="Standard" dir="ltr" style="margin-left:0;margin-right:0;text-indent:18.859844px">— Peki ama nereye tıktılar muhafızları?</p>

  <p class="Standard" dir="ltr" style="margin-left:0;margin-right:0;text-indent:18.859844px">Stuff genzini temizleyerek konuştu güçlükle:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Muhafızlara! karşı L.G. pülsörleri kullanmadılar, kumandan; kırmızı şimşekli kalorifik Z4'leri çalıştırdılar.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan bembeyaz olmuştu. Anlamıştı şimdi: Zavallı muhafızlar saniyenin onda birinde duman haline girmişlerdi demek; ve şu anda Hades atmosferinde uçuşmaktaydılar!.. Terden sırılsıklam olmuştu avuçları kumandanın, pülsörünün dipçiğini sıkıyordu sinirden.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Peki ya tayfalar? diye sordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kaptör uzmanlarıyla radarcıyı ve astronomu bıraktılar, kumandan, ötekileri de muhafızlar gibi...</p>

  <p class="Standard" dir="ltr" style="margin-left:0;margin-right:0;text-indent:18.859844px">Susup öksürdü, sonra öfkeyle devam etti:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Dedim ya, hepsini gebertmek lazım namussuzların...</p>

  <p class="Standard" dir="ltr" style="margin-left:0;margin-right:0;text-indent:18.859844px">— Sinirlenme, Stuff; vaktimiz var daha. Sistem çalıştıkça mahkûmlar aşağıda kalacak ve sistem sürekli çalışıyor. Önce sağ kalanları bulmamız gerek. Neredeler?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kesinlikle bilmiyorum, arayacak vaktim olmadı çünkü. Ama öyle sanıyorum ki, 6 numaralı malzeme ambarındalar. Radar dairesinin hemen arkasında yani...</p>

  <p class="Standard" dir="ltr" style="margin-left:0;margin-right:0;text-indent:18.859844px">— Gidelim... dedi Maogan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Mahkûmlar silah deposunda bir tek Z4 pülsörü bile bırakmamışlardı. Sağ kalan sekiz kişi için büyük bir problemdi bu: Çünkü gidip bu silahları kuvvet alanından toplamak olanak dışıydı; mahkûmları ise, sadece acı verici olan L.G. pülsörlerle kontrol ederek uyandırmak tehlikeli olacaktı. Sadece ölüm tehdidi, söz geçirirdi onlara.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Yapılacak basit bir iş var... dedi Rolling. Telegide bir tırtıllı göndeririz; şu anki kuvvet tarlası sadece mahkumlan felce uğratacak güçte, motorlara dokunmaz. Tırtıllının kıskaçlarıyla yerdeki silahları toplamak çocuk oyuncağıdır.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Rolling haklı... dedi kumandan. Yuri, hemen bütün projektörleri yakın.</p>

  <p class="Standard" dir="ltr" style="margin-left:0;margin-right:0;text-indent:18.859844px">Silahların toplanması Rolling’in belirttiği gibi olmuştu. Pülsörlerin kalorijenlerine karşı hassas bir detektör takmıştı Rolling tırtıllıya; ve tırtıllı, tıpkı evcil bir hayvan gibi, mahkûmların hareketsiz vücutları arasında dolaşıyor, silahları bir bir topluyordu. Durumu ilgiyle izleyen Maogan, yardımcısına döndü:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bir fikrim var, azizim... dedi. Daha büyük bir tırtıllıyı seferber ederek mahkûmları da incitmeden toplayamaz mıyız?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Rahatça olur... dedi Rolling.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bu durumda hiç mesele kalmıyor. Mahkûmları doğrudan doğruya izospaslarının içine kapatır, uyuturuz. Dünyaya dönünce uyanırlar artık.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir an düşündükten sonra sordu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Yanılmıyorsam, bundan böyle büyük çapta el emeğine ihtiyacımız olmayacak, değil mi?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hayır, kumandan; sadece atom reaktörünü monte etmemiz gerekiyor ki bunu da el birliğiyle pekâlâ yapabiliriz. Geriye sadece dış kabuğun ayar âletlerini yerleştirmek kalıyor. Bunu da Guevenec ve Yuri’nin yardımıyla on beş günde tamamlarım.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan birden Stuff’a dönmüştü:</p>

  <p class="Standard" dir="ltr" style="margin-left:0;margin-right:0;text-indent:18.859844px">— O yedikleri eti nereden buldular biliyor musunuz?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Öğrenemedim, kumandan; bana güvenmiyorlardı çünkü. Ama öyle sanıyorum ki çok önceden bulmuşlardı o eti. Ancak muhafızları ortadan kaldırıp da sizi beklemeye koyuldukları zaman, «küçük bir şenlik» yapmaya karar verip ortaya çıkardılar. Slim söyledi bunu. Ufak modüle atlayıp et almaya gitti sonra. Hayvanı daha önceden vurmuş olsalar gerek ki, uzun süre kalmadı; hadi bilemediniz bir saat içinde dönmüş bulunuyordu buraya. Sizi bizzat karşılamak için acele ettiğini söyledi.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hangi yöne doğru gitti peki et almaya?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kuzeye, sizin deyiminizle «Ay Dağları» silsilesine doğru...</p>

  <p class="Standard" dir="ltr" style="margin-left:0;margin-right:0;text-indent:18.859844px">Sinirli bir hareketle yüzünü buruşturdu Maogan: «Ay Dağları», kırmızı mika-biyotitten oyulma bir yörede, birbirinin içine geçmiş sarp ve daracık vadilerden meydana gelmeydi. Görünüşte tamamıyla çölümsü, korku veren bir labirenti andırmaktaydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bu durumda Slim Orwel’i uyandırıp konuşturmamız şart... dedi Maogan. Bu gezegende en azından onbeş gün daha kalmak zorundayız. Ve şu anki güvensizlik içinde kalamayız burada, Orwel’in ne bulmuş olduğunu mutlaka görüp öğrenmemiz gerekiyor.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Orwel konuşmuştu, ama isteyerek değil Tabi: Acı verici dalgaların ralanti uygulaması, en inatçıları bile kısa zamanda konuşturacak güçteydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Şimdi kırmızı vadilerin üzerinde modülü yönetmekteydi Slim; orta direğe sımsıkı bağlanmış bir haldeydi. İçeride ayrıca Maogan, Rolling ve Stuff da yer almıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ötekiler Alkinos’un çevresinde nöbetteydiler; ve bu sefer Maogan en ufak bir tehlike halinde radyoyu kullanma emri vermişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sivri kayalıklarla çevrili dağlık bir buz yalağının üze rindeydiler. Yemyeşil bir su, ardarda şelâleler halinde, ufak sakin bir göle dökülmekteydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kubbe, gölün hemen arka tarafında yüz metre kadar yukarda bulunuyor... dedi Orwel.</p>

  <p class="Standard" dir="ltr" style="margin-left:0;margin-right:0;text-indent:18.859844px">Güçlükle konuşuyordu mahkûm, ter içinde kalmıştı. Maogan’ın manzarayı gördüğü vakit kapılacağı öfkeyi düşünerek dehşet duyuyor olmalıydı...</p>

  <p class="Standard" dir="ltr" style="margin-left:0;margin-right:0;text-indent:18.859844px">Yamacı hızla aşmıştı modül. Ve «kubbe» hemen orada sonuna kadar camlaştırılmış küçük bir yaylanın üzerindeydi. OrweFin bu «kubbe»de açmış olduğu delik, ancak yarı yarıya kapanmış bulunuyordu henüz... Demek ki mahkûm, bu «canlı kubbe»den söz ederken yalan söylemişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Modülden inip yürümeye başladılar.</p>

  <p class="Standard" dir="ltr" style="margin-left:0;margin-right:0;text-indent:18.859844px">Otuz metre çapındaydı bu boz renkli kubbe ve canlı bir deriden meydana gelmiş gözükmekteydi. Alabildiğine kaba bir gergedan derisi... Nitekim, deriyi meydana getiren hücreleri büyüteçle bakınca görmek mümkündü.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan Orwel’e dönüp kabuk bağlamak üzere olan geniş yarayı göstererek:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Benimle dalga geçiyorsunuz siz, Orwel... dedi. Bu deriyi yemek söz konusu olamaz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Başını eğdi Orwel, sonra kaldırdı; bir meydan okuma ışıltısı geçti gözlerinden:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Deneyebilirsiniz, kumandan... dedi. Denemesi bedava!</p>

  <p class="Standard" dir="ltr" style="margin-left:0;margin-right:0;text-indent:18.859844px">Yumruğunu güç zaptetti Maogan: Orwel için değmezdi. İnsan ırkının yüz karası olan bu tipler gittikçe azalmaktaydı aslında, sinirlenmek boşunaydı. Asıl gerekli olan bilgiyi vermişti Orwel, ve o andan itibaren de tek kuruş değeri yoktu artık.</p>

  <p class="Standard" dir="ltr" style="margin-left:0;margin-right:0;text-indent:18.859844px">Mahkûmu kaçamaz hale getirip, kubbenin kenarını incelemekte olan Rolling’in yanma gitti Maogan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Camlaşmış kayaların arasına dev bir mantar gibi girmişti bu kubbe; ve yerine de milimetresi milimetresine oturmuştu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Yara, tam ortadaydı. Yaranın dibinde de, yeni hücreler, nerdeyse gözle görülecek gibi kaynaşmaktaydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Haklısınız, kumandan... dedi Rolling. Canlı bir deri bu, ama yenecek tarafı yok.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan şaşırmıştı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Eti belki de alt taraftadır, dedi. Açın Rolling, bilmemiz şart.</p>

  <p class="Standard" dir="ltr" style="margin-left:0;margin-right:0;text-indent:18.859844px">Deri son derece sertti; ancak bir deliciyle açabildiler. Ve delici âlet birden Rolling’in elinden kurtulup boşluğa uçtu. Dengesini kaybeder gibi oldu Rolling, güçlükle düzelip korudu kendini aşağı yuvarlanmaktan. Bir sessizlik oldu, sonra da delicinin çok derinlerde bir yerlere çarpan sesi geldi. Yardımcısını son anda kolundan yakalamış olan</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan, doğrulmasına yardım etti. Rolling sapsarı olmuştu. Kekeledi :</p>

  <p class="Standard" dir="ltr" style="margin-left:0;margin-right:0;text-indent:18.859844px">— Aşağıda bir uçurum var kumandan!</p>

  <p class="Standard" dir="ltr" style="margin-left:0;margin-right:0;text-indent:18.859844px">Slim Orwel’in kalın kahkahası bölmüştü sessizliği. Stuff elini pülsöre atmıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Silah kullanma, Stuff... dedi Maogan. Elinle hallet.</p>

  <p class="Standard" dir="ltr" style="margin-left:0;margin-right:0;text-indent:18.859844px">İki korkunç şamar şakladı ardarda; uçuruma eğilmiş olan Maogan, burun deliklerinden kan sızan Orwel’e döndü :</p>

  <p class="Standard" dir="ltr" style="margin-left:0;margin-right:0;text-indent:18.859844px">— İndiniz mi aşağıya?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Denemesi bedava demiştim, kumandan. İner bakarsınız.</p>

  <p class="Standard" dir="ltr" style="margin-left:0;margin-right:0;text-indent:18.859844px">Stuff bir yumruk indirdi bu sefer mahkûmun suratına:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Cevap verecek misin ha, cevap verecek misin!..</p>

  <p class="Standard" dir="ltr" style="margin-left:0;margin-right:0;text-indent:18.859844px">Burnunu çekti Slim, ama cevap veremedi. Stuff ardarda</p>

  <p class="Standard" dir="ltr" style="margin-left:0;margin-right:0;text-indent:18.859844px">üç yumruk daha patlattı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ya şimdi?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Yeter... dedi Slim soluk soluğa Maogan’a bakarak. İnmek için gerekli olan malzeme solda, kayanın altında saklı. İmbikle öbür âletleri de kuyunun dibinde bulacaksınız.</p>

  <p class="Standard" dir="ltr" style="margin-left:0;margin-right:0;text-indent:18.859844px">Başını eğip dudaklarının köşesinden sızan kanı omuzuna sildikten sonra ekledi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— İyi eğlenceler, kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">İnce speleo merdivenine asılı olan Maogan, uçuruma inmeye koyulmuştu; alın lambalarının zayıf ışığında hiç bir şey göremiyordu henüz. Ama en ufak bir şüphesi yoktu: Yapay bir kuyuydu bu; ve bu sebepten, kubbenin esrarı gittikçe büyüyordu gözünde... Başlangıçta Maogan, kubbenin, bitkisel bir hayat şeklinin ürünü olan etten bir mantar olduğunu sanmıştı; ama şimdi bu varsayımı bırakmak gerekiyordu. Çünkü bu canlı deri kalkan, madeni duvarlı bir kuyunun kapağıydı aslında.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Dibe ulaştım... diye bağırdı Rolling.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sesi, sonsuz yankılarla uzuyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">— İmbiği de buldum... dedi yeniden. Ama büyük bir projektör gerekli bize.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan, boynundaki verici mikroya eğildi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Projektörü aşağı yollayın.</p>

  <p class="Standard" dir="ltr" style="margin-left:0;margin-right:0;text-indent:18.859844px">İşlerini iyi tutmuştu mahkûmlar doğrusu; çok ilkel ve rastgele malzemeyle yapılmış olduğu halde, kurdukları inişçıkış sistemi mükemmel çalışıyordu. Birkaç dakika içinde, yukarda kalmış olan Stuff, portatif projektörler yollamıştı aşağıya. Projektörlerin ışığı geceyi delip aydınlattığında, Maogan’la Rolling bir süre şaşkın kaldılar.</p>

  <p class="Standard" dir="ltr" style="margin-left:0;margin-right:0;text-indent:18.859844px">İçinde bulundukları yer, katedral büyüklüğünde ve tam bir yarımküre şeklindeydi. Ortada imbikle alkol fıçıları duruyordu. Dipte ise, üzerlerindeki mekanizma kollarından anlaşıldığına göre elle de açılabilen muazzam zırhlı kapılar vardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sahipleri uzun süredir uğramamış olsa gerekti buraya. İmbiğin haftalardan beri işlediği belliydi. Mahkûmlar hiç kimse tarafından rahatsız edilmemişlerdi anlaşılan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sadece imbik yoktu, ayrıca kebap takımları da vardı. Maogan kapılara doğru ilerledi perişan bir halde: İnsanların .böyle bir yeri keşfedince sadece yağmaya yönelecek kadar ilkel kalmış olabileceğini aklı almıyordu bir türlü. Piramit soyguncularıyla mezar hırsızlarından farkı neydi bunların? Bütün geçmiş kuşakların, egoizm ve açlık sonucu birikmiş mutsuzluğu gizliydi bu kaim kafalarda... Kapılardan birini açıp girmeden önce, verici mikrosuna davrandı Maogan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Stuff!</p>

  <p class="Standard" dir="ltr" style="margin-left:0;margin-right:0;text-indent:18.859844px">— Evet, kumandan?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Slim’e sor bakalım: Kapıların ardında ne varmış ve nasıl davranmak gerekli?</p>

  <p class="Standard" dir="ltr" style="margin-left:0;margin-right:0;text-indent:18.859844px">Cevap bir süre gecikti. Basit bir amaçla sormuştu Maogan bunu: Dev kapıların ardında ne bulacağım henüz bilmiyordu ama, Orwel gibi zavallı bir tipin gördüğü şeyi nasıl yorumladığını merak etmişti, o kadar. Stuff’ın sesi yükseldi mikrodan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— içerdeki şeyin zeki ama kendini savunmaktan aciz bir hayvan olduğunu söylüyor, kumandan. Hareketsiz bir hayvanmış, rahatça girebilirsiniz. Zaten bu durumdan ötürü buraya yerleştiğini, yoksa imbik için kendine başka bir yer arayacağını söylüyor... Başka bir emriniz, kumandan?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Şimdilik bu kadar, Stuff...</p>

  <p class="Standard" dir="ltr" style="margin-left:0;margin-right:0;text-indent:18.859844px">Kapılara yaklaşırken, hareketsiz bir hayvanın, istediği kadar zeki olsun, bu kapıları nasıl yapabileceğini düşünüyordu Maogan. Yahut da, bu kapılar çok eskiden yapılmış ve söz konusu hayvan buraya sonradan gelip yerleşmişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Yaklaştıkça, kapıların dev boyutları karşısında daha da büyük bir şaşkınlığa düşüyordu. Oysa Rolling’in basit bir el itişiyle harekete geçmişti bile kapılar. Ancak bir sanayi dehası, bu kapıları bu derece kesinlikle ayarlamış olabilirdi: Her kanadın tonlarca ağır olduğu belliydi çünkü.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir mahzen kapısının önünde ufak bir fare gibi kalıyordu Rolling. Ve bir çığlık attı kapıyı açar açmaz</p>

  <p class="Standard" dir="ltr" style="margin-left:0;margin-right:0;text-indent:18.859844px">— Müthiş bir şey bu, kumandan!</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan ilerledi. Yüz metre karelik, yarım ay şeklinde bir salon uzanıyordu kapıların ardında. Giriş yoluyla aynı madenden yapılmış olan salona aşağı yukarı iki metre yüksekliğinde tüneller halinde devam etmekteydi. Küçük madeni etajerlerle doluydu salon; stajerlerin üzerinde, içlerinde koyu sarı bir sıvı dolaşan saydam tüplerle birbirine bağlı saydam kaplar görülüyordu. Ve her kabın altında kıpkırmızı, canlı birer et külçesi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu kapların bir kısmı mahkûmlar tarafından açılmıştı; çalınmış et külçelerinin yerinde yeni külçelerin oluşmaya başladığı görülmekteydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Dipteki koridorlarda da aynı saydam kaplar, tüpler, esnek teller bütünü uzayıp gidiyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu baş döndürücü labirentin içinde kaybolmamak için ihtiyatla ilerleyen Maogan, her koridorun yarım ay şeklinde bir yeni salona açıldığım ve her yeni salonun da dikey birer kuyuyla yukarıya, siyah liflerle dolu elli yeni koridorla da başka salonlara bağlı olduğunu gördü. Eşit bir sıcaklık hâkimdi her yere; ortalık sessiz ve karanlıktı; tuhaf bir gurultu işitiliyordu, o kadar. Yer yer bazı koridorlardaki kaplarda uzun ya da piramit şeklinde et külçeleri vardı; ama kapların atlına yerleştiriliş düzenleri daima aynıydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir saatten beri tek kelime konuşmamışlardı Maogan’la Rolling. Ve ilk indikleri salona, gene hiç konuşmadan döndüler. Bu acayip maddeyi tahlile girişmek amacıyla Rolling, birkaç parça daha et kopardı; kötülük bir kere yapılmıştı artık, ha bir fazla ha bir eksik fark etmiyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Büyük kapılardan tam dışarı çıkmak üzereydiler ki, Maogan’ın verici mikrosunda imdat ıslığı çınladı. Stuff konuşuyordu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kumandan, her şeyi olduğu gibi bırakıp derhal yukarı çıkın! Felaket gene başlıyor...</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan, Rolling’e baktı bir an.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Nedir başlayan Stuff? Mahkûmlar mı? Kaçmışlar mı gene?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hayır, kumandan. Mahkûmlar değil, güneş! Tıpkı Alonit’teki gibi... Mahkûmların kuyuya inmek için kullandığı sisteme atlayın, ben sizi hemen çekerim.</p>

  <p class="Standard" dir="ltr" style="margin-left:0;margin-right:0;text-indent:18.859844px">— O araç bizi taşımaz Stuff...</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bana güvenin kumandan, yeterince güçlüyüm, çabuk davranmak gerekiyor inanın ki!</p>

  <p class="Standard" dir="ltr" style="margin-left:0;margin-right:0;text-indent:18.859844px">Stuff’ın sesinde çılgınca bir korku vardı. Maogan’la Rolling, ufak araca yerleştiler ve araç derhal yukarı doğru çekilmeye başladı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Stuff saçmalıyor... dedi Rolling. Nova'ları her Allahın günü böyle yakından görmek herkese nasip olmaz. Hayal görüyor herhalde.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ya da bir başka durum var... dedi Maogan sıkıntılı bir sesle.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Neyi kastettiğinizi anlıyorum, kumandan; ama aklımdan bile geçirmek istemiyorum. Korkunç bir şey olurdu doğrusu!</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Korkunç bir kırmızı ışıkla parıldayan Güney yönünü gösteriyordu onlara Stuff:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ortalık sıcaktan yanıyor, kumandan!</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hemen modüle atlayalım... dedi Maogan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ve bir saniye kaybetmeksizin modülü dikey olarak havalandırmıştı. Dorukları aşar aşmaz Alkinos’u gördüler. Geminin yakınındaki deniz kaynıyor gibiydi; dev sorguçlar biçiminde beyaz buharlar fışkırıyordu. Bunlara, kavrulan jelâtinin siyahımsı dumanı karışmaktaydı...</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu alevden perde çok geçmeden kıyıya ulaştı. Alkinos’un silueti biçim değiştirir gibi oldu bir an, sonra eridi ve cıvadan bir örtü gibi toprağa yayıldı kaldı. Geminin çevresinde toprak erime halindeydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Aynı anda kırmızı bir ışık demeti saldırdı modüle doğru. Hemen aşağı doğru bir dalışa geçti Maogan ve dağın doruğu önledi bu darbeyi. Ama modül, kuşatılmış gibiydi şimdi; çevrede herşey kırmızıya dönmekteydi. Maogan bu sefer kuyunun ağzına doğru daldı. Kalorifik ışın, «kubbe»nin yakın çevresine dokunmuyordu. Hemen modülden atladılar, ama o anda toprak yarılmaya koyulmuştu etraflarında.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bizi arayan dev bir lazer bu... diye haykırdı Rolling.</p>

  <p class="Standard" dir="ltr" style="margin-left:0;margin-right:0;text-indent:18.859844px">Haklıydı. Öldürücü bir bıçaktı sanki ışık, toprağı alabora ederek onları arıyordu. Ve bir an ateş, yalar gibi oldu üçünü; üstbaşları taş kıymıklarıyla doldu. Bu arada, görünmeyen bıçağın yardığı toprak dev bir siper halinde açılmış bulunuyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kuyuya dalalım... dedi Maogan. Geçici bir süre için de olsa barınakta sayılırız orada; hatta belki saldırganla pazarlığa bile girişebiliriz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Tam kuyuya inmek üzerelerken Maogan haykırdı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Orwel’i de bulmalıyız...</p>

  <p class="Standard" dir="ltr" style="margin-left:0;margin-right:0;text-indent:18.859844px">— Çıldırdınız mı kumandan siz! diye kükremişti Stuff.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ama Maogan dinlemedi. O zaman, ne yaptığını pek iyi</p>

  <p class="Standard" dir="ltr" style="margin-left:0;margin-right:0;text-indent:18.859844px">bilmeksizin Stuff da kumandanın ardından fırladı.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Lazerin soluğu kuyunun dibine ulaşamıyordu; ama birden yönü değişti ışının, bir tokat sesi çıktı ve «kubbe» yarıldı. Korunmak için dev kapıların ardına koştular. Ilık koridorlar alabildiğine sakindi ve güven vericiydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Soluk soluğa olan Rolling, kapıyı kapamaya koyulmuştu. Boşuna bir davranıştı bu; çünkü ışın, kıvrılıp da onlara ulaşamazdı. Ama sinirleri perişan halde olan ikinci kaptan, duvarları kaplayan madenin basit bir kumaş gibi yırtılıp kavrulmasına katlanamıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Mogan, alabildiğine soğukkanlıydı; görünmeyen saldırganla temasa geçebilmek umuduyla, vericisini çalıştırıyordu durmadan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Stuff bir çığlık attı: Kapılar kendiliklerinden kapanmışlardı. Bir kilit şaklaması işitildi önce, sonra da koridorların ucunda madeni perdeler indi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kapanışın çıkardığı boğuk gürültü, bir süre yankılandı, sonra sessizlik oldu. Jord Maogan’ın lambasından fışkıran ışık demeti yardı karanlığı. Faydasız ve umutsuzca bir davranıştı bu... Gezegenin diplerinden doğru boğuk bir uğultu yükseliyordu şimdi; yüzlerce koridorun nabzı, aynı uyum içinde atmaya devam ediyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kendilerini sindirmeye hazırlanan dev bir hayvanın da morları içine hapsedilmiş duygusuna kapılmışlardı... Rolling’in sesi yırttı sessizliği:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Isı, düzenli bir şekilde yükseliyor, kumandan!</p>

  <p class="Standard" dir="ltr" style="margin-left:0;margin-right:0;text-indent:18.859844px">— Yükselme hızı?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Dakikada dört derece. On dakikaya kadar buradan çıkmazsak kebap haline geldik demektir.</p>

  <p class="Standard" dir="ltr" style="margin-left:0;margin-right:0;text-indent:18.859844px">Dakikalar ilerliyordu. Doğrusu kusursuz bir tuzaktı bu. Hiçbir çıkış yolu olmayan bir tuzak... Ve on dakika sonra, dirençlerinin ucuna gelip dayanmış olan Dünyalılar, yakıcı havayla boğulur gibiydiler.</p>
</body>
</html>
