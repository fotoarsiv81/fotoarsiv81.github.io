<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc6" style="page-break-before:always">Dördüncü Bölüm</h2>

  <p class="Standard" dir="ltr">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">ALKİNOS’un sefer defterinden parçalar :</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkinos. Uyanış.</p>

  <p class="Standard" dir="ltr" style="margin-left:0;margin-right:0;text-indent:18.859844px">«Rolling her zamanki gibi kötümser. Oysa yeni galaksiye gelişimiz çok iyi geçti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Masallarda rastlanır cinsinden bir güzelliği var bu galaksinin. Bizim samanyolumuzdakinden çok daha sık olan yıldız dizileri, evrene garip bir şenlik havası veriyor.</p>

  <p class="Standard" dir="ltr" style="margin-left:0;margin-right:0;text-indent:18.859844px">Şimdi, onarımlara girişmek için konabileceğimiz elverişli bir gezegen aramaya koyulacağız.»</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkinos, 12 Haziran 2131.</p>

  <p class="Standard" dir="ltr" style="margin-left:0;margin-right:0;text-indent:18.859844px">«Yıldız saatine baktım biraz önce, şaşkınlıktan ne yapacağımı bilemedim: Ölümle pençeleştiğimiz o meşum uçurumdan bizi çekip çıkaran sıçrayışa gerekli enerjiyi toplayabilmek için tam 8 ay çalışmış dev kaptörlerimiz. Korkunç bir süre bu! Çünkü samanyolunda, on saniye içinde harekete geçebilmekteydik.»</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkinos, 14 Haziran 2131.</p>

  <p class="Standard" dir="ltr" style="margin-left:0;margin-right:0;text-indent:18.859844px">«Gemidekileri uyandırmayı yararlı görmedim, daha bir yığın tehlike var karşımızda. Bir bilinmeyenler çukuru ortasındayız. Optik teleskop iki günden beri elverişli bir iniş noktası arıyor. Altı milyon yıldız fotoğrafı çekti şu ana kadar. Hesap makinası bunları durmadan inceliyor.»</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">16 Haziran 2131.</p>

  <p class="Standard" dir="ltr" style="margin-left:0;margin-right:0;text-indent:18.859844px">«Meteorit alarmı verildi. Ne mutlu ki detektör çok iyi çalışıyor. Tam zamanında bir manevrayla kurtulduk. Gerçekten birinci sınıf bir teknisyen şu Rolling.»</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">18 Haziran 2131.</p>

  <p class="Standard" dir="ltr" style="margin-left:0;margin-right:0;text-indent:18.859844px">«Zafer! Bizim sistemimize benzer uydulu bir sistem bulduk nihayet. Yolculuğun sonunda Dünyamızı andıran bir gezegen bekliyor bizi. Spektroskop, bu gezegenin üzerinde oksijen, azot ve su ihtiva eden bir atmosferin varlığını ispatlıyor.</p>

  <p class="Standard" dir="ltr" style="margin-left:0;margin-right:0;text-indent:18.859844px">Hiç şüphe yok ki bu tür gezegende birtakım varlıklarla karşılaşmak olasılık dışı değil. Ama ne cins varlıklar, KİMLER?.. Bilemiyorum.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gezegene o korkunç uçurumda geçirdiğimiz cehennem günlerinin anısına dayanarak, Hades ismini verdik.»</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">21 Haziran 2131.</p>

  <p class="Standard" dir="ltr" style="margin-left:0;margin-right:0;text-indent:18.859844px">«Hades çevresinde yörüngeye girmiş bulunuyoruz. Ama yüzeydeki detayları seçebilmek için henüz çok uzaktayız. Üstelik tedbirli davranmak gerekiyor...</p>

  <p class="Standard" dir="ltr" style="margin-left:0;margin-right:0;text-indent:18.859844px">Meteorit detektörü ulumaya başladı. Otomatik uçuş sayesinde kurtulduk ani şoktan...</p>

  <p class="Standard" dir="ltr" style="margin-left:0;margin-right:0;text-indent:18.859844px">Meteorit değilmiş karşılaştığımız, hayır; şaşırtıcı bir gülle bu. Şimdi Alkinos’un yanı başında yüzüyor. Lumbuzdan rahatça görüyorum. Tam bir küre şeklinde, dümdüz ve son derece parlak bir madenden yapılmış olsa gerek. Ne lumbuzu var, ne de anteni... Tuhaf; çünkü gülle, yapay bir uydunun normal yörüngesini izlemekte.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ama bu durumda ne işe yarayabilir?</p>

  <p class="Standard" dir="ltr" style="margin-left:0;margin-right:0;text-indent:18.859844px">Yaklaşık iki metre çapında, parlak iri bir topu andırıyor. Eğer bu bir yapay uydu ise, alabildiğine ilkel bir araç diyebiliriz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rolling gülleyi yakından incelemek için uzaya açıldı. Üfleç, burgu ve daha birtakım araçlar aldı yanma: Analiz için bir maden parçası kesmeye çalışacak. Şu anda uzayda, güllenin yanında yüzüyor işte... Ama pek keyifli görünmüyor...</p>

  <p class="Standard" dir="ltr" style="margin-left:0;margin-right:0;text-indent:18.859844px">Rolling gemiye döndü.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bilinen madenlerin hiçbirinden değil bu gülle. Ergitmek ya da en ufak bir parçasını herhangi bir şekilde koparıp kesmek de mümkün değil. Güvenerek söyleyebileceğimiz tek şey, bu güllenin yapay olduğu. Ama sessiz ve zararsız bir hali var. Hiç değilse görünüşte.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu sefer ikimiz gidiyoruz gülleye.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir tek gülleden ibaret değil bu iş, hayır! Tesbih tanesi kadar çok gülle çevreliyor bu gezegeni. Düzgün aralıklarla sıralanıyorlar ve birbirine dikey, iki ayrı kolye oluşturuyorlar. Rolling, rahatça inceleyebilmek amacıyla, bunlardan birini her ne pahasına olursa olsun içeri almamız gerektiğini savundu. Ama kabul etmedim: Durumumuz, düşman kazanmaya elverişli değil... Bu gülleler mutlaka bir işe yarıyor...</p>

  <p class="Standard" dir="ltr" style="margin-left:0;margin-right:0;text-indent:18.859844px">Rolling inatçı bir tip... Gülleleri inceleyebilmek için yeniden uzaya çıkmak iznini nihayet kopardı benden.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu sefer bir mikroskop alıp gitti. Onu güllenin dört bir yanını yoklarken görmek pek komik oluyor. Büyük bir başarı göstererek, sabitleştirdi nihayet mikroskopunu. Şimdi bana büyük işaretler yapıyor...</p>

  <p class="Standard" dir="ltr" style="margin-left:0;margin-right:0;text-indent:18.859844px">Güllelerin, milyarlarca mikroskopik faset gözle kaplı olduğu çıktı meydana. Fazla bir yorumda bulunmayı lüzumsuz görüyorum.</p>

  <p class="Standard" dir="ltr" style="margin-left:0;margin-right:0;text-indent:18.859844px">Alçak yörüngeye geçeceğiz. Ama dış kabuğun durumundan ötürü alabildiğine ihtiyatlı davranmak gerekiyor. Gülleler konusunda endişeliyim üstelik: Eğer bir deteksiyon (arayıp bulma) sistemi söz konusu ise, çoktan farkımıza vardılar demektir! Gerçi şu ana kadar bize bir saldıran olmadı; ve bu da görecel bir güven getiriyor insana. Ama ben gene de topçuları uyandıracağım. Çünkü hiç belli olmaz. ..»</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">22 Haziran 2131.</p>

  <p class="Standard" dir="ltr" style="margin-left:0;margin-right:0;text-indent:18.859844px">«Aşağıdan gelecek bir tepkinin korkusuyla bir gün bekledik. En ufak bir tepki olmadı. Şu anda, Hades atmosferinin en üst tabakalarındaki bulutlar arasından son derece yavaş bir inişe geçmiş bulunuyorum. Kabuğun fazla ısınmaması gerek. Birkaç dakika sonra toprağı görmüş olacağız.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir okyanusun üzerindeyiz şimdi. Masmavi, geniş bir okyanus... Hava enfes,.. Ekvatora doğru düşük hızla yol almaktayız...</p>

  <p class="Standard" dir="ltr" style="margin-left:0;margin-right:0;text-indent:18.859844px">Toprak göründü. Alkinos’un yüksekliği : 5.000 metre.</p>

  <p class="Standard" dir="ltr" style="margin-left:0;margin-right:0;text-indent:18.859844px">Yer bomboş. Sadece kayalar var. Çölleşmiş bir gezegen mi yoksa Hades? Kuzeye doğru çıkıyoruz...</p>

  <p class="Standard" dir="ltr" style="margin-left:0;margin-right:0;text-indent:18.859844px">İki saatten beri dönmekteyiz. Görkemli bir gezegen uzanıyor altımızda: Karlarla örtülü sıradağlar, ovalar, ırmaklar ve göller ardarda sıralanıyor. Ama hayat yok! En basit bir ot bile göremiyorum... Oysa yer yer yağmur yağıyor, bulutlar var... Sıcak ve soğuk ülkeler var... İklimler var, belli. Ama toprakta hiçbir hayat emaresi yok... Şu anda 300 metre alçaktan uçmaktayız. Hız: Saatte 200 kilometre. Hiçbir canlılık izi görünmüyor, hayır. Geniş bir çölden ibaret bu gezegen; ama kolayca cennete dönüşebilir.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu durumda yukarıdaki güllelerin esrarı büsbütün artmış oluyor: Kim yerleştirdi onları oraya? Ve niçin yerleştirdi? Yoksa o gülleler, çoktan yok olmuş eski bir uygarlığın kalıntısı mı?</p>

  <p class="Standard" dir="ltr" style="margin-left:0;margin-right:0;text-indent:18.859844px">Buna karşılık, gezegenin ıssız oluşu bana güven veriyor: Rahatça çalışabileceğiz demektir, karışanımız olmayacak... Konmaya elverişli bir yer arıyoruz şu anda... Bir ırmak yanında ve bir demir madeni damarı yakınlarında, ılıman iklimli bir yer gerekiyor. Detektörler çalışmakta...</p>

  <p class="Standard" dir="ltr" style="margin-left:0;margin-right:0;text-indent:18.859844px">Son derece elverişli bir yer bulduk... Yemyeşil bir ırmak denize dökülüyor. Maden damarları yüzeye vurmuş: Demir ve biraz ilerde, bakır... Ufukta tatlı eğriler çizen dağlar görülüyor. Yerel yıldız saatiyle vakit tam öğle. Konuyoruz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Korktuğum şey oldu evet: Geminin dış kabuğu, konuş sırasında, bir yumurta kabuğu gibi çatlayıp kırıldı... Ama zaten biz buraya kabuğu onarmak için gelmemiş miydik!..</p>

  <p class="Standard" dir="ltr" style="margin-left:0;margin-right:0;text-indent:18.859844px">Şimdi vakit geçirmeden işe koyulmak gerek. Tayfaları uyandırıyorum...»</p>

  <p class="Standard" dir="ltr">&nbsp;</p>

  <p class="Standard" dir="ltr">&nbsp;</p>

  <p class="Standard" dir="ltr">&nbsp;</p>

  <p class="Standard" dir="ltr">&nbsp;</p>

  <p class="Standard" dir="ltr">&nbsp;</p>

  <p class="Standard" dir="ltr">&nbsp;</p>
</body>
</html>
