<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR" xmlns:xml="http://www.w3.org/XML/1998/namespace">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc5" style="page-break-before:always">Üçüncü Bölüm</h2>

  <p class="Standard" dir="ltr">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">SAF oksijen, ıslık çalarak doluyordu Maogan'ın izospasına. Gözlerini araladı kumandan; başının üzerindeki, izospası açabileceğini bildiren yeşil lâmba yanmıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Olup biteni kavramak için kısa bir an yetti Maogan’a. Ciğerleri taze havayla dolarken, anıları da canlandı: Patlama halindeki yıldızı hatırladı önce, sonra da felâketten kaçışlarını... Silkinip gerindikten sonra, dayanılmaz bir meraka kapılıp, izopasmı açtı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sadece küçük mavi veyözlerin aydınlattığı gemide her şey sakin ve tazeydi. Kumandan, pilot kabinine ilerledi hemen. Herşey yerli yerindeydi içerde; ama lumbuzun ürdiloksu üzerindeki ergime kalıntıları, geminin, ancak son saniyede; ötelenme haline geçtiğini açıkça göstermekteydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Hâlâ, izospaslarda mecburi, gümüşten bir üç çatallı asayla süslü kombinezonu taşımakta olan Maogan, dolaba yönelip üniformasını giydi; rütbesini belirten, şeritli kasketi geçirdi başına; ve yavaş adımlarla lumbuza yaklaştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Birkaç saniye tam bir şaşkınlık içinde kaldı kumandan. Lumbuz camının ana maddesini teşkil eden ürdiloks, nitelik değiştirmişti herhalde! Çünkü kumandan, dışarıda hiçbir şey göremiyordu. En basit bir yıldız pırıltısı bir yana, en uzak bir galaksi ışıltısı bile yoktu evet! Jord Maogan, galaksilerarası uzaylarda sık sık yüzeye çıkmıştı gemisiyle. Daima az çok meşum bir havası olurdu bu tür uzayların; ama gene daima, canlı dünyaların varlığını işaret eden birkaç uzak parıltı, uçurumun dibinde, dost deniz fenerleri gibi ışıldardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu defa ise, gözlerini dört açıp dört bir yana dikiyor; ama hiçbir şey göremiyordu kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Lumbuzun belki de evrenin boş bir kesimine baktığım</p>

  <p class="Standard" dir="ltr" style="margin-left:0;margin-right:0;text-indent:18.859844px">hesaba katan Maogan, sırayla öteki lumbuzlara yöneldi. Sonuç aynıydı: Her yer kesin bir karanlığa gömülmüş bulunmaktaydı...</p>

  <p class="Standard" dir="ltr" style="margin-left:0;margin-right:0;text-indent:18.859844px">O zaman kumandan, ürdiloksun, sıcaklık veya başka bir sebepten ötürü saydamlığım yitirmiş olabileceğini düşündü. Merkez kontrol kabinine dönüp, dış televizyon kameralarını çalıştırdı. Ekranın yansıttığı kesin hiçlik karşısında, televizyonun da sıcaklıktan zarar görmüş olabileceğini hesaba kattı Moagan. Ve o tipte bir adama hiç yaraşmayan bir sinirlilik içinde, geminin gözü ya da kulağı yerine geçen tüm cihazları işletmeye koyuldu. Uzay pilotlarına özgü refleksle, yüksek sesle “Check-point”i tekrarlıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Dolaysız gözlem — 0.</p>

  <p class="Standard" dir="ltr" style="margin-left:0;margin-right:0;text-indent:18.859844px">Televizyon — 0.</p>

  <p class="Standard" dir="ltr" style="margin-left:0;margin-right:0;text-indent:18.859844px">Radyoteleskop... (Tereddüt etti bir an.) Cevap : 0.</p>

  <p class="Standard" dir="ltr" style="margin-left:0;margin-right:0;text-indent:18.859844px">işaret parmağıyla geri itti kasketini.</p>

  <p class="Standard" dir="ltr" style="margin-left:0;margin-right:0;text-indent:18.859844px">Tümboyutlu (omnidimansiyonel) hiperradar... Cevap : 0.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <ul style="margin-top:0;margin-bottom:0;list-style-type:disc;clear:left">
    <li>
      <p class="Standard" dir="ltr" style="margin-left:0;margin-right:0;text-indent:18.859844px">—&nbsp;Olamaz bu!., diye homurdandı kendi kendine. Bütün cihazlar isyana mı kalktı yani!</p>

      <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>
    </li>
  </ul>

  <p class="Standard" dir="ltr" style="margin-left:0;margin-right:0;text-indent:18.859844px">Araştırmaya devam etti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Magnetometre... Cevap : 0.</p>

  <p class="Standard" dir="ltr" style="margin-left:0;margin-right:0;text-indent:18.859844px">Dış termometre : Mutlak 0.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Küfrü bastı kumandan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Allah belâsını versin bu sıfırın!</p>

  <p class="Standard" dir="ltr" style="margin-left:0;margin-right:0;text-indent:18.859844px">Ve yıllardan beri ilk defa olarak bir sigara yaktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sonra kararlı adımlarla çıkış kısmına yöneldi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Uzayda dolaşma gömlekleri, çıkış kapısının yanında, gene ufak bir mavi ampulle aydınlatılan bir dolaptaydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Mutlak bir sessizlik içinde gömleği giyindi Maogan; birey-iten füzelerin çalışmasını kontrol ettikten sonra, kendisini gemiye bağlayan göbek bağını gözden geçirdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Nihayet çıkış kapısına geçip (sıcaklıktan etkilenmemiş görünüyordu bu bölme), boşluğa atıldı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan birinci sınıf bir kozmonottu. O güne kadar geçtiği bütün testler; zekâ uyanıklığının, kavrayış çabukluğunun, soğukkanlılığının ve gözleme gücünün asla yanılmadığını göstermekteydi. Ama uzaya bu seferki dalışında, haykırmamak için kendini güç tuttu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Öylesine şiddetli bir hiçlik... bir yokluk duygusu kaplamıştı ki içini, birkaç dakika sonra boğucu bir paniğe düştü ve kordona asılıp döndü gemiye.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gömleği atıp üniformasını giydi yeniden ve Merkez &nbsp;Kontrol kabinine döndü. Hareket anında, sarsımlı bir yolağın (mahrekin) içine fırlatılmış olan Alkinos... sonsuzlukta kaybolmuş bulunuyordu!.. Uzay, belki de zaman içinde kaymıştı gemi...</p>

  <p class="Standard" dir="ltr" style="margin-left:0;margin-right:0;text-indent:18.859844px">Koridorda ayak sesleri işitildi. Uçuş şefi Rolling, usule uygun olarak, gemi kumandanından yarım saat sonra uyanmış, gelmekteydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kabine girdiğinde, izospaslardan yeni çıkanların alışılmış sersemliği içindeydi ikinci kaptan; ama Maogan’ı görür görmez, geniş bir gülümseyiş dalgalandı yüzünde:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Günaydın kumandan... dedi. Sanırım kazandık partiyi. Ama epeyce canımız yandı diyebiliriz!</p>

  <p class="Standard" dir="ltr" style="margin-left:0;margin-right:0;text-indent:18.859844px">— Gülümseyerek cevap verdi Maogan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Pek umuda kapılmayın azizim Rolling, canımız asıl bundan sonra yanacak. Hatta... şimdiden ölmüş sayılırız.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Kaptanla yardımcısı iki saatten beri çalışmaktaydılar. Elektronik beyin, bütün verileri durmadan yutuyor ve hep aynı cevabı çıkarıyordu karşılarına:</p>

  <p class="Standard" dir="ltr" style="margin-left:0;margin-right:0;text-indent:18.859844px">«Hesap yapma olanağı yoktur. Hareket anındaki koordinatların verilmesi rica olunur...»</p>

  <p class="Standard" dir="ltr" style="margin-left:0;margin-right:0;text-indent:18.859844px">Kesin bir teklifte bulunabilme durumuna gelmeden önce, madencileri ve hatta tayfaları uyandırmamaya karar vermişlerdi. Ama bir çıkış yolu bulabilmek için, problemin gerçek verilerini ortaya koymak gerekiyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Hava tertibatını onanmıştı Maogan; ve ikisi de gömlekle çalışıyorlardı. Optik teleskopun dev 'aynasının montajını tamamlamış olan Rolling, kumandana döndü:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bu son şansımızdır Jord... dedi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kumandan, bir manivelânın yardımıyla, gözleme kubbesini yavaş yavaş açtı. Geminin dış tesisleri söz konusu olduğu anda, son derece temkinli davranmak gerekiyordu. Çünkü hareket sırasında epeyce zorlanmışa benziyordu bu kısım. Isının, çeşitli ışınımların ve E etkeninin etkisi altında, dış kabuk kırılabilir hale gelmiş gibiydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kubbe açıldı... dedi Maogan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Teleskop motorunun mırıltısı duyuldu ardından. Dolaysız bir gözleme girişmemişti Rolling; üstün duyarlıklı bir şerit üzerine kayıt yapıyordu sadece ve Maogan, uzayın bütün kesimlerini eksiksiz yoklayabilmek amacıyla, gemiyi kendi ekseni üzerinde durmadan döndürmekteydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">İşlemini bitiren Rolling, şeritleri çekip analizöre aktardı. Sonuca baktığında, bir çığlık atmaktan kendini alamadı :</p>

  <p class="Standard" dir="ltr" style="margin-left:0;margin-right:0;text-indent:18.859844px">— Işıklılık oranı sıfır değil kumandan! Hesap makinesine aktarabileceğimiz veriler ele geçirdik.</p>

  <p class="Standard" dir="ltr" style="margin-left:0;margin-right:0;text-indent:18.859844px">Cihazın çalıştığını gösteren lambalar göz kırpmaktaydı ve iki adam, kendilerine ölüm kalım hükmünü getirecek olan kenarları delikli kartı bütün soğukkanlılıklarına rağmen boğuntu içinde bekliyorlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gerçekten de, umut ya da ölüm şimdi ellerine geçecek olan şu birkaç işaretteydi ve hızıyla ünlü cihaz, bu sefer, iyice yavaş çalışıyor gibi geliyordu onlara.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kart makinadan nihayet çıktığında, Maogan’la Rolling bir an bakıştılar. İkisi de uzanıp almakta tereddüt ediyorlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan aldı kartı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rolling boğulur gibi sordu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ne diyor kumandan?</p>

  <p class="Standard" dir="ltr" style="margin-left:0;margin-right:0;text-indent:18.859844px">Garip bir sesle cevap verdi Maogan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Galaksi yığınları arasında yer alan bir uzayda yüzdüğümüzü söylüyor... Sadece şeytanın enerjisi bizleri bu kadar uzağa fırlatıp atmış olabilir dostum...</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir an sustuktan sonra ekledi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Zamansal akı bile burada tedirgin, azalmış görünüyor.</p>

  <p class="Standard" dir="ltr" style="margin-left:0;margin-right:0;text-indent:18.859844px">Yeniden sessizlik oldu.</p>

  <p class="Standard" dir="ltr" style="margin-left:0;margin-right:0;text-indent:18.859844px">— En yakın galaksi yığını...</p>

  <p class="Standard" dir="ltr" style="margin-left:0;margin-right:0;text-indent:18.859844px">Susup Rolling’e baktı bir an yeniden; yeşil gözleri donmuş, buz tutmuş gibiydi şimdi. Korkunç cümleyi titreyen bir sesle tamamladı sonunda:</p>

  <p class="Standard" dir="ltr" style="margin-left:0;margin-right:0;text-indent:18.859844px">— En yakın galaksi yığını... tam 50 milyon parsek uzağımızda bulunuyor (1 parsek: yaklaşık olarak 30.000 milyar kilometre değerinde bir galaksilerarası mesafe ölçüsü). Ve bu galaksi de, bizden, saniyede 10.000 kilometre hızla uzaklaşmakta!</p>

  <p class="Standard" dir="ltr" style="margin-left:0;margin-right:0;text-indent:18.859844px">Bembeyaz olmuştu Rolling:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Tasarlamak bile güç! dedi. Evrenin sürekli bir yayılıp genişleme halinde olduğunu hepimiz biliyoruz. Ama ancak evrenin merkez bölgesinden en uzakta bulunan galaksiler bu hızla kaçabilir. Yani... evrenin ucundayız dersek, yanılmış sayılmayız.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Biliyorum... dedi Maogan. însan beyninin bu türden uzay ve mesafeleri kavraması olanaksız adeta...</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir yandan da çakmağıyla oynuyordu Maogan. Aslında çok az sigara içerdi, ama kendisine dedesinden miras kalan bu çakmağı seviyordu. 20. yüzyılın ortalarında Paris’teki ünlü bir mücevheratçıdan alınmış Dunhill marka zarif bir çakmaktı bu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kumandan, çakmağı üç kere yakıp söndürdükten sonra cebine yerleştirdi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Dünyanın ucuna gelip dayandık, evet, Rolling. Ve çok eski zamanlarda Saint-Malo’da kral korsanlığı yapan bir dedemin söylediği gibi: «Rüzgâr yelkene yüklenince, ya bir olup yüklenmek ya da yelkenleri yıkıp maceraya koşmak gerekir.»</p>

  <p class="Standard" dir="ltr" style="margin-left:0;margin-right:0;text-indent:18.859844px">Dostça sırtını sıvazladı Rollingin:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Haydi boş verin dostum... dedi. Sıkmayın canınızı. Bizi buraya sokan şeytan, elbet çıkarmasını da bilecektir.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rolling, Maogan’a baktı ve hüzünlü bir sesle:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Eğer mesele şeytanla ilgili olsaydı umursamazdım, kumandan... dedi. Ama bu, bir uzay fiziği meselesi... Bulunduğumuz kesimde zamansal akı tedirgin. Handiyse yok denecek kadar yavaşlamış durumda...</p>

  <p class="Standard" dir="ltr" style="margin-left:0;margin-right:0;text-indent:18.859844px">Eliyle alnını oğuşturarak devam etti:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Gayet iyi bildiğiniz gibi, Alkinos, ancak zamansal akı üzerinde bir baraj kurmak suretiyle enstantane ötelenme haline geçebiliyor... Biraz önce yelkenliden söz ediyordunuz. Şu anda biz, hiç rüzgârı kalmamış bir yelkenli durumundayız kumandan. Üstelik rüzgârın çıkacağı da yok!..</p>

  <p class="Standard" dir="ltr" style="margin-left:0;margin-right:0;text-indent:18.859844px">Dişlerini sıktı Jord Maogan, gözleri parıldıyordu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Dedemi örnek verirken benim de söylemek istediğim buydu, Rolling. Rüzgâr zayıfladığında, bütün yelkenleri açmak gerekir.</p>

  <p class="Standard" dir="ltr" style="margin-left:0;margin-right:0;text-indent:18.859844px">Aptalca bir edayla tekrarladı Rolling:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bütün yelkenleri mi?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bütün yelkenleri, evet... Bizim yelkenlerimiz, zamansal akı üzerinde tepki yapan kaptörlerimizdir. Yani bu durumda kaptörlerimizi, dev kaptörler haline getireceğiz. Gemide bu işi başarmaya yeterli materyel var.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rolling’i omuzlarından tutup sarstı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Haydi dostum... dedi. Şimdi gidip uzmanları uyandırın. Çalışmasını bilen insanlar var elimizin altında. Onların da yardımıyla on güne varmaz, bir mancana direği büyüklüğünde kaptörler yapmış oluruz...</p>

  <p class="Standard" dir="ltr" style="margin-left:0;margin-right:0;text-indent:18.859844px">Kumandana garip bir şekilde baktı Rolling: Onu hafiften oynatmış sanıyordu herhalde. Maogan’ın gözleri alev saçıyordu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ne bekliyorsunuz! dedi. Yanılmıyorsam bir emir verdim size...</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu ses tonu, uçuş şefini kendine getirmişti. Derhal selam duruşuna geçerek:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Emredersiniz, kumandanım... dedi.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Uç günden beri tam bir sessizlik içinde çalışıyordu uzmanlar. Onlar için en zoru, Alkinos’tan uzaya çıkmak olmuştu. Dünya çevresinde böyle bir çıkış, büyük bir zevkti: Güneş ışığıyla yıkanan yer yuvarlağının hayat dolu varlığıyla beraber olunuyordu...</p>

  <p class="Standard" dir="ltr" style="margin-left:0;margin-right:0;text-indent:18.859844px">Güneşten uzakta, samanyolunda uzaya çıkışın da kendine göre bir büyüsü vardı: Milyonlarca yıldızın saçtığı ışık demetleri garip bir güven verirdi insana; dört bir yandan doğru hayat, binbır parıltıyla işaret ederdi sanki... Burada ise sadece gece vardı; buzlu, karanlık ve umutsuz bir uçurum gibi gece... Ve uzay gömleklerini giyinip de Maogan'ın ardından bu karanlık uzay çölüne ilk daldıklarında, en umursamaz olanları bile müthiş bir sıkıntı basmıştı. Ne mutlu ki çabucak monte edilen projektörler, hiçlik duygusunu ortadan kaldırdı. Ve ışık demetleri içinde yüzen gemi, birkaç saat geçmeden büyük bir şantiye görünümüne bürünmüş oldu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Zamanın önemi yoktu şimdilik. Maogan, çok yüzlü bir aynanın yöneltimini kontrol etmekteyken, geminin dış kabuğunda iri bir iletken kablo için delik açmakta olan Guevenec seslendi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bakar mısınız, kumandan?</p>

  <p class="Standard" dir="ltr" style="margin-left:0;margin-right:0;text-indent:18.859844px">Arkadaşlarını telaşa vermemek amacıyla, kabuktaki çatlağı küçük bir el işaretiyle göstermekle yetinmişti adam. Elindeki mikrofona eğilip mırıldandı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bütün kabukta maden bu halde işte!</p>

  <p class="Standard" dir="ltr" style="margin-left:0;margin-right:0;text-indent:18.859844px">Sonra bir eşantiyon uzattı Maogan’a:</p>

  <p class="Standard" dir="ltr" style="margin-left:0;margin-right:0;text-indent:18.859844px">— işinize yarayabilir...</p>

  <p class="Standard" dir="ltr" style="margin-left:0;margin-right:0;text-indent:18.859844px">Eşantiyonu hiçbir şey söylemeksizin aldı kumandan; ve sırtındaki iticileri harekete geçirerek geminin girişine yöneldi.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan, kabuğu meydana getiren madenin analizini tamamlamıştı: Patlama halindeki nova’nm saçtığı parçacıkların temasıyla, madenin öz yapısı derin bir değişikliğe uğramış görünmekteydi. Sıcaklık ufak bir rol oynamıştı bu işte; ama durum, alabildiğine ciddiydi: Kabuk, cam gibi kolayca kırılabilir hale gelmişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">İç telefonun düğmesine bastı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Rolling, buraya gelir misiniz?</p>

  <p class="Standard" dir="ltr" style="margin-left:0;margin-right:0;text-indent:18.859844px">Birkaç dakika sonra uçuş şefi, avucunda bir toz yığını haline gelmiş olan eşantiyonu seyretmekteydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Sonumuz geldi demektir... diyerek içini çekti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sert ve kararlı bir sesle cevap verdi Maogan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hayır. Enstantane ötelenmeye geçişte gemi zorlanmadığı için kabuk bakımından bir korkumuz olamaz. Ama herhangi bir galaksiye ulaşmak mutluluğuna erdiğimiz andan itibaren tehlike büyüyecektir. Meselâ orta boy bir meteoritle çarpışma, geminin bir ceviz gibi çatlayıp parçalanmasına yeter. Detektörlerin (bulucu cihazlar) sayısını iki katma çıkaracaksınız, Rolling. Ve bu işi tek başınıza yapın lütfen: Bu yeni aksaklığı ötekilerin de öğrenmesine şimdilik lüzum yok.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Detektörlerin sayısını arttırmak kolay, kumandan; ama bu kabukla hiçbir yere konamayız artık. Herhangi bir atmosfere ilk giriş denemesinde gemi tuz buz olacaktır.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Usturuplu, yavaş bir girişle pekâlâ başarabiliriz, Rolling.</p>

  <p class="Standard" dir="ltr" style="margin-left:0;margin-right:0;text-indent:18.859844px">Usturayla traş edilmiş kafasını umutsuzca salladı ikinci kaptan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Matematik açıdan olanaksız... dedi. Çünkü fizik yasaları...</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan elini uçuş şefinin omuzuna koymuştu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Gerçekten eşsiz bir teknisyensiniz, Rolling. Ve sizin geniş bilgileriniz olmasaydı, gemi bugün çoktan kayıptı. Ama gözleriniz hep teknikle kamaşıyor ve başka hiçbir şey göremez oluyorsunuz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gülümseyen gözlerini yardımcısının gözlerine dikmişti:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Eğer. Kristof Kolomb, olasılıklar hesabını bilseydi, Amerika’ya doğru yola çıkması olanakdışı hale girerdi...</p>

  <p class="Standard" dir="ltr" style="margin-left:0;margin-right:0;text-indent:18.859844px">Gülerek ekledi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Tabi biz de şu rezil durumda kalmazdık hiçbir zaman!</p>

  <p class="Standard" dir="ltr" style="margin-left:0;margin-right:0;text-indent:18.859844px">Rolling’in kemikli zayıf yüzü daima gergindi. Kaderci bir jestle konuştu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ben hayale kapılmıyorum, kumandan: Nasıl olsa ebediyen kaybolmuş durumdayız.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir yaprak uzatmıştı Maogan’a.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Basit bir hesap yaptım... diye devam etti. Günün birinde Dünyaya dönme şansımız, yirmi dört milyon sekiz yüz otuz iki binde bir...</p>

  <p class="Standard" dir="ltr" style="margin-left:0;margin-right:0;text-indent:18.859844px">Omuz silkti Maogan, duvara ilerleyip bir ufak dolap açtı ve elinde bir şişeyle döndü:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bakın, Rolling... dedi. Eminim, siz de çoğu insanlar gibi, viski nedir katiyen bilmiyorsunuz...</p>

  <p class="Standard" dir="ltr" style="margin-left:0;margin-right:0;text-indent:18.859844px">İki bardak almış, yavaş yavaş içki koyuyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">— İyi bir fıçı elde edebilmek için tam on yıl beklemek gerekir.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bardağını kaldırıp büyük bir zevkle baktı amber rengi içkiye:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hiçbir analizin tam bileşimine varamadığı pek ince bir karışımdır bu... Ve alabildiğine eski meşe fıçılarda kendi kendine oluşması gerekir. Viskinin iyisi işte bundan ötürü kolay kolay bulunmaz, dostum...</p>

  <p class="Standard" dir="ltr" style="margin-left:0;margin-right:0;text-indent:18.859844px">Bardağın birini yardımcısına uzatarak tamamladı sözünü:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Şampanya, Bordo şarabı ve bazı peynirler gibi tıpkı... Sözün kısası, Rolling, hayatı ben de severim; ve sizin o eşsiz tekniğiniz bana eli yüzü düzgün bir viski inıal edebildiği anda emekliye şevkimi talep edeceğim.</p>

  <p class="Standard" dir="ltr" style="margin-left:0;margin-right:0;text-indent:18.859844px">İstemeden almıştı Rolling kadehi eline. İçki sevmiyordu. Bu üstün bir matematik zekâya sahip ve ölmüş diller delisi adamın ne sevdiğini hiç kimse bilmiyordu aslında...</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan, onu tokuşturmaya zorladı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Başarımıza içiyoruz, Rolling. Dünya’ya dönüşümüz şerefine...</p>
</body>
</html>
