<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc3" style="page-break-before:always">Birinci Bölüm</h2>

  <p class="Standard" dir="ltr">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">UÇUŞ şefi Rolling, güneşi gösterdi Jord Maogan’a:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Patlama halinde... dedi. Bir güneş denemez artık buna. Bir nova'dır bu! (nova: durmadan patlayan süper yıldız).</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan, gözünü küçük teleskoba adeta yapıştırmış, mavi yıldızın taçındaki gelişmeyi dikkatle gözlemekteydi.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Patlama halinde olduğundan emin misiniz Rolling? Bir optik yanılmaya düşmüş olmayalım sakın? diye konuştu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rolling bir dizi fotoğraf uzattı Maogan’a:</p>

  <p class="Standard" dir="ltr" style="margin-left:0;margin-right:0;text-indent:18.859844px">— İnceleyin, kumandan ...dedi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan fotoğraf şeridini hızla gözden geçirdi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Haklısınız Rolling: Patlama halinde, evet!..</p>

  <p class="Standard" dir="ltr" style="margin-left:0;margin-right:0;text-indent:18.859844px">En ufak bir sinirliliğe kapılmadan oturmuştu kumandan. Sordu :</p>

  <p class="Standard" dir="ltr" style="margin-left:0;margin-right:0;text-indent:18.859844px">— Olayın başlangıç saati?</p>

  <p class="Standard" dir="ltr" style="margin-left:0;margin-right:0;text-indent:18.859844px">Sesi soğuk ve vakurdu. Karşısında duran Rolling de aynı cinsten bir adamdı. Sıkı bir elemeden geçtikten sonra seçilmiş iki sağlam kişi... Uzay için gerekli olan da buydu zaten.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bu gece 6.40...</p>

  <p class="Standard" dir="ltr" style="margin-left:0;margin-right:0;text-indent:18.859844px">— Verileri hesap makinasına aktardınız mı?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Evet, kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Karşısındaki, Alkinos’un göğe bir çelik gülle kaldıran dev bir kartal şeklindeki amblemi bulunan küçük madeni masadan bir fiş aldı Rolling:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hesap makinası, iki varsayımı çürütmüş bulunuyor: Karşımızdaki ne bir değişken yıldız, ne de bir sıçrayan yıldız. Bir nova, hatta bir süpernova karşısında bulunmaktayız.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Gazların boşalma hızı?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Saniyede 1.000 kilometre. Yıldızın görünüm açısı şu anda iki katma çıkmış bulunuyor ve teorik olarak, ilk fışkırmaların tam yirmi yedi saat otuz iki dakika sonra bize ulaşması gerekir.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rolling fişi bıraktı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Pek doğal olarak ki o anda biz çoktan buhar haline gelmiş oluruz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Jord Maogan’ın gözlerinin içine bakarak sakin bir sesle devam etti:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Şu ana kadar patlamanın ısıl etkileri nispeten zayıf kaldı: 10.000 metre yükseklikte 200 derece dolayındaydı yani. Ama şu anki hesaplarım, saatte 150 derecelik bir yükselme veriyor.</p>

  <p class="Standard" dir="ltr" style="margin-left:0;margin-right:0;text-indent:18.859844px">Fişi almıştı yeniden eline:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ekstrapolasyon eğrisi, bu yükselmenin bir saat sonra 800 dereceye ulaşacağım gösteriyor.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir an sustuktan sonra ekledi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— İki saat sonra da 1.200 dereceye...</p>

  <p class="Standard" dir="ltr" style="margin-left:0;margin-right:0;text-indent:18.859844px">Jord Maogan başını kaldırıp yıldız saatine bakmıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hiç şüphe yok ki bunlar teorik rakamlar... diye devam etti. Rolling. Bizden önce hiç kimse, bir yıldızın patlama haline geçişini bu kadar yakından izlemiş değil.</p>

  <p class="Standard" dir="ltr" style="margin-left:0;margin-right:0;text-indent:18.859844px">Cevap vermedi Maogan. Hızlı bir zihinsel hesaba girişmişti :</p>

  <p class="Standard" dir="ltr" style="margin-left:0;margin-right:0;text-indent:18.859844px">— Yani... diye başladı... saat 11.30’da atmosferin üst tabakalarında ısı 2.700 dereceyi bulmuş olacak.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Teorik olarak evet.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Peki ya uzay boşluğunda?</p>

  <p class="Standard" dir="ltr" style="margin-left:0;margin-right:0;text-indent:18.859844px">«Bilmem» anlamına bir jestte bulundu Rolling.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Öyle ya... dedi Maogan. Nasıl bilebiliriz...</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkinos’un dış kabuğu, petek yuvaları teşkil edecek şekilde işlenmiş striferildendi; ve bu, olağanüstü bir direnç ve hafiflik sağlıyordu gemiye. Bütün tekne, her birinin içi storyum oksidi ile dolu milyarlarca petek gözünden meydana gelmişti .Teorik olarak da bu madde, uzay gemisine, 3.200 dereceye kadar bir dokunulmazlık sağlamaktaydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan bir an düşündü:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Tekne dayanır... dedi.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ama iç soğutma sistemi dayanamaz... diye atıldı Rolling.</p>

  <p class="Standard" dir="ltr" style="margin-left:0;margin-right:0;text-indent:18.859844px">Soğuk bir şekilde kesti Maogan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Biliyorum. Saat tam 11.30’da salınım hızına ulaşmamız ve uzayzamansal yoğunlaşmaya geçmiş olmamız lazım.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rolling şüpheci bir edayla başını salladı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bir güneş sisteminin sınırları içinde uzayzamansal yoğunlaşma haline geçmeyi henüz hiç kimse denemiş değil, kumandan. Stol’ler bile cesaret edemiyordu buna.</p>

  <p class="Standard" dir="ltr" style="margin-left:0;margin-right:0;text-indent:18.859844px">işaret parmağıyla kasketini geri itti Maogan :</p>

  <p class="Standard" dir="ltr" style="margin-left:0;margin-right:0;text-indent:18.859844px">— Seçim hakkımız yok, Rolling... dedi. Herkesin gemiye binmesini sağlayın lütfen. Ben kalkışla uğraşacağım.</p>

  <p class="Standard" dir="ltr" style="margin-left:0;margin-right:0;text-indent:18.859844px">Yeniden başını kaldırıp yıldız saatine baktı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Rolling...</p>

  <p class="Standard" dir="ltr" style="margin-left:0;margin-right:0;text-indent:18.859844px">— Evet kumandan?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Dış kapılar tam 43 dakika sonra kesinlikle kapatılmış olacak. Ve gecikenlere katiyen merhamet etmeyeceksiniz. (Hemen ekledi) Radyo ile derhal bildirin bunu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir an sustu, düşündü, sonra da :</p>

  <p class="Standard" dir="ltr" style="margin-left:0;margin-right:0;text-indent:18.859844px">— Tabi radyoyu çalıştırabilirseniz... dedi.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Stuff Logan, maden ocağının dibinde, bedeni çıplak olarak çalışmaktaydı. İnanılmaz bir tipti Stuff. 115 kiloydu ve sadece kastan ibaretti. Madenciler ekibi içinde tek gönüllü oydu. Gergedan yapılı olduğundan sürekli idmana ihtiyaç duyuyordu... Ve onun türünden kimselere dünyada yer yoktu artık: Stuff’ın özel deyimiyle, dünyaya yumurta kafalılar hâkimdi. Ama bâkir gezegenleri işlemek için, geniş beyinlerden çok kol gücüne ihtiyaç vardı henüz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Pnömatik çekiçle çalışıyordu Stuff; geniş striferil yaprakları koparıyordu her seferinde. Bütün gücüyle işine vermişti kendini; ve terli vücuduna yapışan kırmızı, tozlar, ona bir yarı tanrı görünüşü kazandırıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Küfenin dolmuş olduğunu görünce durdu ancak; oksijen vericiye gidip dolu birkaç nefes çekti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sonra iç telefona ilerledi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ne halt karıştırıyorsunuz gene yukarda, tembeller alayı ?</p>

  <p class="Standard" dir="ltr" style="margin-left:0;margin-right:0;text-indent:18.859844px">Sessizlik cevap verdi kendisine. Birden şaşkınlığa kapılan dev yapılı adam, çeşitli düğmelere bastı ard arda ve bütün manivelaları işletti. Tanık - lâmbanın kırmızı ışığı, düzenli bir şekilde durmadan göz kırparak, sistemin çalışmakta olduğunu ispatlıyordu; ama yukarıdaki kontrol karakolu boştu, anlaşılan.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bu hergeleler gene devrime giriştiler herhalde... diye homurdandı Stuff. Güçsüzler çetesi!.. Bu arada beni de aşağıda bıraktılar. Ama ben gösteririm onlara.</p>

  <p class="Standard" dir="ltr" style="margin-left:0;margin-right:0;text-indent:18.859844px">Mekanik bir hareketle alnındaki terleri sildi. Ona bile ağır gelen olağanüstü bir sıcaklık vardı içeride ve havanın kalitesi de gittikçe kötüleşiyordu. Yeniden oksijen vericiye gidip birkaç nefes daha çekmek zorunda kaldı ve bastı küfürü :</p>

  <p class="Standard" dir="ltr" style="margin-left:0;margin-right:0;text-indent:18.859844px">— Kepaze gezegen!</p>

  <p class="Standard" dir="ltr" style="margin-left:0;margin-right:0;text-indent:18.859844px">Ayağı taşlara takılarak, maden ocağı dehlizinin ucuna yerleştirilmiş olan pnömatik çıkarma aygıtına yürüdü. Ne mutlu ki, son derece basit bir özerk sistemdi bu: Kuyunun ağzına çıkan diklemesine iki ray ve bu raylara tutturulmuş bir koltuk. Altına iliştirilmiş küçük bir reaktör sayesinde, koltuk yukarı itilmekteydi. İlkel ama etkin bir sistemdi bu... Reaktörün sapını yakalayıp sonuna kadar çekti Stuff.</p>

  <p class="Standard" dir="ltr" style="margin-left:0;margin-right:0;text-indent:18.859844px">înce madeni yapısı Stuff’ın ağırlığı altında bükülen koltuk hızla yükseldi; ama Stuff, tepeden tırnağa öfke, koltuğun bükülmesini umursamamış ve gözlerini, kuyunun yeşil bir ışıltı halindeki ağzına dikmişti... Reaktörün uğultusu fırtınanın gürültüsünü bastırmaktaydı. Ve Stuff, dışarı çıktığında, rüzgârın korkunç bir şamarıyla koltuğundan koparılıp toprağa çivilenmiş buldu kendini. Gerçeği hemen kavramıştı: Arkadaşları onu terk etmemiş; baş döndürücü bir şiddetle esen bora tarafından dört bir yana savrulmuş olsalar gerekti... Ardı arkası gelmeyen şimşekler çakıyordu ve her çakışta ıslak zeminden dumanların tüttüğü görülmekteydi. Rüzgârın ulumasına eklenen şimşek çatırtıları ise, bir kıyamet günü gürültüsü yaratmaktaydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ocağın ağzındaki sığınak-kulübeyi beton kaidesinden söküp almıştı rüzgâr; ve şimdi öyle şiddetli esiyordu ki, ayakta durmak olanak dışıydı... Stuff, kırmızı plorlardan kopmuş yapışkan yapraklar arasında sürünerek, boranın şiddetinden korunabileceği büyük bir kayanın arkasına sığındı ve kendini toparlamaya çalıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kayanın arkasına sığınır sığınmaz, madenci, yeni bir unsurun farkına varmıştı: Isı... Savruntular zaman zaman kavurur gibi oluyordu onu ve soluk alamıyordu. Bu şartlar içinde Alkinos’a. ulaşması tamamen olanak dışıydı. Altı kilometre ötede bulunuyordu gemi. Tabi eğer şimdiye kadar havalanmamış... veya parçalanmamışsa!</p>

  <p class="Standard" dir="ltr" style="margin-left:0;margin-right:0;text-indent:18.859844px">Stuff, işte o anda gördü modülü. Rüzgârın oradan oraya sürüklediği küçük araç, kendi ekseni üzerinde dönüp durmaktaydı. Ve bu arada, Stuff’ı koruyan kayanın hemen yakınlarına gelmişti... Birden dikildi madenci. En uygun anı bekleyip, olanca gücüyle atıldı ve küçük aracı, korunaklandığı yere kaydırmayı başardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Hasar görmemişti modül; içindeki ufak radyo alıcısı da çalışmaktaydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sürekli parazit cızırtıları arasından, Jord Maogan'ın sesini gene de kapabildi Stuff. Kumandan, bıkıp usanmaksızın aynı mesajı tekrarlıyordu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Alkinos tam 39 dakika sonra havalanmış olacaktır. Alkinos'a ulaşmak için tam 39 dakikanız kaldı!..</p>

  <p class="Standard" dir="ltr" style="margin-left:0;margin-right:0;text-indent:18.859844px">Bu bildiri, Stuff’ı hem elektriklendirmiş hem de dehşete sürüklemişti...</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkinos’un havalanması; fırtınanın, sakinleşmek bir yana gittikçe biraz daha şiddetleneceğini göstermekteydi. Ama mesaj, Maogan’ın Stuff’ı beklediğine de işaretti ayrıca... Her ne pahasına olursa olsun gemiye ulaşmak ve paçayı kurtarmak lazımdı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kayanın hemen yanına üstüste iki yıldırım düşmüştü. Buzlu bir hava akımı oldu önce; bunu kavurucu bir rüzgâr izledi. Sonra da azgın okyanustan savrulan serpintiler yağmaya başladı. Asitli su, derisini yakıyordu Stuff’ın; ve adam, bu yanıklardan kurtulabilmek için, ellerini yüzünü yapışkan plorların öz suyuna buladı. Sonra da dikkatle gözden geçirdi modülü. Çalışabilecek durumdaydı küçük araç, motoru işlemekteydi. Ama hafif olduğundan, rüzgâra dayanamayacağı da apaçıktı; kayanın korunağından çıkar çıkmaz havalanacağı muhakkaktı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Verdiği fizik çabanın hiç farkında olmadan, bir moden çubuğu aldı Stuff ve sadece şasi ile motoru bırakmak şartıyla, bütün karosriyi parçalayıp sökmeye koyuldu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Düzenli “hıh”lar çıkararak müthiş bir uyumla çalışmaktaydı. Bu iş bitince, 150 kiloluk bir kaya parçasını yuvarladı ve bir manivelânın da yardımıyla, şasinin çubukları üzerine yerleştirdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Lâgar görünüşüne rağmen, dakik ve kesin şekilde çalışmaktaydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Alkinos tam 22 dakika sonra havalanmış olacaktır. Alkinos’a ulaşmak için tam 22 dakikanız kaldı... diyordu Maogan'ın sesi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Motoru işletti Stuff, sonra da izleyeceği yolu inceledi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Olanaksızdı geçmesi. Yapışkan plor yapraklan, toprağı bir patinaj alanı haline sokmuştu. Kulübenin kalıntılarına kadar süründü homurdanarak, cevher römorklarını bağlamaya yarayan çelik zincirleri alıp döndü ve modülün tekerleklerini bu zincirlerle sarmaya başladı. Bu iş de bittiğinde modül, taş devri insanlarından biri tarafından yapılmış bir traktörü andırmaktaydı. Madenci kayışını çözdü Stuff, şasiye sıkı sıkıya bağladı kendini; sonra da direksiyonu sımsıkı yakalayıp delice esen rüzgârın ortasına atıldı.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkinos’un kumanda kabininde sakin bir sessizlik hâkimdi. Sürekli şekilde 280 ölçülük bir seri kaydeden üç yüz komütatör (çevirgeç) ve kontrol kadranı karşısında Jord Maogan, geriye doğru sayma işlemini tamamlamak üzereydi. İç soğutma sistemi ağır ağır çalışmaktaydı ve insanlar, izospaslara girmiş bulunuyorlardı. Ana çıkış kapısı kapanmıştı. Alkinos havalanmaya hazırdı aslında, ama kader anına 7 dakika vardı henüz ve Stuff Logan gelmediği için, Maogan havalanmıyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rolling’in kendisine aktardığı sıcaklık eğrisine çabucak bir göz attı: Tahminlerine tamamıyla uygundu eğri. Buna karşılık, ışınım kuşaklarının şiddetinde öngörülenden çok daha büyük bir artma vardı ve uzay boşluğunda yepyeni bir etken, E etkeni meydana çıkmıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">İç telefon düğmesine dokundu Maogan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Rolling, nedir bu E etkeni?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ben de bilmiyorum kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hesap makinasıyla elektronik beyine verileri aktardınız mı?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Aktardım kumandan; ama beyinde, cevap vermeye yetecek yan bilgi yok. Öyle sanıyorum ki bu E etkeni, sonuçlarını önceden görmemiş olanaksız olan yeni bir ışınım...</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hızlı mı gelişiyor?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Evet kumandan, sıcaklıktan üç kere daha hızlı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir an tereddüt etti Rolling, sonra sordu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bir telkinde bulunabilir miyim kumandan?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Sizi dinliyorum.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hemen düğmeye basıp havalanmamız gerekir kumandan, en doğrusu budur.</p>

  <p class="Standard" dir="ltr" style="margin-left:0;margin-right:0;text-indent:18.859844px">Yıldız saatine baktı Maogan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Daha 4 dakika var Rolling... dedi. Ve Stuff gemide değil henüz.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Nasıl isterseniz kumandan, ben sadece fikrimi söyledim.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan konuşmayı kesip dış televizyonu açtı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ekranda gördüğü manzara karşısında dehşete kapılmıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gökyüzü görünmüyordu artık. Hemen hemen kesintisiz bir örtü meydana getiren şimşekler ışıktan bir dev kubbe halinde yükseliyordu. Zaman zaman siyah delikler beliriyordu bu kubbede.</p>

  <p class="Standard" dir="ltr" style="margin-left:0;margin-right:0;text-indent:18.859844px">Boranın şiddeti son kırmızı plorları da köklemişti topraktan ve okyanus, uçsuz bucaksız bir kaostan ibaretti. Bakır rengi su, altmış metrelik dalgalar halinde kalkıp dağa saldırıyor, söküp kopardığı kocaman kaya parçalarını daha da yükseklerde bir kasırganın ortasına fırlatıyordu... Ürperdi Maogan. Tornadolardan biri gemiye rastladığı taktirde, Alkinos’un sonu demekti. Yıldız saatine baktı yeniden. Haklıydı Rolling, ama henüz iki dakika vardı ve Stuff görünürde yoktu henüz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kalkış düğmesine basmak üzereydi ki, radyoda bir cızırtı oldu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Buradayım ben, kumandan...</p>

  <p class="Standard" dir="ltr" style="margin-left:0;margin-right:0;text-indent:18.859844px">Televizyon ekranına dönüp, çağrının nereden geldiğini araştırdı Maogan. Önce hiçbir şey görmedi. Sonra, geminin yüz metre kadar ötesinde, kasırgalar arasında sürünerek ilerlemeye çabalayan modülü far ketti ve komütatöre bastı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ana kapıyı açın Rolling.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ama hiç vaktimiz kalmadı kumandan...</p>

  <p class="Standard" dir="ltr" style="margin-left:0;margin-right:0;text-indent:18.859844px">Uçuş şefi bir an sustuktan sonra ekledi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bunun güç bir şey olduğunu bilmez değilim, kumandan. Ama vakit tamamdır ve...</p>

  <p class="Standard" dir="ltr" style="margin-left:0;margin-right:0;text-indent:18.859844px">Sert bir sesle kesti Maogan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Rolling, ana kapıyı açınız dedim.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Üstüste üç kere, modülün ters yüz olmasına ramak kalmıştı. Araca sımsıkı yapışmış olan Stuff, gerektiğinde dengeyi sağlamak üzere ağırlığını sağa sola kaydırarak, tam bir yelken yarışçısı gibi kullanıyordu modülü. Ve şu ana kadar başarıyla yönetmişti, ama artık takatinin sonuna gelmişti. Soluk soluğaydı. Bir dönemeci alabilmek için, yuvarlak bir tepeciğin arkasına sığınmak zorunda kaldı. Ters yönden geliyordu rüzgâr. Gözlerinde madenci gözlükleri vardı. Uzakta, geminin ana çıkış kapısını hayal meyal seçiyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">«Açmazlar...» diye düşündü bir an. «Bu durumda açmaları çılgınlık olur.»</p>

  <p class="Standard" dir="ltr" style="margin-left:0;margin-right:0;text-indent:18.859844px">Tam o anda yaylanır gibi oldu araç, yeniden ayak üstü düştü ve sonra da devrildi. Müthiş bir elektrik deşarjı tuzla buz etti yuvarlak tepeciği ve Stuff kendinden geçti.</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px;text-align:center">* * *</p>

  <p class="Standard" dir="ltr" style="margin-left:0;margin-right:0;text-indent:18.859844px">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">Uzun bir hışırtıyla açılmıştı ana çıkış kapısı; ve volkanik keşiflerde kullanılan otomatik tırtıllı araç rampaya girmiş bulunuyordu. Aracı 800 kilo madenle safralamıştı kumandan; fırtınada devrilmesini önlemeye yeteceğini tasarlamıştı bu yükün... Çabuk davranmak gerekiyordu şimdi. Motoru sonuna kadar açıp modüle yöneldi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Devrilmiş araca sımsıkı bağlı kalmıştı Stuff; onu bağlarından kurtarmak için, kumandanın tırtıllıdan çıkması da söz konusu olamazdı bu havada... Tırtıllının arka kıskacıyla modülü doğrulttuktan sonra ön tarafa geçip yan kıskaçlarla sımsıkı yakaladı. Böylelikle, tırtıllının dengesinden modül de yararlanıyordu. Tutuşun sağlamlığından emin olan Maogan, son hızla geri döndü.</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkinos tam üç dakika gecikmeliydi.</p>
</body>
</html>
