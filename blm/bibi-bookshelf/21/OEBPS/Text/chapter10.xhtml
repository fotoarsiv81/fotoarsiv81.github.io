<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 dir="ltr" id="toc8" style="page-break-before:always">Altıncı Bölüm</h2>

  <p class="Standard" dir="ltr">&nbsp;</p>

  <p class="Standard" dir="ltr" style="margin-left:0;margin-right:0;text-indent:18.859844px">JORD MAOGAN, ilk madeni plâkı, bu görüşmeden dört gün sonra buldu. Bir süredir kamptaki hava iyice gerginleşmişti. Birçok defa kavga bastırmak zorunda kalmıştı muhafızlar. Mahkûmlar boş saatlerini poker oynamakla geçiriyorlardı. Oyunda para yerine sürülen de, günlük erzaktı. Tayın gittikçe daha sıkılaştığından, uzay macerasına katlanmak üzere eğitim görmemiş olan mahkûmlar bu yola başvuruyorlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Alkol kaçakçılığı da alıp yürümüştü üstelik. Bazı mahkûmların, kırmızı plor özsuyunu damıtmak yoluyla bir çeşit hurma rakısı elde ettiklerinden emindi kumandan. Bu işin başında Slim Orwel vardı Tabi. Mavi muhafızlar, maden ocağında dört kere sarhoş mahkûm yakalamışlardı. Ama suçüstü olanak dışıydı. Mahkûmlar bütün çağlarda dahiyane bir gizlilik içinde yürütmüşlerdir bu türlü işleri...</p>

  <p class="Standard" dir="ltr" style="margin-left:0;margin-right:0;text-indent:18.859844px">Her yer didik didik arandığı halde imbik bulunmamıştı nitekim; ve mavi muhafızlardan biri de işte bu arama sırasında, bir B modülü (B modülü; altı balon tekerlekli, alçak basınçlı uçuş aracı) ile yeri tararken görmüştü madeni levhayı ve hemen Maogan’a haber vermişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Güllelerinkini andıran düz parlak madenden yapılmıştı bu levha; yaklaşık otuz metre çapındaydı. Bir arazi çöküntüsünün içine yerleştirilmişti, ince bir toz tabakası vardı üzerinde; bugüne kadar farkına varılmamasını sağlayan da buydu. Rastlantı sonucu, araç levhanın üzerine konmuş ve konar konmaz da buz üzerindeymiş gibi kaymıştı. Ve şaşıran muhafız, böylece keşfetmişti levhayı. Madeni mikroskopta inceleyen Rolling, doğrularak :</p>

  <p class="Standard" dir="ltr" style="margin-left:0;margin-right:0;text-indent:18.859844px">— Güllelerinki gibi muntazam, milyarlarca faset gözle kaplı bu levha... dedi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Levhayı çeviren kayalar, başka yerlerdekinden çok daha camlaşmış durumdaydı. Hatta kimi yerlerde, erimiş kaya tabakasının kalınlığı üç dört milimetreyi buluyor ve bütün çevre güneş ışığında ayna gibi parıldıyordu. Kayalarda yansıyan gökyüzü, donuk mavi bir okyanus gibiydi. Yer yer dağ yüksekliğinde dalgaların kabardığı çılgın bir okyanus...</p>

  <p class="Standard" dir="ltr" style="margin-left:0;margin-right:0;text-indent:18.859844px">Dikkatle incelediklerinde, bu levhanın hiçbir yeratlı dünyasına kapı olamayacağım anlamışlardı. Yerinden kımıldatılmaz, bozulmaz ve değiştirilmez bir şekilde çakılıydı oraya. Ne zamandan beri? Buna cevap verme olanağı yoktu. Belki yüzbinlerce yıl önce... Ama bütün olasılıkların eksiksiz bir şekilde hesaplanmış olduğu meydandaydı. Yağmur sularının levha üzerinde kalmaması için, hafif bir meyil öngörülmüştü; ve boşaltma devresi boyunca, erozyon izleri fark ediliyordu. Ama camlaşmış kayada öyle bir direnme gücü vardı ki, bu aşınmayı sağlayabilmek için herhalde yüzyıllar gerekmiş olmalıydı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Levhayı incelemeyi bitirir bitirmez Maogan'la Rolling üse dönüp hiç vakit yitirmeksizin uçar modüle atlamışlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan, tereddütsüz, güneydoğuya doğru yol aldı. Böy lece, ilk yapay uydu kuşağının yönünü izleyen modül yerden 100 metre yükseklikte ve düşük hızla uçmaktaydı şimdi. Manzara her yerde aynıydı. Çırılçıplak, billûrlaşmış kaya pırıl pırıl parlıyor ve gökyüzünü yansıtıyordu daima. Yer yer killi yığınlar, pilotu adeta kör eden kızıl bir ışıkla parlamaktaydı. Ama çok geçmeden, her yer mavileşiyordu gene.</p>

  <p class="Standard" dir="ltr" style="margin-left:0;margin-right:0;text-indent:18.859844px">İlk levhadan itibaren üç saatlik bir uçuştan sonra ikinci, sonra da üçüncü levhaları buldular. Tıpkı gülleler gibi muntazam aralıklarla sıralanmışlardı... Devam etmeyi gereksiz bulan Maogan, geri döndü. Yakın dağların arasında batmakta olan güneş, doruklardaki kar yığınlarını pembe bir ışığa boğmuştu. Dünya’daki Fas iklimini andıran bu bölge kış mevsimini yaşıyordu şimdi. Ama bu sakin keşif uçuşundan pek memnun olmuşa benzemiyordu Maogan. Yüzü asık, alnı kırışık doluydu. Rolling bozdu sessizliği:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Sizden özür dilemek istiyorum, kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Nasıl, nasıl? diye homurdandı iyice düşünceli olan Maogan.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Evet özür dilemek istiyorum... diye devam etti Rolling. Geçen günkü sezgi meselesinde haklıymışsınız.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan uykudan uyanmış gibi baktı İkincisine:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Nedir bu gördüğümüz levhalar, biliyor musunuz, Rolling?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Anladığımı sanıyorum, kumandan. Ve hoşuma gitmiyor...</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hele benim hiç mi hiç hoşuma gitmiyor... dedi Maogan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Parmağıyla modülün yüksekliğini arttırıp hızı Mach 2’ye çıkardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bu gezegeni derhal terk etmek gerekiyor, Rolling.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bir el hareketiyle, denizin üzerinde göz alabildiğine uzanan beyaz jöleyi gösterdi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Eğer düşündüğümüz doğruysa, hasarın büyüklüğünü anlıyorsunuz değil mi?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Tamamıyla, kumandan; korkunç bir hasar vermiş oluyoruz bu adamlara. Ve eğer bunların kudreti düşündüğüm gibiyse, bizi yok etmeye karar verdikleri takdirde hiçbir şey yapamayız.</p>

  <p class="Standard" dir="ltr" style="margin-left:0;margin-right:0;text-indent:18.859844px">Üsse yaklaşıyordu modül ve kumandan hızı bir hayli kesmişti.</p>

  <p class="Standard" dir="ltr" style="margin-left:0;margin-right:0;text-indent:18.859844px">Akşam karanlığında, parıldayan ateşler görmüştü aşağıda:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Rüya mı görüyorum, Rolling, yoksa aşağıda fosillerden ateş mi yakmışlar?</p>

  <p class="Standard" dir="ltr" style="margin-left:0;margin-right:0;text-indent:18.859844px">Lumbuza uzanan Rolling:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Galiba ateş yakmışlar... dedi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Silah dolabını açan Maogan, iki L.G. pülsörü çıkartıp birini Rolling’e uzattı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bunu kullanmasını biliyorsunuz herhalde?</p>

  <p class="Standard" dir="ltr" style="margin-left:0;margin-right:0;text-indent:18.859844px">Uçuş şefi şaşkınlaşmıştı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Neden? Gerekecek mi dersiniz?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hiç bilmem... dedi Maogan. Ama bu ateşler korkunç bir disiplinsizlik gösterisi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Rolling bir telkinde bulundu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— İnmeden önce radyoyla muhafız karakolunu arayıp aşağıda ne olup bittiğini sorabiliriz.</p>

  <p class="Standard" dir="ltr" style="margin-left:0;margin-right:0;text-indent:18.859844px">Sinirli bir sesle cevap verdi Maogan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Bunun yasak olduğunu gayet iyi biliyorsunuz, Rolling. Yasak kararını alan da benim... Radyoyla haberleşmek, levhaları yerleştirenler tarafından kendimizi keşfettirmenin en kısa yoludur. Tabi bu levhaları yerleştiren yaratıklar hâlâ yaşamaktaysa...</p>

  <p class="Standard" dir="ltr" style="margin-left:0;margin-right:0;text-indent:18.859844px">İyice alçalarak aşağıyı gözledi bir süre: Adamlar, bir yarım daire halinde oturmuş, alevleri seyretmekteydiler.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Pek ciddi bir şey olacağım sanmıyorum... dedi Rolling. Eğleniyorlar işte. Burada hayatın pek değişik ve tatlı olduğunu söyleyemeyiz herhalde!</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan hâlâ gergindi. Her zamanki alana inmek yerine, Alkinos'u dolanıp geminin arka tarafına kondu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ortalık ıssız olmasına rağmen, yere atlarken pülsörünü çekmişti kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Siz de benim gibi yapın, Rolling... dedi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Karanlıkta birkaç adım atmışlardı ki, bir muhafızın</p>

  <p class="Standard" dir="ltr" style="margin-left:0;margin-right:0;text-indent:18.859844px">silueti çıktı karşılarına. Soğuk bir sesle sordu Maogan:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ne var, ne oluyor burada?</p>

  <p class="Standard" dir="ltr" style="margin-left:0;margin-right:0;text-indent:18.859844px">Muhafız monoton bir sesle cevap verdi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hiç! Eğleniyor çocuklar...</p>

  <p class="Standard" dir="ltr" style="margin-left:0;margin-right:0;text-indent:18.859844px">Sonra yaklaştı adam ve bir pülsörün ateşi yardı karanlığı. Maogan devrilirken Rolling ikiye bükülüyordu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan kendine geldiğinde, üssün tam ortasına, ateşin yanmakta olduğu yere getirildiğini gördü. Kelepçe takılmıştı bileklerine ve oraya dikilmiş bulunan madeni bir direğe bir zincirle bağlanmıştı. Muhafız kılığına girip onlara saldıran, Slim Orwel’di Tabi. Mahkûmların çoğu zil zurna sarhoştu. Duman, alkol ve garip bir kızarmış et kokusu doluydu hava.</p>

  <p class="Standard" dir="ltr" style="margin-left:0;margin-right:0;text-indent:18.859844px">Kızarmış et! Jord Maogan, ilk olarak, duyularından şüpheye düştü.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ama evet! Görüyordu şimdi... Şişler dönüyordu ateşin üzerinde. Kocaman kanlı et parçaları yavaş yavaş kızarmakta, suları da hemen ayaküstü uydurulmuş kaplara damlamaktaydı. Arada bir mahkûmlardan biri kalkıp, bu akıl almaz etten iyi bir porsiyon kesiyordu kendine.</p>

  <p class="Standard" dir="ltr" style="margin-left:0;margin-right:0;text-indent:18.859844px">Slim Orwel yaklaştı. Ötekilere göre daha az sarhoştu ve elindeki hançerin ucunda bir et parçası vardı. Eti Maogan’ın burnuna sokarcasına uzatarak:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Koklayın bakalım, kumandan... dedi. Sizin o bulamacınızdan çok daha farklı bu!</p>

  <p class="Standard" dir="ltr" style="margin-left:0;margin-right:0;text-indent:18.859844px">Kılını bile kımıldatmadı Maogan, tiksinen bir edayla:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Siz aklınızı kaçırmışsınız, Orwel... diye homurdandı. Ama pahalı ödeyeceksiniz bunu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Tam bir sarhoş kahkahası savurdu mahkûm:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ödemek mi, kumandan! Bilin ki artık benim emrimdesiniz...</p>

  <p class="Standard" dir="ltr" style="margin-left:0;margin-right:0;text-indent:18.859844px">Hançerini kaldırdı, bir lokma et ısırıp attı ağzına. Elin suyu dudaklarının köşesinden sızmaya başlamıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Görüyorsunuz ki muhafızlarınız kuzuya döndü, kumandan!</p>

  <p class="Standard" dir="ltr" style="margin-left:0;margin-right:0;text-indent:18.859844px">Bıyık altından gülüyordu. O sırada yanma gelmiş olan Jef söze karıştı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ne güzel avladık değil mi, Slim, o avanakları!..</p>

  <p class="Standard" dir="ltr" style="margin-left:0;margin-right:0;text-indent:18.859844px">Orwel, koluyla itti arkadaşını:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Fikrini sormadım... dedi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Altı mahkûm sarmıştı Maogan'ın etrafını şimdi.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hepiniz delirmişsiniz!., diye haykırdı kumandan. Nerden buldunuz bu eli? Niye haber vermediniz bana?</p>

  <p class="Standard" dir="ltr" style="margin-left:0;margin-right:0;text-indent:18.859844px">Gene bıyık altından gülmüştü Orwel:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Haber vermiş olsak, kabul etmez; başımıza belâ kesilirdiniz, kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Ötekilere dönüp sordu:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Yalan mı, çocuklar?</p>

  <p class="Standard" dir="ltr" style="margin-left:0;margin-right:0;text-indent:18.859844px">— Çok doğru!</p>

  <p class="Standard" dir="ltr" style="margin-left:0;margin-right:0;text-indent:18.859844px">Kasıklarını tutarak gülmeye başlamışlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">— İyice gülün... dedi Maogan. Çok geçmeden gülemez olacaksınız çünkü. Tam bir kurnazlık ettiniz, öyle mi? Ne umuyorsunuz şimdi peki? Kim kurtaracak sizi bu çölden? Düşündünüz mü hiç?</p>

  <p class="Standard" dir="ltr" style="margin-left:0;margin-right:0;text-indent:18.859844px">Zaç yağını andıran bir sıvıyla dolu kâseleri durmadan diken mahkûmlar yeniden kahkaha attı. Meydan okuyan bir ışıltı belirmişti Slim’in gözlerinde:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Uzay gemilerini kullanmasını bildiğimi ne çabuk unuttunuz kumandan? dedi. Alkinos onarılmış bulunuyor. Ve Rolling, atom reaktörünü bizim emrimiz altında yerine oturtacaktır.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan’a doğru ilerleyip ekledi:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Eğer Dünya’ya dönmek istiyorsanız, siz de bizimle işbirliği yapacaksınız, kumandan.</p>

  <p class="Standard" dir="ltr" style="margin-left:0;margin-right:0;text-indent:18.859844px">Bağlarını unutan Maogan, adamın üzerine atılmayı denemişti. Bileklerinde müthiş bir acıyla yüzünü buruşturarak:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Yanılıyorsunuz, Slim.,. dedi. Ben Dünya’ya döndüğüm takdirde sizler korsanlıktan mahkûm olacak ve ömrünüzü Vilmür’da geçireceksiniz!</p>

  <p class="Standard" dir="ltr" style="margin-left:0;margin-right:0;text-indent:18.859844px">Sadece Vilmür sözü, bütün mahkûmlara ürperti vermeye yetmişti. Uzun süreden beri, ölüm cezası kalkmıştı yeryüzünden. Psikomedikal tedaviyle iyileşmeyen mahkûmlar ilkin uzay madencisi yapılıyor; ikinci suçta ise, Vilmür’a gönderiliyorlardı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Vilmür! Bu da bütün ötekiler gibi bir gezegendi ve hiç de kötü bir yer değildi aslında. Yalnız ne var ki, orada mahkûmlar, hiçbir gözetim altında olmadan, sadece kendi yasaları altında yaşamaktaydılar. Bütün nüfusu mahkûmlardan ibaretti Vilmür’un; ve kaçmaya yarayacak bir uzay gemisi de yoktu.</p>

  <p class="Standard" dir="ltr" style="margin-left:0;margin-right:0;text-indent:18.859844px">Gezegenin çevresinde, uzay muhafızları sürekli nöbet tutmaktaydılar. Sözün kısası, Vilmür’da hiçbir mahkûma ihtiyarlamak nasip olmamıştı henüz! Ama Slim, umursamamış görünmekteydi bu tehdidi. Sarhoş bir sesle:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ben Vilmür’a adım atmadan siz çoktan ölmüş olursunuz... dedi.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan yeniden öbür mahkûmlara döndü:</p>

  <p class="Standard" dir="ltr" style="margin-left:0;margin-right:0;text-indent:18.859844px">— İnanmayın ona... dedi. Delirmiş o! Sizi hiçbir zaman bizim galaksimize götüremeyecektir. O kadar uzakta ve bilinmedik bir yerdeyiz ki, ben bile güçlükle döndürebilirim sizi Dünya’ya...</p>

  <p class="Standard" dir="ltr" style="margin-left:0;margin-right:0;text-indent:18.859844px">— İşitiyor musunuz? diye bağırdı Slim. Gene tehdide başladı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Mahkûmlar karınlarım tutarak gülmeye ve birbirlerinin sırtlarına vurmaya başlamışlardı. Gözleri kıpkırmızıydı alkolden ve artık en basit bir düşünceden aciz bir hayvan topluluğu halindeydiler. Jef bağırdı:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Boşuna uğraşmayın, kumandan! Bize blöf yaptığınızı herkes biliyor...</p>

  <p class="Standard" dir="ltr" style="margin-left:0;margin-right:0;text-indent:18.859844px">— Hem de nasıl! dedi Slim. Sayın kumandan, palavra atarak bizleri kuzuya döndüreceğini sanmıştı.</p>

  <p class="Standard" dir="ltr" style="margin-left:0;margin-right:0;text-indent:18.859844px">Maogan'ın karşısına geçmişti gene. Kurnaz gözlerinde bir hıyanetlik ışığı yanıp söndü:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Burada tek akıllı siz değilsiniz, Maogan... dedi. Biz de iş gördük, bakın; ve kusursuz bir şekilde onardık Alkinos’u...</p>

  <p class="Standard" dir="ltr" style="margin-left:0;margin-right:0;text-indent:18.859844px">Etinden bir lokma kopararak tamamladı sözünü:</p>

  <p class="Standard" dir="ltr" style="margin-left:0;margin-right:0;text-indent:18.859844px">— Ama kendimiz için onardık.</p>

  <p class="Standard" dir="ltr" style="margin-left:0;margin-right:0;text-indent:18.859844px">— Haklısınız, Orwel! demişti bir mahkûm. Böyle güzel bir gemi elimizde bulundukça, bizi Vilmür’a göndermek biraz zordur.</p>

  <p class="Standard" dir="ltr" style="margin-left:0;margin-right:0;text-indent:18.859844px">O anda Maogan, bütün mahkûmların kuşağında birer L.G. pülsörü olduğunu fark etti. Bütün muhafızların ve tayfanın silahını almışlardı demek! Bu durumda, şansa hiç güvenmemek gerekiyordu artık... Ateş sönmek üzereydi şimdi. Gerilerden türküler yükseliyordu, dövüş gürültüleri ve küfürler karışıyordu türkü seslerine... Ama çok geçmeden, alışkanlığını uzun zamandır kaybettikleri alkolün bitkin hale getirdiği mahkûmlar, birer birer sızıp uyumaya koyulacaklardı.</p>
</body>
</html>
