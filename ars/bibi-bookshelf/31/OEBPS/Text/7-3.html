<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>7-3.html</title>
  <link href="../Styles/template.css" rel="stylesheet" type="text/css"/>
</head>
<body>
  <p>\1</p>
  <div id="x7-3.html" xml:lang="tr-TR">
    <div class="Basic-Text-Frame">
      <p class="x2-3" id="toc_marker-4-3">III. Bölüm</p>
      <p class="Heading-2-3">Banka Parasının Analizi</p>
      <p class="Heading-3-3">I. Gelir Mevduatı, Ticari Mevduat ve Tasarruf Mevduatı</p>
      <p class="Normal-6 para-style-override-4"><span class="char-style-override-7">Şimdi de banka parasını (ya da başka türden bir parayı) mudi açısından (yani mevduatın sahibi açısından) değerlendirelim. Bir kimse, ister banka mevduatı formunda ister başka bir formda olsun, üç sebeple para stoğu tutar.</span></p>
      <p class="Normal-6 para-style-override-4"><span class="char-style-override-7">Kişi, şahsi gelirini alması ile harcaması arasında geçen zamanda idare etmek için para stoğu tutabilir. Eğer gelirin alınması ile harcanması yaklaşık aynı zamanda ise, bu amaçla tutulacak miktar da önemsiz olacaktır. Herkes gelirinin tümünü üç ayda bir alıp faturalarını aynı gün ödese, alınan çeklerle verilen çeklerin birbirleriyle anında takas edileceği beklentisi dâhilinde, tüm çekler aynı anda işleme gireceğinden, kazançların tüketime dönüşümünü finanse etmek durumundaki banka mevduatları yok denilecek düzeyde olur. Öte yandan, faturalar aynı anda değil fakat birkaç gün sonra ödense, özel kişilere ait banka mevduatları birkaç günlüğüne yüksek bir değerde seyrederken, üç aylık dönem ortalaması itibarıyla çok düşük olacaktır. Aslında, ücretlerini cumartesi günleri alıp ödemelerini aynı gün yahut kısa bir süre sonra yaptıkları sürece, çalışan sınıfların para balansları bu duruma çok benzer. Ancak genelde, kişinin geliriyle harcaması arasına, kısa ya da uzun, bir süre girer. Hatta kişi, ikisinin de kesin tarihini önceden bilemeyebilir. Dolayısıyla kişinin, hem gelir ile harcama arasında geçen zamanda bir köprü oluşturmak, hem de olası durumlara karşı tedarikli olmak üzere bir para stoğu, yahut banka mevduatı şeklinde emre hazır bir miktar bulundurması şarttır. Bireylerin, kişisel gelirleriyle besledikleri ve kişisel harcamaları ve kişisel tasarrufları için kullandıkları bu türden mevduata,</span> <span class="char-style-override-8">gelir mevduatı</span> <span class="char-style-override-7">(</span><span class="char-style-override-8">income deposits</span><span class="char-style-override-7">) diyeceğiz. İşçilerin ve banka hesabı olmayan başkalarının ellerindeki nakit de, hâliyle, aynı kategoriye dâhil edilecektir.</span></p>
      <p class="Normal-6 para-style-override-4"><span class="char-style-override-7">Aynı şekilde, bir iş adamının, bir imalatçının veya bir spekülatörün de, gelirleriyle giderlerini eş anlı olacak şekilde düzenlemesi genelde imkân dışıdır. Bazı durumlarda “takas” (clearing), “mutabakat” (settlement) –mesela 14 günlük (fortnightly) borsa mutabakatları– gibi parasal sistem dışındaki yollarla, birinin diğerini kısmen de olsa dengelemesi mümkündür. Yine de genel olarak tam bir eşitlik sağlanmayacağı gibi, ticari işlemlerin sektöre göre farklılaşan bir payı, alıcının kendini geçici nakit veya mevduat balanslarına sahip hâlde bulmasına yol açabilir. Ayrıca, kişisel harcamalarda olduğu gibi, ticari harcamalarda da geçerli olan bir husus, yükümlülüklerin karşılanacağı kesin tarihin bilinememesidir ki bu yüzden her ihtimale karşın bir marj bırakmak yerinde olur. İş için tutulan böyle birikimleri</span> <span class="char-style-override-8">ticari mevduat</span> <span class="char-style-override-7">(</span><span class="char-style-override-8">business deposits</span><span class="char-style-override-7">) olarak adlandıracağız.</span></p>
      <p class="Normal-6 para-style-override-4"><span class="char-style-override-8">Gelir mevduatı</span><span class="char-style-override-7">,</span> <span class="char-style-override-8">ticari mevduat</span> <span class="char-style-override-7">ile birlikte</span> <span class="char-style-override-8">nakit mevduat</span> <span class="char-style-override-7">olarak adlandıracağımız toplamı oluşturur.</span><span class="char-style-override-12"><a class="footnote-link" href="#footnote-225-10" id="footnote-225-10-backlink">10</a></span></p>
      <p class="Normal-6 para-style-override-4"><span class="char-style-override-7">Öte yandan, sırf ödemeler için değil, tasarrufu değerlendirmek amacıyla da mevduat sahibi olunabilir. Mesela, mudi, bankanın sağladığı faiz haddini çekici bulabileceği gibi, başka yatırımların parasal değerinin eriyeceği beklentisi içinde olabilir; yahut parasal değerin istikrarını önemli görerek, tasarrufunu kısa sürede nakde çevirmek isteyebilir ya da yeterli bir düzeye ulaştığında belli bir yatırıma dönüştürme niyetiyle küçük tasarruf artışları şeklinde elinde tutmayı uygun bir yol olarak görebilir; veya kendi işinde kullanabileceği bir fırsatı gözleyebilir; veya benzer başka sebeplerden etkilenebilir. Bu türden mevduata</span> <span class="char-style-override-8">tasarruf mevduatı</span> <span class="char-style-override-7">(</span><span class="char-style-override-8">savings deposits</span><span class="char-style-override-7">) diyeceğiz. Tasarruf mevduatında kıstas, cari ödemeler için bu mevduata gerek duyulmaması ve sahibinin şu ya da bu sebeple başka yatırım formlarını tercih etmesi hâlinde kendisinden külfetsizce vazgeçilebilmesidir.</span></p>
      <p class="Heading-3-3">II. Vadesiz Mevduat ve Vadeli Mevduat</p>
      <p class="Normal-6 para-style-override-4"><span class="char-style-override-7">Nakit mevduat, kabaca, Amerika’da emre hazır (vadesiz) mevduat, bizde cari hesap denilen şeye karşılık gelir; tasarruf mevduatı ise Amerika’da vadeli mevduat, bizde mevduat hesabı olarak adlandırılır. Tasarruf mevduatı, ayrıca, para teorilerinde esas olarak mal paraya atfen belirtilen bir şeye, paranın “Değer Muhafazası”</span> <span class="char-style-override-7">(“Store of Value”) amacıyla kullanımına da denk düşer. Ancak burada, tam tamına bir uygunluk yoktur. Büyük Britanya’da mevduat hesabı ve cari hesap ayrımı, yani faiz getiren ile getirmeyen şeklindeki modası geçmiş ayrım, hızla belirsizleşmektedir. Çünkü bankalar, giderek artan ölçüde, cari hesaptaki asgari limitin üstünde kalan miktar ortalaması üzerinden faiz vermektedirler. Bu da, mevduat hesabıyla cari hesap arasındaki ayrımın, faiz getirili veya getirisiz olmaktan ziyade, bankacılık âdetlerinin ülkenin bölgelerine ve müşteri kesimlerine göre farklılaşmasına uygun olarak yapılmaya yüz tuttuğu anlamına gelir.</span><span class="char-style-override-12"><a class="footnote-link" href="#footnote-225-11" id="footnote-225-11-backlink">11</a></span></p>
      <p class="Normal-6 para-style-override-4"><span class="char-style-override-7">Ayrıca, sadece işin gerektirdiği işlemlerde nakit ihtiyacı için değil, fakat bankaya hizmetlerinin karşılığını vermenin yolu olarak da cari hesap sahibi olunur ki Büyük Britanya’da epeyce yaygın bir uygulamadır bu. Bazı durumlarda müşteriler, miktarı hesaplarının cirosuna ve bankalarına verdikleri başka türden sıkıntılara göre belirlenen bir komisyonla bankalarını mükâfatlandırırlar. Ancak bu mükâfat genellikle, müşterinin üzerinden faiz elde etmeyeceği belli bir asgari bakiye şeklini alır. Bu bakiyelerin, bu amaçla tutulmakla birlikte, çoğu kez faiz ödenecek farka temel olan asgarinin altına düşmeleri sebebiyle, tasarruf mevduatı mı yoksa nakit mevduat mı olduklarına karar vermek güçtür. Ancak her durumda, kolayca yeri değişmeyecek ve normal şartlarda sabit kalmaya yatkın bir mevduat biçimi söz konusudur.</span></p>
      <p class="Normal-6 para-style-override-4"><span class="char-style-override-7">Tasnif açısından, bankacılık uygulamalarından gelen zorluklar bir yana, tasarruf mevduatı ile nakit mevduat arasındaki çizgi –özellikle de öngörülmeyen durumlar için ayrılan pay itibarıyla– çoğu kez bizzat mudinin düşüncesinde bile netleşmiş değildir. Zira, ciddi tasarruf mevduatına sahip bir kimse, kendini, ihtiyaten tuttuğu nakit mevduatı kısacak kadar güçlü hissedebilir. Böylece toplam tasarruflarının bir kısmı her iki amaca da hizmet edeceğinden, bizzat mudi bile toplam mevduatının hangi oranda bir amaca, hangi oranda diğer amaca hizmet ettiğini kesin bir şekilde söyleyemez hâlde kalabilecektir. Ancak ayrım, genel hatlarıyla nettir ve şöylece ifade edilebilir: Tasarruf mevduatı miktarı, mudinin düşüncesinde, bunun ve alternatif varlıkların mukayeseli çekiciliklerine bağlıdır; öte yandan nakit mevduat miktarı, çek şeklinde mudinin eline geçenin ve ödemelerinin hacmine ve düzenliliğine, bir de tahsilatıyla (receipts) giderleri arasındaki sürenin uzunluğuna bağlıdır.</span></p>
      <p class="Normal-6 para-style-override-4"><span class="char-style-override-7">Şimdilik, yayınlanan toplam mevduatı oluşturan bu iki kategorinin oranları için sağlıklı bir istatistiksel tahmin yapma şansı yoktur. Büyük Britanya’da bankalar mevduat hesapları ve cari hesaplar için iki ayrı rakam dahi yayınlamazlar. Öte yandan, vadeli mevduatı ve vadesiz mevduatı ayrı ayrı yayınlamanın kanunla mecbur kılındığı Birleşik Devletler’deki ayrım, çeşitli sebeplerle yukarıdaki ayrıma tam tamına uymaz; özellikle, otuz gün ihbarlıdan kısa süreli tasarruf mevduatı, vadesiz mevduat sayılır.</span></p>
      <p class="Normal-6 para-style-override-4"><span class="char-style-override-7">Yine de bu iki tür mevduatın göreli ağırlıklarını kabaca tahmin etmeye yetecek bilgi mevcuttur, ki II. ciltte detaylarıyla sunulmuştur. Vadeli mevduatın toplam mevduat içindeki yüzdesi Birleşik Devletler’de Federal Rezerv bölgeleri (districts) itibarıyla büyük farklılıklar gösterir. Bu pay, örneğin San Fransisco’da New York’taki gibi iki kat yüksek iken, ülkenin tümü için ortalama, zaman içinde, 1918’de yüzde 23’ten 1928’deki yüzde 40 dolayına çıkan kademeli bir değişim göstermiştir. Büyük Britanya’da savaştan önce, toplam mevduatın mevduat ve cari hesap arasında eşit sayılabilecek şekilde bölündüğü söylenirdi.</span><span class="char-style-override-12"><a class="footnote-link" href="#footnote-225-12" id="footnote-225-12-backlink">12</a></span> <span class="char-style-override-7">Savaş sırasında kamu gerekleri için yapılan yatırımlar, resmi propagandanın uyarıcı etkisiyle, muhtemelen en uzun süreli mevduat hesaplarının bazılarını eritmiş, bunun sonucunda da mevduat hesaplarının toplamdaki oranı üçte bir civarına düşmüştür. Ancak son on yılda bu oran, tedricen savaş öncesinin yaklaşık ikide birlik oranına dönmektedir. Dolayısıyla, faiz ödemeli cari hesapları ve bankanın hizmetlerinin karşılığı olarak tutulan “minimum balansları” dikkate alırsak, bu durumda Büyük Britanya’daki gerçek tasarruf mevduatının, toplamın yarısından biraz daha büyük olduğu ortaya çıkacaktır; tabii, öte yandan mevduat hesabı kurallarına (yedi gün ihbarlı) her zaman sıkı bir şekilde uyulmasının beklenemeyeceğini de dikkate almamız gerekir.</span></p>
      <p class="Normal-6 para-style-override-4"><span class="char-style-override-7">Okuyucu bilmelidir ki bu yüzdeler sırf sorguladığımız niceliklerin büyüklük mertebelerini göstermek için sunulmuştur. İki mevduat türünün toplamdaki payları hiçbir şekilde sabit değildir ve yukarıdaki analizin sonraki tezimiz açısından önemi tam da bu değişkenlikten ileri gelir.</span></p>
      <p class="Normal-6 para-style-override-4"><span class="char-style-override-7">Hâliyle, yukarıdaki tasnif banka mevduatı kadar, banka notlarını da (notes-</span><span class="char-style-override-8">banknot</span><span class="char-style-override-7">) kapsar. Bu notlar hiçbir şekilde faizli olmadığı için, bunun bir tasarruf formu değil de nakit olarak tutulduğu konusunda daha geniş bir kabul vardır. Yine bir diğer kabul de, modern ekonomilerde iş adamları arasındaki işlemler esas olarak çekler üzerinden yürüdüğü için, bunların ticari mevduattan ziyade, gelir mevduatı olarak tutulduğudur.</span></p>
      <p class="Normal-6 para-style-override-4"><span class="char-style-override-7">Aslında geçtiğimiz yüzyıllar içinde banka notu kullanımından çek kullanımına doğru kararlı bir yönelim vardır. Nitekim, bir ülkede tasarruf mevduatını, ticari mevduatı ve gelir mevduatını temsil eden banka mevduatının payı, bu ülkenin söz konusu süreçte ulaştığı basamağa bağlıdır. İlk aşamada banka mevduatı esas olarak yatırım mahiyetindedir ve ödemeler büyük ölçüde banka notu ile yapılır. İkinci aşamada banka mevduatı kısmen nakit tutma aracı olarak kullanılsa da ödeme yapılacağı zaman banka notuna çevrilir. Üçüncü aşamada ticari (business) işlemler esas olarak çekle yapılırken, banka notlarının kullanımı da ücret ödemeleri ve küçük kasa işlemleri ile sınırlıdır. Dördüncü aşamada ücretler de çekle ödenirken banka notları çoğunlukla küçük kasa işlemlerinde ve cepten küçük harcamalarda kullanılır. Kıta’daki ülkelerin çoğu, ikinci ve üçüncü aşama arasındadır. Büyük Britanya üçüncü aşamada, hatta muhtemelen dördüncünün arifesindedir. Birleşik Devletler üçüncü ile dördüncü arasındadır. Bir parasal sistemde banka notlarının öneminin ve bunların hacmini düzenlemeye yönelik araçların, bu süreçte ulaşılan aşamaya bağlı olacağı (genel kabul görmemiş olsa da) aşikârdır. Banka notu ihracındaki dalgalanmaların istatistiksel önemi de aynı şekilde değişmek durumundadır.</span><span class="char-style-override-12"><a class="footnote-link" href="#footnote-225-13" id="footnote-225-13-backlink">13</a></span></p>
      <p class="Heading-3-3">III. Mevduat ve Kredili Mevduat</p>
      <p class="Normal-6 para-style-override-4"><span class="char-style-override-7">Nakit mevduatı cari ödemelerle ilgili işlemler için gereken emre amade para olarak tanımlamıştık. Ancak, modern toplumlarda bu imkânı veren tek aracın nakit mevduat olmayışı, çözümlemeyi karmaşıklaştırır. Aynı imkânı</span> <span class="char-style-override-8">kredili mevduat</span> <span class="char-style-override-7">(overdraft)</span> <span class="char-style-override-7">hesabı da sağlar; yani bu hesap bankanın rıza gösterdiği bir rakamı aşmayacak kadar borçlu olabilirken, faizi de o limit üzerinden değil fakat fiili borcun ortalaması üzerinden işletilir. Bankanın bir müşterisi mevduatına istinaden çek yazarsa, bunun sonucunda bankadan</span> <span class="char-style-override-8">alacağı</span> <span class="char-style-override-7">azalır; öte yandan aynı çeki kredili mevduatına istinaden yazarsa, bu defa da bankaya</span> <span class="char-style-override-8">borcu</span> <span class="char-style-override-7">artar.</span></p>
      <p class="Normal-6 para-style-override-4"><span class="char-style-override-7">Aslında, bankalar açısından borçların muhasebe kaydı yoluyla kapatılması, kredilerin bir hesaptan diğerine transferindeki kadar etkili şekilde, borçların bir hesaptan diğerine transferiyle de hâlledilebilir. Ödemeyi, borçlunun borç bakiyesini büyütüp alacaklının borç bakiyesini küçülterek yapmak, ilkinin alacak bakiyesini küçültüp ikincinin alacak bakiyesini büyüterek yapmak kadar etkilidir. Dolayısıyla, çek-para sisteminin verimli çalışması açısından, çek defteri olanların mevduatının da olması hiç de gerekli değildir. Bir bankanın kaynakları tamamen kendi sermayesinden ibaret olabileceği gibi, bankada nakit hesap tutanlardan tamamen farklı olarak, sabit tasarruf hesapları olan bir müşteri grubundan da çekilmiş olabilir. Bu ilk durumda, nakit hesaplar hiçbir şekilde alacaklı hesaplardan (yani nakit mevduattan) değil, sadece borçlu hesaplardan (yani kredili mevduattan) ibaret olacaktır.</span></p>
      <p class="Normal-6 para-style-override-4"><span class="char-style-override-7">Bilhassa Büyük Britanya’da –başka yerlerdeki bankacılık pratiği hakkında güvenle konuşmaya cüret edemem– kredili mevduat</span><span class="char-style-override-12"><a class="footnote-link" href="#footnote-225-14" id="footnote-225-14-backlink">14</a></span> <span class="char-style-override-7">tekniği yoluyla nakit mevduat miktarını kısmaya yönelik uygulama giderek yayılmaktadır. Büyük ve organizasyonu oturmuş firmalar için nakit hesap ortalaması (nakit mevduatın</span> <span class="char-style-override-8">artı</span> <span class="char-style-override-7">ve limit aşımının</span> <span class="char-style-override-8">eksi</span> <span class="char-style-override-7">sayılmasıyla), kısmen limit aşımının ortaya çıkması, kısmen de geçici fazla bakiyelerin para piyasasına kredi ve bono şeklinde yatırılması sonucunda, sıfır veya sıfıra yakın ölçüde düşük bir meblağa yaklaşma eğilimindedir. Bankaya ödenecek ücret konusundaki anlaşma gereğince sürdürülen minimum bakiyeler düşülürse, büyük işletmenin (yukarıdaki kabule göre) nakit hesap ortalamasının, hesaplar arasında işleyen çek hacmi içindeki payı çok küçüktür. Ancak şahıslar da kredili mevduat olanağının durmaksızın yayılmasında etkili olmaktadır.</span></p>
      <p class="Normal-6 para-style-override-4"><span class="char-style-override-7">Okuyucunun dikkat edeceği nokta şudur: Kredili mevduatın banka bilançosunda varlıklar arasında görüneni, müşteri tarafından kullanılmış olan miktarı değil, tersine, bu limitin kullanılmayan miktarıdır ki banka hesap özetinin (şimdiki durumda) ne varlıklarında ne de yükümlülüklerinde görünmekte olup, nakit mevduata karşılık gelir, böylelikle toplam nakit mevduat ve kullanılmadan kalan kredili mevduat olanakları, birlikte, toplam</span> <span class="char-style-override-8">nakit olanakları</span><span class="char-style-override-7">nı oluşturur. Dosdoğru söylersek, kullanılmayan kredili mevduat olanakları –bankanın yükümlülüğünü temsil ettikleri için–, tıpkı akseptanslar gibi, hesabın her iki tarafında da yer almak durumundadır. Fakat şimdiki hâlde böyle değildir ve sonuç olarak, kullanılmayan kredili mevduat olanaklarında banka parasının önemi giderek artan bir biçimi mevcuttur ve elimizde bunun gerek mutlak toplam miktarı gerekse de söz konusu miktarın zaman içindeki dalgalanmaları ile ilgili hiçbir istatistik kayıt yoktur.</span></p>
      <p class="Normal-6 para-style-override-4"><span class="char-style-override-7">Dolayısıyla, para değeri kuramının amaçları açısından gerçekten de nakit olan nakit olanakları, yayımlanan banka mevduatı rakamlarıyla asla uygunluk arz etmezler. Banka mevduatı içinde, para sayılması çok zor olan (örneğin hazine bonosundan daha fazla değil) ciddi bir pay yer alır ki o da tasarruf mevduatıdır. Bu böyleyken, bir yandan da kelimenin tam anlamıyla nakit olanağı olan bir şey, yani kullanılmayan kredili mevduat olanakları hiç dikkate alınmaz. Tasarruf mevduatının ve kullanılmayan kredili mevduat olanaklarının her ikisinin de toplam mevduat içindeki payları yaklaşık olarak sabit kaldığı sürece, yayımlanan banka mevduat rakamları da mevcut nakit miktarı için yeterince doyurucu bir gösterge olur. Ama eğer, bu oranlar, aşağıda göreceğimiz gibi, büyük dalgalanmalar gösterirse, bu durumda biz de, çoğu kimsenin banka mevduatını nakitle özdeş görmesine benzer şekilde, yanlış sonuçlara varırız.</span></p>
      <p class="Heading-3-3">IV. Mevduat Hacminin İşlem Hacmiyle İlişkisi</p>
      <p class="Normal-6 para-style-override-4"><span class="char-style-override-7">İster gelir mevduatı ister ticari mevduat şeklinde olsun, nakit mevduatın –farklı amaçla tutulan tasarruf mevduatından ayrı olarak– ödeme yapmak amacıyla elde tutulduğunu görmüş olduk. O hâlde sıradaki mesele, söz konusu nakit mevduat hacmi ile onun kullanıldığı ödemelerin hacmi arasındaki ilişkiye dairdir. Bu soruyla istatistiksel olarak ikinci ciltte ilgilendik. Ama şimdi burada bazı ön gözlemler yapmak yerinde olacaktır.</span></p>
      <p class="Normal-6 para-style-override-4"><span class="char-style-override-7">Önce gelir mevduatı ile başlayalım. Bu durumda ödemelerin hacmi kolayca belirlenebilir. Bu hacim, açıktır ki toplumun parasal gelirine eşittir ve tahsil edilen ödemeler</span> <span class="char-style-override-8">eksi</span> <span class="char-style-override-7">(veya</span> <span class="char-style-override-8">artı</span><span class="char-style-override-7">) bizzat gelir mevduatı miktarındaki artışlar (azalışlar) şeklindedir.</span><span class="char-style-override-12"><a class="footnote-link" href="#footnote-225-15" id="footnote-225-15-backlink">15</a></span> <span class="char-style-override-7">Genel ifadeyle, gelir mevduatlarının yıllık cirosu, bir yılın maaşları</span> <span class="char-style-override-8">artı</span> <span class="char-style-override-7">bir yılın ücretleri</span> <span class="char-style-override-8">artı</span> <span class="char-style-override-7">bir yılın rantiye faizi</span> <span class="char-style-override-8">artı</span> <span class="char-style-override-7">bir yılın ticari kazançları, yani diğer bir deyişle, bir yılın üretim faktörü kazançları kadar olacaktır. Böylelikle –eğer bu sonuncuya, hizmetler dâhil mübadele konusu olan yeni yaratılmış her şeye ek olarak, sabit tüketim sermayesinde (mesela konutlarda) kullanılan geliri de katarsak– toplam parasal gelirler, cari çıktının parasal maliyetiyle birlikte dalgalanacaktır.</span><span class="char-style-override-12"><a class="footnote-link" href="#footnote-225-16" id="footnote-225-16-backlink">16</a></span></p>
      <p class="Normal-6 para-style-override-4"><span class="char-style-override-7">Peki bu ciro (turn-over) ile, yani toplumun yıllık birleşik parasal geliri ile gelir mevduatlarının arasındaki ilişki ne olacaktır? İkinci, ilkinin az ya da çok kararlı bir kesiri olur. Bu kesiri</span> <span class="char-style-override-8">k</span><span class="char-style-override-24">1</span> <span class="char-style-override-7">ve tersini de</span> <span class="char-style-override-8">V</span><span class="char-style-override-24">1</span> <span class="char-style-override-7">ile gösterelim.</span></p>
      <p class="Normal-6 para-style-override-4"><span class="char-style-override-7">Genel olarak, belli bir iktisadi toplulukta (economic society)</span> <span class="char-style-override-8">k</span><span class="char-style-override-24">1</span><span class="char-style-override-7">’in ortalama değerinin yıldan yıla makul ölçüde kararlı olması beklenir. Ancak bu istikrar, gelir muntazaman günbegün artsa bile, gelirin ele geçip elden çıkması günlük değil de aralıklarla gerçekleşirse, mevsimsel olarak ciddi dalgalanmalara uğrayabilir. Çalışan sınıfların ücretlerinde olduğu gibi, ödemelerin haftalık yapılması durumunda</span> <span class="char-style-override-8">k</span><span class="char-style-override-24">1</span><span class="char-style-override-7">’in değeri, ödeme günlerinden ileriye doğru muntazam ve keskin bir düşüşle haftanın her günü değişecek, ancak haftalık ortalaması kararlı olacaktır. Ödemelerin orta tabakanın maaşlarında olduğu gibi üçer aylık yapılması hâlinde,</span> <span class="char-style-override-8">k</span><span class="char-style-override-24">1</span><span class="char-style-override-7">, ödeme gününde en yüksek değerini alacak ve sonraki üç aylık ödeme gününe kadar giderek düşüşe geçecektir. Ancak</span> <span class="char-style-override-8">k</span><span class="char-style-override-24">1</span><span class="char-style-override-7">’in değerindeki en ciddi dönemsel dalgalanmanın, gelirlerini ürünün satışıyla elde eden ziraatle uğraşanlarda ortaya çıkması muhtemeldir. Örneğin Hindistan’da, ülkenin farklı bölgelerinde bu sebeple oluşan nakit talebindeki mevsimlik dalgalanmalar, alenen gözlenecek ölçüde büyüktür. Haftalık ücretliler, üç aylık maaşlılar ve ziraatçilerden oluşan bir toplumda,</span> <span class="char-style-override-8">k</span><span class="char-style-override-24">1</span><span class="char-style-override-7">’in birleşik değerinin, yıllık ortalaması makul ölçüde sabit kalsa da, yıl içinde pek çok tepe ve çukur içeren karmaşık bir eğri çizeceği açıktır (gelir mevduatının tarifine –okur hatırlayacaktır– banka hesapları yanında banka notlarını da dâhil ediyoruz).</span></p>
      <p class="Normal-6 para-style-override-4"><span class="char-style-override-7">Bu ortalama değer, ödeme günleri arasındaki sürenin ortalama uzunluğundan başka, bir de toplumun faturalarını tüketimle</span> <span class="char-style-override-8">pari passu</span> <span class="char-style-override-7">yahut veresiye ödeme konusundaki alışkanlıklarına, yani harcamaların günlük esasa göre yapıldığına mı, yoksa gelirin ele geçmesinden hemen sonra yoğunlaştığına mı, bağlıdır. Büyük çaplı ödemelerin belirli mevsimlerde yoğunlaşması,</span> <span class="char-style-override-8">k</span><span class="char-style-override-24">1</span><span class="char-style-override-7">’de, buna uygun bir mevsimsel düşüş şeklinde yansıma bulacaktır, örneğin Britanya’da gelir vergisinin bahar döneminde gelir mevduatlarının düzeyini hatırı sayılır ölçüde baskıladığı malumdur.</span></p>
      <p class="Normal-6 para-style-override-4"><span class="char-style-override-7">Tahsilatların (receipts) ve tediyelerin (disbursements) mevsimini ve tarihini etkileyen bu türden alışkanlıklardaki ve geleneklerdeki –yavaş olması muhtemel– değişmeler,</span> <span class="char-style-override-8">k</span><span class="char-style-override-24">1</span><span class="char-style-override-7">’in yıllık ortalama değerine, genel olarak, ticaretteki ve fiyatlardaki dalgalanmalardan daha fazla tesir edecektir.</span> <span class="char-style-override-8">k</span><span class="char-style-override-24">1</span><span class="char-style-override-7">, gerçek gelirlerdeki geçici bir düşüşe rağmen tüketimi bir süre daha devam ettirme çabasının sonucu olarak, küçülebilir. Ayrıca, para birimiyle ilgili olarak, Avrupa’da savaş sonrası enflasyon döneminde ortaya çıkan türden bir güvensizlik de, müşterileri alelacele alım yapmaya yönelterek,</span> <span class="char-style-override-8">k</span><span class="char-style-override-24">1</span><span class="char-style-override-7">’i normal değerinin çok altına düşürebilir. Ne var ki böyle istisnai durumlar dışında,</span> <span class="char-style-override-8">k</span><span class="char-style-override-24">1</span><span class="char-style-override-7">’in değerinin bir yıldan öbürüne maddeten değişiklik göstermesi muhtemel değildir.</span></p>
      <p class="Normal-6 para-style-override-4"><span class="char-style-override-7">Bu</span> <span class="char-style-override-8">k</span><span class="char-style-override-24">1</span><span class="char-style-override-7">’in kararlı değerinin ne olduğu konusunda tahmin yapmak, gelir mevduatını ticari mevduattan ayırmamızı sağlayacak istatistiklerin (hâlihazırda) olmaması nedeniyle zorlaşmaktadır. Bu mesele II. ciltte daha yakından inceleneceği için, burada şu kadarını söylemek yeterlidir: Büyük Britanya için</span> <span class="char-style-override-8">k</span><span class="char-style-override-24">1</span><span class="char-style-override-7">’in ortalama değeri, muhtemelen, toplumun yıllık gelirinin yüzde 5’inden fazla ve yüzde 12’sinden azdır ve geçici bir rakam olarak da yüzde 8 civarında bir yerde olması mümkündür.</span></p>
      <p class="Normal-6 para-style-override-4"><span class="char-style-override-7">Şimdi de ticari mevduata bakalım. Buradaki istikrarın ve düzenin, gelir mevduatındakine kıyasla çok daha az olması muhtemeldir. İşlem hacmi, ticari mevduat cirosuyla ilişkili olarak, mübadelesi yapılan tüm mallar için düzenlenen çekler, belgeli enstrümanlar (documentary instruments) ve haklar (titles) vb. gibi, iş adamları arasında alınıp verilenlerden oluşur ve şöylece tasnif edilebilir:</span></p>
      <p class="Normal-6 para-style-override-4"><span class="char-style-override-7">(i) Üretimle ilgili işlerin bölümlenmesinden doğan</span></p>
      <p class="Normal-6 para-style-override-13"><span class="char-style-override-8">(a)</span> <span class="char-style-override-7">girişimcilerce üretim faktörlerinin gelir mevduatlarına yapılan ödemeler;</span></p>
      <p class="Normal-6 para-style-override-13"><span class="char-style-override-8">(b)</span> <span class="char-style-override-7">henüz tamamlanmış (istihraç, imalat, nakliye ve dağıtım ile ilgili) süreçten sorumlu olanlar ile bir sonraki yahut parçaların montajından sorumlu olanlar arasındaki işlemler;</span></p>
      <p class="Normal-6 para-style-override-4"><span class="char-style-override-7">(ii) Mallar veya sermaye malları üzerinden spekülatif işlemler;</span></p>
      <p class="Normal-6 para-style-override-4"><span class="char-style-override-7">(iii) Finansal işlemler, örneğin hazine bonolarının itfası ve temdidi, veya yatırım değişiklikleri.</span></p>
      <p class="Normal-6 para-style-override-4"><span class="char-style-override-7">Bunlardan ilki, (i), gelir mevduatıyla ilgili işlemler gibi, cari çıktının parasal değerinin kararlı bir fonksiyonu olacaktır; (i</span><span class="char-style-override-8">a</span><span class="char-style-override-7">), gelir mevduatının alacak hanesine yazılan girişlere tam tamına eşit olacaktır, zira –tüketicinin üreticiden doğrudan kişisel hizmet alma durumu hariç– gelir mevduatına ödenen her çek, ticari mevduattan ödenen bir çek (veya tam tersi) olacaktır. Sonraki kategori olan (i</span><span class="char-style-override-8">b</span><span class="char-style-override-7">), her ne kadar çıktı, üretimin niteliğine ve tekniğine ve kısa dönemli olarak da girişimcilerin gereğini öngörüp öngörememelerine göre tedricen değişebilse de, genel olarak, yıllık çıktının parasal değeriyle dalgalanacaktır. Ayrıca, az ileride göreceğimiz gibi, (i</span><span class="char-style-override-8">b</span><span class="char-style-override-7">)’ye mahsus fiyat düzeyi, gelir mevduatından karşılanan tüketime mahsus fiyat düzeyiyle bire bir hareket etmeyecek ve bu da (i</span><span class="char-style-override-8">b</span><span class="char-style-override-7">)’deki işlemlerin parasal değerindeki değişiklikler ile tüketicilerin aynı zamana ait harcamalarının parasal değerinin tam uymaması sonucunu verebilecektir. (i</span><span class="char-style-override-8">a</span><span class="char-style-override-7">) ve (i</span><span class="char-style-override-8">b</span><span class="char-style-override-7">) kapsamındaki işlemler amacıyla elde tutulan ticari mevduata, gelir mevduatı ile birlikte, XV. Bölümdeki adıyla,</span> <span class="char-style-override-8">sınai tedavül</span> <span class="char-style-override-7">(</span><span class="char-style-override-8">sınai/endüstriyel dolaşım</span><span class="char-style-override-7">-</span><span class="char-style-override-8">industrial circulation</span><span class="char-style-override-7">) diyeceğiz.</span></p>
      <p class="Normal-6 para-style-override-4"><span class="char-style-override-7">Öte yandan, (ii) ve (iii) kategorilerindeki işlemler cari çıktı hacmiyle yönetilmek durumunda değildir ve edilmez de. Sermayedarların, spekülatörlerin ve yatırımcıların, üretimiyle ve tüketimiyle ilgileri olmaksızın sadece mübadele ettikleri belli başlı servet dilimlerinin veya hakların, kendi aralarında elden ele geçme hızı ile cari üretimin hızı arasında belirli bir ilişki yoktur. Böyle işlemlerin hacmi, çok büyük ve hesabı yapılamayan dalgalanmalara tabi olup, spekülatif duyarlılık hâli türünden unsurlara bağlı olarak, belli bir anda bir öncekinin iki katına çıkabilir; üretimdeki hareketlenmeyle uyarılması ve hareketsizlikle baskılanması mümkün ise de, kendindeki dalgalanmaların derecesi, üretimdekilerden epeyce farklıdır. Dahası, mübadelesi bu şekilde yapılan sermaye mallarının fiyat düzeyi, tüketim mallarının fiyat düzeyinden epeyce farklılık gösterebilir. (ii) ve (iii) işlemlerindeki amaçlar için elde tutulan ticari mevduatın toplamına, XV. Bölümdeki adıyla,</span> <span class="char-style-override-8">mali tedavül</span> <span class="char-style-override-7">(</span><span class="char-style-override-8">mali/finansal dolaşım</span><span class="char-style-override-7">-</span><span class="char-style-override-8">financial circulation</span><span class="char-style-override-7">) diyeceğiz.</span></p>
      <p class="Normal-6 para-style-override-4"><span class="char-style-override-7">Ne yazık ki bu işlemler sadece çok değişken olmakla ve üretimden ve tüketimden doğan işlemlerden farklı şekilde değişmekle kalmazlar. Bunlar, aynı zamanda, son gruptaki işlemlerle kıyaslandığında, istatistikleri birbirine katacak ölçüde büyüktürler. Örneğin Büyük Britanya’da, 1927 yılına ait her türden çek işleminin toplamı muhtemelen 64.000 milyon paunda, yıllık gelirin 16 katına yaklaşmıştı ki buna banka notlu işlemleri de eklemek gerekir. Cari çıktının hiçbir kalemi tek başına ortalama 16 kere el değiştiremeyeceği için, cari üretimden ve tüketimden doğan işlemlerin başka türden ticari işlemlerce şişirildiği (swamp) bellidir. Mali işlemlerdeki büyük ve değişken unsurlar yoluyla üretim ve gelir istatistiklerinde ortaya çıkan bu karışıklık, modern parasal meselelerle ilgili tümevarımsal güvenilir sonuçlara ulaşmanın önünde ciddi bir engeldir.</span></p>
      <p class="Normal-6 para-style-override-4"><span class="char-style-override-7">Bunun ABD’deki mukabili, 1926 yılında, yıllık gelirin 10 katına varan, 700 milyar dolar civarındaki çek transferleridir.</span></p>
      <p class="Normal-6 para-style-override-4"><span class="char-style-override-7">Yukarıdakilerden belli olduğu üzere, ortalama ticari mevduat düzeyinin ticari işlemlerdeki payı</span> <span class="char-style-override-8">k</span><span class="char-style-override-24">2</span> <span class="char-style-override-7">ile gelir mevduatının gelir işlemlerindeki payı</span> <span class="char-style-override-8">k</span><span class="char-style-override-24">1</span><span class="char-style-override-7">, birbirlerinden epeyce farklı olacaklardır. Ayrıca ikisi de farklı şekilde değişecekler ve çok daha değişken olacaklardır.</span> <span class="char-style-override-8">k</span><span class="char-style-override-24">2</span><span class="char-style-override-7">’nin yahut tersi olan</span> <span class="char-style-override-8">V</span><span class="char-style-override-24">2</span><span class="char-style-override-7">’nin değişkenliği ve büyüklüğü konusundaki tahminler ikinci ciltte verilecektir.</span></p>
      <p class="Normal-6 para-style-override-4"><span class="char-style-override-7">Belli bir iktisadi cemiyet için,</span> <span class="char-style-override-8">k</span><span class="char-style-override-24">1</span><span class="char-style-override-7">’in milli gelirin durağan bir kesri olarak düşünülmesi makul olmakla birlikte,</span> <span class="char-style-override-8">k</span><span class="char-style-override-24">2</span> <span class="char-style-override-7">için durum öyle değildir. Çünkü</span> <span class="char-style-override-8">k</span><span class="char-style-override-24">2</span><span class="char-style-override-7">’ye kumanda eden işlemlerin, hem hacim hem de fiyat düzeyi olarak, parasal milli gelirdeki değişimlere uymayan büyük değişimler göstermesi mümkündür. Bu nedenle,</span> <span class="char-style-override-8">toplam</span> <span class="char-style-override-7">nakit mevduatı (yani, gelir mevduatı</span> <span class="char-style-override-8">artı</span> <span class="char-style-override-7">ticari mevduat), parasal milli gelirle kararlı yahut normal bir ilişki içinde ifade etmek, bizi yanlışa götürür.</span></p>
      <p class="Normal-6 para-style-override-4"><span class="char-style-override-7">Okur,</span> <span class="char-style-override-8">k</span><span class="char-style-override-24">1</span><span class="char-style-override-7">’in ve</span> <span class="char-style-override-8">k</span><span class="char-style-override-24">2</span><span class="char-style-override-7">’nin, sırasıyla, gelir mevduatının ve ticari mevduatın genel olarak “tedavül hızları” denilen şeylerin tersi olduklarını fark edecektir.</span></p>
      <p class="Normal-6 para-style-override-4"><span class="char-style-override-7">Artık, bankacılık sistemi kanalıyla yaratılan mevduatın fiyat düzeyiyle ilişkisi konusundaki uzun teze geçmemiz gerekiyor. Bu incelemenin ikinci kitabının başlangıcı, –konunun esasından kaçınılmaz bir sapma demek olan,– paranın değerinin ne anlama geldiğine ve paranın değerinin ölçülme problemine ayrılacaktır.</span></p>
      <div class="footnotes">
        <div class="footnote">
          <p class="DIPNOTLAR-4"><a class="footnote-anchor" href="#footnote-225-10-backlink" id="footnote-225-10">10</a> <span class="char-style-override-16">Yukarıdakine yakın benzerlik gösteren bir ayrımın Adam Smith (</span><span class="char-style-override-18">Wealth of Nations,</span> <span class="char-style-override-16">Book II, chapter ii) tarafından yapılmış olması kayda değer bir noktadır: “Dolaşımın her ülkede iki farklı dala ayrıldığı düşünülebilir; satıcılar arasındaki ve satıcılarla tüketiciler arasındaki dolaşım. Bazen birinde bazen de diğerinde kâğıt veya madeni olsun aynı para kullanılsa da, her durumda ikisi de daima aynı anda cereyan ettiği için, sürdürülmeleri şu ya da bu türden belli bir para stoğu gerektirir.”</span></p>
        </div>
        <div class="footnote">
          <p class="DIPNOTLAR-4"><a class="footnote-anchor" href="#footnote-225-11-backlink" id="footnote-225-11">11</a> <span class="char-style-override-16">Genel bir ifadeyle, cari hesap ile mevduat hesabı şeklindeki eski ayrım, Londra’da kural olarak katılığını korumaktadır. Ama taşrada rekabet, bankaların farklı düzenlemelerine yol açmakta, pratikte bir örneklik göstermemektedir. En yaygınlarından biri de, bankanın, cari hesap için belirlenen bir asgariyi aşan miktara, ortalama esasına göre, mevduat faizinin biraz (mesela yüzde ½) altında faiz vermesidir ki bu, gerçekte tasarruf olan bir tutarın, çoğu kez cari hesaptan mevduat hesabına aktarılmaya değmeyeceği anlamına gelir. Yani, kısa vadeli tasarruf mevduatı, mevduat hesabında değil de cari hesaplar içinde tasnif edilebilir. Bu, sadece ara ara ve büyük dilimler halinde mevduat hesabına aktarılan tasarruf mevduatındaki küçük artışlar için de geçerlidir.</span></p>
        </div>
        <div class="footnote">
          <p class="DIPNOTLAR-4"><a class="footnote-anchor" href="#footnote-225-12-backlink" id="footnote-225-12">12</a> <span class="char-style-override-16">Hatta mevduat hesaplarının savaş öncesi payının, yarımdan ziyade üçte bire yakın tahmin edildiğini de işitmiştim. Leaf 1926’da yazarken (</span><span class="char-style-override-18">Banking, s. 124</span><span class="char-style-override-16">), kural olarak cari hesapların İngiltere’de; buna karşılık mevduat hesaplarının da İskoçya’da daha büyük olduğunu belirtiyor.</span></p>
        </div>
        <div class="footnote">
          <p class="DIPNOTLAR-4"><a class="footnote-anchor" href="#footnote-225-13-backlink" id="footnote-225-13">13</a> <span class="char-style-override-16">Büyük Britanya’nın aktif banka notu ihracıyla ilgili istatistikler olsa, ücret endeksi kadar değerli olurdu. Hâlihazırda aktif dolaşıma yönelik hiçbir istatistik yok, zira hisseli sermayeli bankalar</span> <span class="char-style-override-18">(</span><span class="char-style-override-16">joint stock banks</span><span class="char-style-override-18">)</span><span class="char-style-override-16">, rezervlerindeki banknot miktarıyla ilgili rakam vermiyorlar, fakat rakamların niye verilmesi gerektiğine dair bir sebep de yok. Bununla birlikte, Bank of England tarafından zaman zaman yayınlanan bankerlik bakiyeleri toplamları, bankaların yayınladıkları nakit ve bakiye</span> <span class="char-style-override-16">toplamlarıyla ilişkisi içinde alındığında, yaklaşık çıkarımlar yapmaya imkân verir.</span></p>
        </div>
        <div class="footnote">
          <p class="DIPNOTLAR-4"><a class="footnote-anchor" href="#footnote-225-14-backlink" id="footnote-225-14">14</a> <span class="char-style-override-16">Sanıyorum kredili mevduatın çıkışı İskoçya’dadır. Birleşik Devletler’de hiç o kadar rağbet görmemiştir.</span></p>
        </div>
        <div class="footnote">
          <p class="DIPNOTLAR-4"><a class="footnote-anchor" href="#footnote-225-15-backlink" id="footnote-225-15">15</a> <span class="char-style-override-16">Yanlış anlamadan kaçınmak için, yukarıdaki tasnifte, özel kişilerin örneğin inşaat, yatırım değişikleri veya başka amaçlar için aldıkları kredilerden doğan gelir dışı işlemlerinin ticari (business) işlemler olarak ve böyle işlemlerle irtibatlı balansların da ticari mevduat olarak görüldüğünün belirtilmesi gerekir.</span></p>
        </div>
        <div class="footnote">
          <p class="DIPNOTLAR-4"><a class="footnote-anchor" href="#footnote-225-16-backlink" id="footnote-225-16">16</a> <span class="char-style-override-16">Gelirin daha eksiksiz tanımı için ileride IX. Bölüme bakınız.</span></p>
        </div>
      </div>
    </div>
  </div>
</body>
</html>