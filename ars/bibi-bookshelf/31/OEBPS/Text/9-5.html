<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
  <title>9-5.html</title>
  <link href="../Styles/template.css" rel="stylesheet" type="text/css"/>
</head>
<body>
  <p>\1</p>
  <div id="x9-5.html" xml:lang="tr-TR">
    <div class="Basic-Text-Frame">
      <p class="x2-2" id="toc_marker-6-5">XIX. Bölüm</p>
      <p class="Heading-2-2">Kredi Çevriminin Bazı Özel Yönleri</p>
      <p class="Heading-3-2">I. Mal Enflasyonunun “Esbabı Mucibesi”</p>
      <p class="Normal-4 para-style-override-4"><span class="char-style-override-7">Savaştan sonraki tecrübeler pek çoğumuzu, pratikteki en iyi politika hedefi olarak fiyat istikrarını savunmaya yöneltti. Bu durum, başkaları bir yana, bankacılık otoriteleri indinde kredi çevrimini ne pahasına olursa olsun yok etme girişimi anlamına geliyordu. Söz konusu savunma, kredi çevriminin feci aşırılıklarına ve ağır suçlarına rağmen toplumun ilerlemesinde bir rolü olduğu ve kontrole alınmaya kalkılması hâlinde istikrarla birlikte durgunluğa da yol açacağı konusunda eleştiriler getirdi. Burada önde gelen isim Mr. D. H. Robertson’dır (</span><span class="char-style-override-8">Banking Policy and the Price Level</span><span class="char-style-override-7">-</span><span class="char-style-override-8">Banka Politikası ve Fiyat Düzeyi</span><span class="char-style-override-7">). Dolayısıyla, bu noktada Mr. Robertson’ın iddialarının kuvvetini incelemek yerinde olacaktır.</span></p>
      <p class="Normal-4 para-style-override-4"><span class="char-style-override-7">Mr. Robertson’ın tezinin esası, kredi çevriminde mal enflasyonu evresinin uzaması ölçüsünde, topluluğun servetinin –tersi durumdakine kıyasla– daha hızlı artacağıdır. Bu, kuşkusuz doğrudur. Mal enflasyonu sonucunda, topluluğun cari çıktısının cari tüketimden fazlası, tersi durumdakine göre daha büyük olmaktadır. Öte yandan, dipteyken keyfi sürülen yüksek reel ücretlerin pahası da normal sermaye birikimidir. Mal enflasyonu nedeniyle servet birikimindeki artışı aşan gönüllü tasarrufların temsil ettiği fazlaya “dayatılmış noksan” (“imposed lacking”) diyen Mr. Robertson, “dayatılmış noksan” ile ikmal edilmeyen bir gönüllü tasarruf rejimindekinden daha büyük bir servet birikimi artış haddinin arzu edildiği durumlar olduğunu ileri sürüyor.</span></p>
      <p class="Normal-4 para-style-override-4"><span class="char-style-override-7">Bir kredi çevriminde mal enflasyonu evresinin servet birikimi haddini mütemadiyen yükseltmeye faydası olmayacağı fark edilmiş olmalıdır. Söz konusu evre sadece kısa süreli, ani bir itki yaratmakta faydalı olabilir. Bu nitelikte bir itkinin akut ihtiyaç olabileceği durumların ortaya çıkması gayet makuldür. Acil davranmak için makul sebeplerimizin olduğu herhangi bir durum da varsa, mal enflasyonu hızlı bir geçiş sürecinin en etkili aracı olabilir. Ne var ki bunun –hâliyle, saf bir finansçının hantal düzeneklerinin sonuç vermesine fırsat kalmadan kendisini yitik hâlde bulabildiği savaş durumu hariç– doğru örneklerini tahayyül etmekte zorlanıyorum.</span></p>
      <p class="Normal-4 para-style-override-4"><span class="char-style-override-7">Bu nedenle, kredi çevriminin deflasyon evresinden doğan servet birikimi kayıplarını konumlandırdığımız diğer tarafa bakmalıyız. Kaldı ki böyle yapılmış olunca, dengenin hangi tarafa kaydığı kesinleşmiş mi olur? Pek muhtemeldir ki dünya servetinde 19. yüzyıldaki büyük artış, esas itibarıyla mal enflasyonu ile gerçekleşmiştir. Ancak bu, paranın giderek bollaşmasıyla ve aynı zamanda, kredi çevriminin genel yönelimin üstüne eklenen keskin çalkantılarından ziyade, fiyatları da uzunca bir süre verimlilik kazançlarının makul ölçüde üstünde tutacak bir faktör verimliliği artışıyla, kârları getirmiş ve servet birikimini gerçekleştirmiştir. Zira öteki yanda çevrimsel deflasyonlar hesabına yazılabilecek başka olağanüstü zararlar söz konusudur. İkincideki zarar sadece tasarrufu kısarak yapılan tüketimden değil, aynı zamanda gayrı iradi işsizliğe bağlı çıktı kaybından da doğar (ve şerri de canlanmalardaki fazla mesainin hayrından daha büyüktür). Kısmen tasarruf kaybına, kısmen de üretim faktörlerinin gayrı iradi bir biçimde atıl kalmasına dayalı bir deflasyon esnasında, böyle büyük bir servet kaybı, genelde yeterince tartılandırılmaktan uzaktır. Para idaresinin gönüllü tasarrufları yetersiz gördüğü zamanlarda mal enflasyonuyla yürüttüğü ve deflasyonun sonraki tepkisine de fırsat vermeyen bir politika, pekâlâ iş görebilirse de, bunun çevrimsel bir enflasyonla ilgisi olmaz. Eğer kredi çevrimleriyle ilgili genel kurallarımız olacaksa da, görünen o ki, çevrimler lehine bir genel kural avantajlı bir bilanço sağlamaz.</span></p>
      <p class="Normal-4 para-style-override-4"><span class="char-style-override-7">İkinci olarak, sosyal adalete dair değerlendirmelere bir ağırlık verme gereği vardır. Bir mal enflasyonunda üretim faktörlerinin kazançları, ürettiklerinden daha azı değerindedir. Aradaki fark, girişimci kesim üyelerinin servetlerine kalıcı ilave olacak şekilde keyfi bir biçimde dağılır, çünkü genelde bu kesimdekiler deflasyonda uğradıkları kayıplara kıyasla, daha fazla enflasyon kazancı temin edebilirler. Emek ürünlerinin mülkiyetinin böyle zorlamayla ve keyfi devri, başlı başına şerdir.</span></p>
      <p class="Normal-4 para-style-override-4"><span class="char-style-override-7">Bununla birlikte Mr. Robertson’ın genel önermesini destekleyen tali nitelikte argümanlar da vardır:</span></p>
      <p class="Normal-4 para-style-override-4"><span class="char-style-override-7">(i) İlerleyen bir toplumda, daha doğrusu değişim geçiren bir toplumda, bir üretim türünden diğerine geçişte istenilen sürate ulaşmak için, geçici bir enstrüman olarak enflasyona başvurulabilir. Eksiksiz bilgiyle ve akılla yönlendirilen bir sosyalist sistemde, üretken kaynakların dağıtımı</span> <span class="char-style-override-8">iradi</span> <span class="char-style-override-7">olarak (by</span> <span class="char-style-override-8">fiat</span><span class="char-style-override-7">)</span> <span class="char-style-override-7">gerçekleştirilebilir. Fakat bireyci bir sistemde buna imkân yoktur. Kaynaklar oldukları yerde kalma eğiliminde olacaklardır. Yer değiştirmeleri için sadece yüksek kâr beklentisi değil, yer değiştirmedikleri takdirde düşük kâr baskısı, hatta iflas tehdidi gerekecektir. Bu da, yeni gelenlerin, fikirlerini toplumsal menfaatin gerektirdiği hızla uygulamak için ihtiyaç duydukları kaynakları kolayca ele geçiremeyecekleri anlamına gelir, tabii eğer, kaynakları kontrol eden mevcut girişimcilerin onlar lehine kaynaklardan gönüllü olarak vazgeçmesini beklemeye mecbur iseler. Dolayısıyla, –sav böyle sürer– ilerleme uygun hızında devam edecekse, yeni borçlananların bazı anlarda bir mal enflasyonu marifetiyle kaynaklara ulaşma fırsatı bulabilmesi, yahut bir gelir enflasyonu marifetiyle kurulu firmalar karşısında teklif verebilir hâle gelmesi daha iyidir. Bunun gerçek gücünü teslim etmeliyiz. Güç zamanların, hatta genel olarak talihsizliklerin yan ürünü, yeni gelen kişilerin ve yöntemlerin, düzenli refah çağlarına kıyasla tepelere daha hızlı çıkmasıdır. Fakat sorunun, avantajların dengelenmesi ve ödenecek bedel sorunu olduğu da açıktır. Dahası, tek tek endüstrilerin olağan yükselip alçalmaları, burada ele alınan</span> <span class="char-style-override-8">genel</span> <span class="char-style-override-7">yalpalamaları ayarlamaya gerek bırakmayan yeterli bir uyaran vazifesi görecektir. Paranın (currency) istikrarı evrensel sükûnet ve değişimin olmadığı bir atmosfer anlamına gelmez.</span> <span class="char-style-override-8">Ortalama</span> <span class="char-style-override-7">istikrar ile, girişimcilerin belli bir alandaki zararlarının başka alanlardaki kazançlarıyla takriben dengelenmesi, böylece belli endüstrilerin veya girişimcilerin yükselişlerine ve düşüşlerine eklenen genel bir genişleme veya daralma eğiliminin yokluğu kastedilir. Kâr yahut zarar operasyonuyla en uygun durumdakinin hayatta kalması hâlini askıya almak değildir bu.</span></p>
      <p class="Normal-4 para-style-override-4"><span class="char-style-override-7">(ii) Mr. Robertson, belli bazı fiyatların değişmesinden farklı olarak, genel fiyat düzeyindeki değişmelerin, belli şartlar altında üretim faktörlerine, gayretlerinin derecesini ödüllerinin derecesine göre ve istikrar rejimindekine kıyasla maksimum avantaja daha yakın bir şekilde ayarlama imkânı vereceğini ileri sürüyor. Kaldı ki –pek çok koşulun yerine getirilmesi gereken– özel durumlarda bunu tesis etmek mümkün olsa bile, en iyi</span> <span class="char-style-override-8">genel kural</span> <span class="char-style-override-7">nedir sorusu hâlâ yanıtlanmamış olarak kalır.</span></p>
      <p class="Normal-4 para-style-override-4"><span class="char-style-override-7">Benim vardığım sonuç, Mr. Robertson’ın iddialarının, gerçekten dikkate değer olmakla beraber, kredi çevrimi salınımları yerine kural olarak satın alma gücünün istikrarını hedefleyen</span> <span class="char-style-override-8">prima facie</span> <span class="char-style-override-7">kabulden kurtulmakta yetersiz olduğudur. Bununla birlikte okurdan ricam, bu bölüm boyunca sadece</span> <span class="char-style-override-8">kredi çevrimine ait mal enflasyonu</span><span class="char-style-override-7">na baktığımı, yani parasal faktörlerdeki şu ya da bu türden kalıcı değişmelerin eşlik etmediği, sırf yatırım faktörlerinden kaynaklanan bir enflasyona baktığımı kesinlikle aklında tutmasıdır. Giderek genişleyen para arzı artışları nedeniyle uzayıp giden bir mal enflasyonu, uzayıp giden bir mal deflasyonunun aksine, bambaşka bir durumdur ve –II. Ciltte, XXX. Bölümde göreceğimiz gibi– servet birikimini artırmak açısından potansiyeli en yüksek enstrüman olabilir.</span></p>
      <p class="Normal-4 para-style-override-4"><span class="char-style-override-7">Süregelen bir mal deflasyonunu düzeltici olduğunda, yatırım hacminde fiyatları yükselten bir genişlemenin, genel bir kural olarak işe yarayacağına hükmetmek mümkündür. Bu durumda fiyat artışı, fiyat düzeyini mevcut gelir düzeyiyle yeniden dengeye getirmeye eğilimlidir. Örneğin, kredi çevriminin iniş evresinden doğan, fakat mal deflasyonunun gelir deflasyonuna dönüşmediği bir yaygın işsizlik hâlinde, süregelen deflasyonu giderecek ölçüde bir genişleme ve fiyat artışı olmadıkça, düzelmenin normal bir üretim ve istihdam düzeyine ulaşması pratik açıdan imkânsızdır. Bu durum, tüm üretim faktörlerinde eşit denilebilecek şekilde ortaya çıktığında, gelir deflasyonu için geçerli değildir. Oysa mal deflasyonu için geçerlidir. Özetle, fiyatları mal deflasyonunun en dibinde stabilize etmek aptallık olacaktır. Ancak, bütün “stabilizörler” bu görüşe katılacaklardır.</span></p>
      <p class="Normal-4 para-style-override-4"><span class="char-style-override-7">Bu tartışmadan çıkan bir diğer genel sonuç, kredi çevrimindeki şerrin kaynağının enflasyon evresi değil, deflasyon evresi olduğudur. Yani mal enflasyonunun gelir enflasyonuna dönmesi hâlinde eski duruma dönmeye yeltenilmiyor ve yeni gelir düzeyinde istikrar korunuyor ise, ciddi fırsatlar doğabilir. Para arzının mal enflasyonu yönünde ılımlı bir sapma yaratacak şekilde denge fiyat düzeyini uzun dönemde verimlilik kazançlarından biraz daha hızlı yükseltmesine imkân tanıdığı bir ilişkiler durumu, fiyat düzeyinin kazançlara nispetle yavaşça düştüğü duruma kıyasla yeğdir. İktisadi gelişmenin ve servet birikiminin avantajları sosyal adaletsizlik öğelerine ağır basacaktır, özellikle de ikincisi vergi sistemince dikkate alınabilir de kısmen çareler bulunursa –hatta bu çareler olmaksızın da, topluluğun başlangıçtaki servet düzeyi düşük ve hızlı sermaye birikimi ihtiyacı ciddi boyutta ise– bu önerme geçerlidir.</span></p>
      <p class="Heading-3-2">II. Mal Enflasyonunun Oluşumu</p>
      <p class="Normal-4 para-style-override-4"><span class="char-style-override-7">Gerçekten de, mal enflasyonu yeni yatırıma dönük kaynakları artırır, toplumun servet stoğunu çoğaltmaya hizmet eder. Mal enflasyonunun, böyle işler görmeyen sermaye enflasyonundan ve gelir enflasyonundan tamamen farklı olduğu hususu, enflasyondan enflasyona fark görmeyenler tarafından genellikle göz ardı edilir.</span></p>
      <p class="Normal-4 para-style-override-4"><span class="char-style-override-7">Fakat mal enflasyonu bir yandan da mevcut servetin, para sahiplerinden ve alacaklılardan, borç alanlara ve parasal yükümlülükleri olanlara aktarımı yoluyla, yeniden dağılımına yol açar ki bu açıdan gelir enflasyonuna benzer. Zira yalnızca parasal gelirleri olanların reel gelirlerinin azaldığını görmesi gerekmez; para stokları olanlar da bu stoğun reel değerinin eskisinden az olduğunu fark ederler. Dolayısıyla, bu noktadan hareketle Mr. Robertson da, bu ikinci kesimin, para stoklarının değerinde ister istemez katlandıkları kaybı gidermek için, başka durumlara kıyasla daha büyük ölçüde tasarrufa sevk edilebileceğini ileri sürmüştür. Ayrıca, gelirleri yükselenlerin de, ister artan istihdamdan, ister yükselen parasal verimlilik kazançlarından gelsin, bu gelirlerinin bir kısmını gelir mevduatı oluşturacak şekilde tasarruf etmeleri muhtemeldir.</span></p>
      <p class="Normal-4 para-style-override-4"><span class="char-style-override-7">Önceki gibi, yani gelir mevduatını ikmal edecek şekilde oluşan tasarruflara Mr. Robertson “uyarılmış noksan” (“induced lacking”) adını vermektedir. Bu ise cari parasal gelirin satın alma gücünde mal enflasyonu nedeniyle meydana gelen azalmanın neticesi olan (kendi ifadesiyle) “dayatılmış noksan”dan farklıdır.</span></p>
      <p class="Normal-4 para-style-override-4"><span class="char-style-override-7">Fakat bu iki şey arasındaki ayrıma dair ilave edilmesi gereken şeyler vardır. Mr. Robertson’ın “dayatılmış noksan”ı tamamıyla mal enflasyonuna özgüdür ve gelir enflasyonu hâlinde ortaya çıkmaz. Öte yandan “uyarılmış noksan” gelir enflasyonuna özgüdür ve mal enflasyonunda ortaya çıkması, sadece bu enflasyonun çıktı artışıyla birlikte olmasıyla mümkün olur. Zira, gelir mevduatında parasal kazançlardaki artışla orantılı olandan başka bir artış beklemek için hiçbir sebep yoktur. Dahası, “dayatılmış noksan”</span> <span class="char-style-override-8">zorunlu olarak</span> <span class="char-style-override-7">yeni yatırıma elverişli kaynaklardaki çoğalmayı temsil ederken, bu durum “uyarılmış noksan” için, sadece hakiki (genuine) tasarrufların sonucu olduğu zaman doğrudur. Kaldı ki gelir mevduatının çoğaltılmasının başka yolları da vardır, mesela tasarruf mevduatından bir transfer; yahut normal cari tasarruflarla menkul kıymet alımından uzak durmak; ya da gelir mevduatının miktarının değil de hızının yükselmesi. Bu yüzden “uyarılmış noksan”, bir ilave tasarruf kaynağı olarak ayrıca dikkate almaya değmeyecek kadar güvenilmez görünüyor bana.</span></p>
      <p class="Normal-4 para-style-override-4"><span class="char-style-override-7">Cari gelirin değerindeki kaybı, mevcut para stoklarının ve parasal alacakların değerindeki kayıpla karıştırmak, mal enflasyonunun</span> <span class="char-style-override-8">oluşumu</span> <span class="char-style-override-7">ile ilgili mukabil bir karışıklığa yol açıyor bazen. Bir banka, yükselen fiyatlarla birlikte kredi hacmini artırdığı zaman, açıktır ki ödünç alanın, yani adına ilave parasal kredi açılan kişinin satın alma gücünde, işletme sermayesine ekleyebileceği bir artış olur ve bu durum fiyatlar ne kadar yükselse de böyledir. Peki bu artış kimler pahasına ortaya çıkar? Yani bir diğer deyişle, kimlerin reel geliri azalır ve ödünç alanın elindeki bu reel gelir artışını besler? Görünen –fakat yanlış– cevap, transferin mudi aleyhine olduğudur. Ödünç alanın, yani hâlihazır fiyat düzeyinde mevcut alıcıların satın alma gücünü azaltmadan piyasaya giren ilave alıcının fiyatları yükselttiği doğrudur. Ayrıca fiyatlardaki artışın mudilerin mevduatlarının değerini, yani satın alma gücü üzerindeki</span> <span class="char-style-override-8">kumandalarını</span> <span class="char-style-override-7">azalttığı da doğrudur. Ne var ki bir bütün olarak mudilerin reel balanslarının düşeceğini varsaymadıkça, her ne kadar fiyat düzeyindeki yükselme parasal mevduatın değerini düşürecek olsa da, bundan dolayı mudilerin tüketimleri zorunlu olarak düşmez. Mudiler bir bütün olarak eski mevduatlarını tüketim amacıyla çekmedikçe, tüketim ödemelerini mevduatları ile değil,</span> <span class="char-style-override-8">cari gelirleri</span> <span class="char-style-override-7">ile yapıyorlar demektirler. Bu da bizi doğru cevaba götürür. Fiyatların artışının düşürdüğü şey, nakden ödenebilen tüm cari gelirlerin değeridir. Bunun anlamı da, topluluğun geri kalanının elindeki satın alma gücü</span> <span class="char-style-override-8">akımının,</span> <span class="char-style-override-7">sözünü ettiğimiz borçlunun eline geçen taze satın alma gücü miktarı kadar azaldığıdır. Ayrıca, görmüş olduğumuz gibi, cari gelirin değerindeki bu kayba tamı tamına eşit bir fayda, cari çıktılarını yükselen fiyattan satabilen girişimcilerin kârları biçiminde birikir. Dolayısıyla yeni ödünç alanların kendilerine sunulan krediler aracılığıyla edindikleri bu sermaye artışı, cari gelir sahipleri pahasınadır. Fakat servetteki bu artış, daha doğrusu onun sağladığı kredi, birileri pahasına kendileri için kredi ihdas edilenlere ait olmayıp, doğrudan yahut dolaylı olarak, çıktılarını yükselen fiyattan elden çıkarabilmek suretiyle havadan kârlar elde eden girişimcilere aittir.</span></p>
      <p class="Normal-4 para-style-override-4"><span class="char-style-override-7">Peki, mudilerin servet kaybına karşılık gelen servet fazlası nerede birikmektedir?</span> <span class="char-style-override-8">Eski</span> <span class="char-style-override-7">borçlularda elbette, yani önceki düşük fiyattan ödünç almış, fakat yükselmiş yeni fiyatla geri ödeyebilecek olanlarda. Ne var ki bu aktarım süreci –sadece banka mudileri ile banka borçluları arasında değil, parasal yönden tüm borç veren ve alan kesimler arasında– bir servet transferi olmakla birlikte, sermaye stoğunun çoğalmasına hizmet eden bir transfer değildir. Zira borçlular, vadesi gelen borçlarını bu işe tahsis etmeyi beklediklerinden daha düşük bir satın alma gücünü tahsis ederek ödeyebilirler, böylelikle işletme sermayesi takviye etmede kullansınlar ya da kullanmasınlar bu işten kalan ek satın alma gücünü muhafaza edebilirler; eski borçların geri ödenmesi sonucu bankaların açabileceği kredi miktarı iş dünyasına yeni krediler açmaya müsait ise de, değerleri nispeten daha düşüktür.</span></p>
      <p class="Heading-3-2">III. Bir Kredi Çevriminin Normal Güzergâhı</p>
      <p class="Normal-4 para-style-override-4"><span class="char-style-override-7">Bir kredi çevriminin girebileceği sonu gelmez çeşitlilikteki yollardan yeterince söz ettik. Artık yalınlık amacıyla kendimizi, yeterince sıklıkla karşılaşıldığı için belki de olağan yahut normal güzergâh demeye layık göreceğimiz belli bir yol seçmeye verebiliriz.</span></p>
      <p class="Normal-4 para-style-override-4"><span class="char-style-override-7">Yatırımın cazibesini artıracak –parasal olmayan– bir şey olsun. Bu yeni bir icat olabileceği gibi, yeni bir ülkenin gelişmesi, bir savaş, yahut aynı yöndeki küçük etkiler sonucunda “iş dünyasında güven”in yeniden tesisi de olabilir. Ya da bu şey bir borsa fırlamasıyla başlar (ki, eğer başrolde oynayan bir parasal neden ise, bu başlangıç daha da olasıdır); önce doğal kaynaklar veya</span> <span class="char-style-override-8">de facto</span> <span class="char-style-override-7">tekeller üzerinde spekülasyon izlenir, ama etkileşim yoluyla yeni sermaye mallarının fiyatı da nihai olarak artar.</span></p>
      <p class="Normal-4 para-style-override-4"><span class="char-style-override-7">Yatırımın cazibesindeki bu artışa karşılık gelen doğal faiz haddindeki yükseliş, tasarruf artışıyla geriletilemez. Ayrıca genişleyen yatırım hacmi de piyasa faiz haddinin yeterince yükselmesiyle bastırılamaz.</span></p>
      <p class="Normal-4 para-style-override-4"><span class="char-style-override-7">Bankacılık sistemi, yatırım hacmindeki bu artışa toplam para miktarında bir parça artışla karşılık vermek suretiyle uyabilir. Ama gereken artış ilk elde muhtemelen öyle büyük olmayacak, hatta neredeyse fark edilmeden, sistemin atıl kaynaklarından sağlanacak, veya belki de toplam para hacminde hiçbir değişme olmaksızın tamamen finansal dolaşımın gereklerindeki düşmeyle karşılanacaktır.</span></p>
      <p class="Normal-4 para-style-override-4"><span class="char-style-override-7">Bu safhada sermaye mallarının fiyatı ve çıktı artmaya başlar. İstihdam düzelirken toptan eşya endeksi yükselir. Yeni istihdam edilenlerin harcama artışı tüketim mallarının fiyatını yukarı çekerek, bu malların üreticilerine havadan kâr getirir. Bu an itibarıyla pratik açıdan her kategoriden malın fiyatı yükselmiş olacak, her gruptan girişimci kâr edecektir.</span></p>
      <p class="Normal-4 para-style-override-4"><span class="char-style-override-7">Üretim faktörleri istihdam hacmi, bunların mükâfat hadleri başlangıçta fazlaca değişmeksizin büyüyecektir. Ancak, istihdam edilmeyen faktörlerin büyükçe bir payı istihdam edildikten sonra, girişimciler yükselen kârın uyarısıyla, birbirleriyle yarışarak daha yüksek mükâfat hadleri teklif etmeye başlayacaklardır.</span></p>
      <p class="Normal-4 para-style-override-4"><span class="char-style-override-7">Bütün bu süreçte sınai dolaşımın gerekleri –öncelikle istihdam hacminin artışını, peşinden de kazanç hadlerinin artışını karşılamak için– artıyor olacaktır. Bunun sonucunda, bankacılık sisteminin ihtiyaç duyulan para hacmini kendi prensipleri ve gelenekleri ile daha fazla tedarik edemeyeceği bir noktaya gelinecektir.</span></p>
      <p class="Normal-4 para-style-override-4"><span class="char-style-override-7">Öte yandan bankacılık sisteminin, –finansal dolaşımda, tedavül hızında ve merkez bankası rezerv paylarında değişmelerle– prensiplerine ve geleneklerine halel getirmeden ne büyüklükte bir kazançlar faturası (earnings bill) değişimi yürütebileceği de hayret vericidir.</span></p>
      <p class="Normal-4 para-style-override-4"><span class="char-style-override-7">Dolayısıyla bir dönüm noktasına varılması muhtemeldir. Bu durum, bankacılık sisteminin kazanç faturaları artışını finanse etme isteksizliğinden yahut kabiliyetsizliğinden değil, başka üç sebebin birinden veya birkaçından ileri gelir. Söz konusu dönüm noktası, mesela bazı finansörlerin tahminlerinden yahut önceki krizlere dair tecrübelerinden veya iş dünyasına ya da bankacılara nazaran daha ileri görüşlü olmalarından ileri gelen finansal duyarlılıktaki tutulmadan ileri gelebilir. Eğer böyleyse, “ayı” hissiyatının yayılması, gördüğümüz üzere, finansal dolaşımın gereklerini büyütecektir. Dolayısıyla finansal dolaşımın sınai dolaşımdaki artışın üstüne gelen bu artma eğilimi, bankacılık sisteminin hem belini bükecek, hem de böylece, sadece uzun vadede doğal hadde tamı tamına eşit olmakla kalmayıp, değişen koşullarda muhtemelen onun da üstünde bir faiz haddi dayatmasına sebep olacaktır.</span></p>
      <p class="Normal-4 para-style-override-4"><span class="char-style-override-7">Yine bir diğer durum, yeni yatırımın cazibesinin zamanla ya da belli türden sermaye malları arzının artmasıyla ortadan kalkması şeklinde olabilir.</span></p>
      <p class="Normal-4 para-style-override-4"><span class="char-style-override-7">Sonuncusu da –yukarıdaki sebeplerden ileri gelen bir tersine dönme olmadığında– canlanmanın ikinci evresinin tam anlamıyla yerleşmesini (tüketim malları üretiminde faaliyet artışını) izleyen en fazla bir üretim dönemi içinde, tüketim malı fiyatlarının yükseldikleri düzeyin altına kaçınılmaz düşüşü nedeniyle, etkileşimli (sympathetic) bir tepki olasılığıdır.</span></p>
      <p class="Normal-4 para-style-override-4"><span class="char-style-override-7">Böylece en sonunda, yeni yatırımın cazibesinin uçup gitmesi, finansal duyarlılığın bozulması, tüketim malları fiyat düzeyinin tepkisi, bankacılık sisteminin önce sınai, sonra da finansal dolaşımın artan gereklerine ayak uydurmakta giderek zorlanması gibi, çeşitli sağlam sebeplerin bir araya gelmesi sonucunda, çöküş ortaya çıkacaktır.</span></p>
      <p class="Normal-4 para-style-override-4"><span class="char-style-override-7">Dolayısıyla, olayların sırası şöyledir: İlk sırada, sermaye enflasyonunun yatırıma, onun da mal enflasyonuna yol açması; ikinci sırada, yaklaşık olarak bir tüketim malı üretimi dönemince devam eden mal enflasyonu ve sermaye enflasyonu; üçüncü sırada, dönemin sonunda, sermaye ve mal enflasyonları derecesinde bir tepki; dördüncü sırada, sermaye enflasyonunun çöküşü; beşinci ve son sırada, yatırımın mal deflasyonuna yol açacak şekilde normalin altına inmesi.</span></p>
    </div>
  </div>
</body>
</html>