<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>siradan</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_1">1. Bölüm<br class="calibre2" />
  Batıl İnançlarda</h1>

  <h2 class="indentmetinbold" id="calibre_toc_13">Bazı Batıl İnançlar:</h2>

  <p class="indentmetinbold">50.000 Yıl Önce, Batı Asya</p>

  <p class="normal">Napolyon kara kedilerden korkardı; Sokrates ise nazardan. Jül Sezar rüyalardan çekinirdi. 8. Henri bir büyünün kendisini tuzağa düşürüp Anne Boleyn ile evlenmesine sebep olduğunu iddia ediyordu. Büyük Petro köprülerden geçerken hastalık derecesinde bir korkuya kapılıyordu. Samuel Johnson binalara sağ ayakla girip çıkıyordu.</p>

  <p class="normal">Kötü şans hurafeleri hâlâ birçok insanı merdiven altından geçmekten, içeride şemsiye açmaktan ya da on üçüncü Cuma uçağa binmekten alıkoyuyor. Öte yandan aynı insanlar iyi şans umut ederek parmaklarını çapraz yapıyor veyahut tahtaya vuruyor.</p>

  <p class="normal">Batıl inançların, akıldışı tabiatları sebebiyle eğitim ve bilimin yaygınlaştığı bir dünyada ortadan kalkmaları gerekirdi. Ama objektif delillere değer verilen günümüzde bile çok az insan bir ya da iki batıl inancı olduğunu inkâr edebilir. Amerika’nın bir ucundan diğer ucuna insanların “şanslı” sayılarından ziyade aşağı yukarı hiçbir şeye dayanmayan on binlerce piyango bileti işaretleniyor ya da alınıyor.</p>

  <p class="normal">Belki de bunun böyle olması gerekiyor; ne de olsa batıl inançlar insanlık mirasımızın eski birer parçası.</p>

  <p class="normal">Arkeologlar, elli bin yıl önce Batı Asya boyunca dolaşmış Neandertal insanın ilk batıl ve dinsel inancı yani ölümden sonra hayat inancını ürettiğini tespit etmiştir. Daha önceleri Homo Sapiens’ler ölülerini terk ederken Neandertal’ler ölülerini, öbür dünyada lazım olacağına inandıkları yiyecek, silah ve kömürle gömerek cenaze törenleri yapardı.</p>

  <p class="normal">Dolayısıyla batıl inançla dinin doğuşunun yakın ilişki içinde olması şaşırtıcı değildir. Zira tarih boyunca bir kimsenin batıl inancı diğerinin diniydi. Hıristiyan imparatoru Kostantin paganizmi batıl inanç olarak; pagan devlet adamı Tacitus ise Hıristiyanlığı zararlı ve mantıkdışı bir inanç olarak adlandırmıştı. Protestanlar Katoliklerin azizlere ve kutsal emanetlere gösterdikleri saygıyı boş inanç olarak tanımlarken aynı şeyi Hıristiyanlar Hindu adetleri için düşünüyordu. Diğer yandan bir ateist için tüm dini inançlar batıl inançtır.</p>

  <p class="normal">Bugünse neden lades kemiği iyi şansı sembolize ederken kırık aynanın bunun tam tersinin işareti olduğunun mantıksal hiçbir sebebi yokmuş gibi gözükmekte. Hâlbuki eskiden her batıl inancın belli bir amaca yönelik bir kökeni, kültürel bir arka planı ve pratik bir açıklaması vardı. Yıldırım, şimşek, tutulmalar, doğum ve ölüm gibi olaylara cevap arayan, aynı zamanda tabiat kanunlarının nasıl işlediğinden haberdar olmayan ilk insanlar görünmeyen ruhlara ait bir inanç geliştirmişti. Hayvanların altıncı hislerini gözlemlediler ve ruhların sanki gizlice onları uyardıklarını hayal ettiler. Bir tohumdan fışkıran bir ağaç gibi, iribaştan oluşan bir kurbağa gibi mucizeler onların gözünde öbür dünyanın eserleriydi. Kendi günlük yaşamlarında hep zorluklarla boğuştuklarından dünyanın iyi ruhlardan daha çok kinci ruhlarla dolu olduğunu farz ederlerdi. (Dolayısıyla devraldığımız batıl inançların çoğu bizi kötülüklerden korumaktadır.)</p>

  <p class="normal">Karmakarışık bir dünyada kendini bir şekilde korumak için eski insanlar tavşanayağı, yazı tura atmak için sikke ve dört yapraklı yonca edindiler. Bu insan iradesini tüm o kargaşaya rağmen hâkim kılmaya yönelik bir teşebbüstü. Ve bir muska işe yaramadığı zaman diğerini, sonra tekrar başkasını denerlerdi. Böylelikle binlerce sıradan şey, tabir ve büyü sihirli bir anlam kazandı.</p>

  <p class="normal">Bir bakıma biz de bugün aynı şeyi yapıyoruz. Bir öğrencinin ödül kazandığı yazısını yazdığı kalem, bir anda onun “şanslı” kalemi haline gelir. At yarışında yağmurlu bir günde yüksek ödül kazanan bir kimse için hava, bahislerinde önemli bir faktör olur çıkar. Biz sıradanı sıra dışı <span class="ideitalik">yaparız</span>. Aslında çevremizde herhangi bir kültürün batıl inançla süslemediği nadir şey vardır: ökseotu, sarımsak, elma, at nalı, şemsiye, hıçkırık, tökezleme, çapraz parmaklar, gökkuşağı… Ve bunlar henüz başlangıç bile değildir.</p>

  <p class="normal">Şimdilerde eskiden esrarengiz sayılan fenomenler için bilimsel açıklamalarımız var. Ama buna rağmen günlük yaşam hâlâ yeterli öngörülemezliğe sahip olduğundan özellikle talihsiz anlarımızda açıklanamayanı açıklamak ve temennilerimizi dünyanın iniş çıkışları üzerinde hâkim kılmak için batıl inançlara yöneliyoruz. O zaman başparmaklarımızı yukarıya kaldırıyor ya da çaprazlıyoruz.</p>

  <p class="normal">Ve bilimsel bir doğru gibi kabullendiğimiz mantıkdışı inançların kökenleri. Vallahi ve billahi.</p>

  <h2 class="indentmetinbold" id="calibre_toc_14">At Nalı:</h2>

  <p class="indentmetinbold">4.Yüzyıl, Yunanistan</p>

  <p class="normal">İyi şans tılsımlarının en evrenseli olarak düşünülen at nalı, atın var olduğu her çağda ve ülkede güçlü bir muskaydı. Batı kültürüne at nalını 4. yüzyılda sokan ve onu iyi talihin sembolü sayanlar Yunanlılar olmakla beraber efsaneler, at nalını alıp kötülüğe karşı bir güç olarak kapının üstüne astıran Aziz Dunstan’a itibar ediyor.</p>

  <p class="normal">Rivayete göre 959’da Canterbury’nin başpiskoposu olacak olan demirci Dunstan’ın yanına günün birinde bir adam geldi ve Dunstan’dan, şüphe uyandıracak bir biçimde ayrık ayaklarına at nallarını takmasını istedi. Dunstan hemen müşterisinin Şeytan olduğunu anladı. Adama, bu isteğini yerine getirebilmek için kendisini duvara zincirlemesinin gerektiğini izah etti. Aziz kasıtlı olarak işini öyle acı verecek şekilde yaptı ki zincirle bağlı olan şeytan hiç durmadan ondan merhamet diledi. Dunstan ise bundan böyle kapısının üstünde at nalı asılı olan hiçbir eve girmeyeceğine dair yemin edene kadar onu serbest bırakmayı reddetti.</p>

  <p class="normal">Onuncu yüzyılda bu öykünün ortaya çıkmasından itibaren Hıristiyanlar at nalına, onu kapı üzerine ve daha sonra hem tılsım, hem de tokmak olarak iki işe yaradığı kapının ortasına asarak hürmet ettiler. İşte nal şeklindeki tokmağın kökeni! Ayrıca bir zamanlar Hıristiyanlar Mayıs’ın 19’unu Aziz Dunstan’ın ziyafet günü olarak at nalı oyunlarıyla kutluyorlardı.</p>

  <p class="normal">Yunanlılara gelirsek, at nalının sihirli gücünün kaynağı başka faktörlerdi. At nalı demirden yani kötülüğü uzak tuttuğuna inanılan elementten yapılırdı ve uzunca bir süre bereket ve iyi talih sembolü olduğuna inanılan hilal şeklindeydi. Romalılar da bu nesneyi hem pratik olarak atlar için kullandılar, hem de bir tılsım olarak. At nalının sihirli gücüne duydukları inanç da bu batıl inancı Aziz Dunstan’la özdeşleştiren Hıristiyanlara geçti.</p>

  <p class="normal">Cadılardan korkulan Ortaçağ’da at nalına bir güç daha eklendi. Cadıların atlardan korktukları için süpürgeler üzerinde seyahat ettiklerine inanıldı. Ve nasıl ki haçlar vampirleri korkutuyorsa, atı anımsatan nallar da cadıları korkutuyordu. Cadı olmakla suçlanan bir kadın, tabutunun üzerine at nalı çakılıp öyle gömülürdü ki bir daha canlanmasın. Rusya’da at nalı döven bir demircinin cadılara karşı beyaz büyü kabiliyetine sahip olduğuna inanılırdı. Ayrıca evlilik, iş ve mülkiyet anlaşmalarına ilişkin yeminler de İncil üzerine değil, at nallarının dövüldüğü örsler üzerinde ediliyordu.</p>

  <p class="normal">At nalı her şekilde asılamazdı. Şans bitip tükenmesin diye nalın uçları yukarda olacak şekilde asılırdı.</p>

  <p class="normal">İngiliz Adaları’nda on dokuzuncu yüzyıla kadar güçlü bir şans sembolü olarak kaldı. Aziz Dunstan efsanesine dayanan, kötülüğe ve hastalığa karşı söylenen popüler İrlanda dizeleri şöyledir: “Baba, Oğul ve Kutsal Ruh! Şeytanı direğe çivile.” 1805’de Trafalgar Savaşı’nda İngiliz Amiral Lord Horatio Nelson ulusunun düşmanlarıyla karşı karşıya geldiğinde bir at nalını, emri altındaki Zafer adlı geminin direğine astırdı. Anısına 1849’da Londra’nın Trafalgar Meydanı’na Nelson Anıtı’nın dikildiği askeri zafer, Napolyon’un İngiltere’yi işgal etme rüyasını sona erdirdi. At nalı İngiliz halkına şans getirmiş olabilir ama Nelson’un kendisi bu savaşta hayatını kaybetti.</p>

  <h2 class="indentmetinbold" id="calibre_toc_15">Lades Kemiği:</h2>

  <p class="indentmetinbold">MÖ 400 Öncesi, Etrurya</p>

  <p class="normal">Gizlice dilekler tutan iki kişi kuşun kurutulmuş, V şeklindeki kemiğinin uçlarından tutup çeker. Büyük parçayı çeken kişinin dileği kabul olur. Bu gelenek en azından 2.400 yaşında ve kökeni Apeninler’in batı ve güneyini, Tiber ve Arno ırmakları arasındaki İtalyan yarımadasını işgal eden Etrüsklere dayanıyor.</p>

  <p class="normal">Medeniyetlerinin zirve yaptığı altıncı yüzyılda, oldukça kültürlü bir halk olan Etrüskler tavuk ve horozun kâhin olduklarına inanırdı. Zira tavuk gıdaklayarak yumurtlayacağının haberini önceden veriyor; horoz ise ötüşü ile yeni bir günün şafağını müjdeliyordu. Bir kehanet yöntemi olan “tavuk kehaneti” en zor problemlere cevap bulmak için kullanılırdı. Yere Etrüsk alfabesini temsil eden yaklaşık yirmi parçaya bölünmüş bir çember çizilirdi. Her parçaya tahıl taneleri konur, çemberin ortasına da kutsal bir tavuk oturtulurdu. Tavuğun tahılı gagalaması bir dizi harfi ardı ardına üretirdi, bunu da bir başrahip belirli soruların cevaplarını bulmada kullanırdı.</p>

  <p class="normal">Kutsal bir kuş öldürüldüğünde kuşun köprücük kemiği kuruması için güneşe bırakılırdı. Kâhin kuşun gücünden yararlanmak isteyen bir Etrüsk, sadece kemiği yerden alıp kırmamaya dikkat ederek okşamalıydı; böylelikle bir dilekte bulunabilirdi. İşte lades yani dilek kemiği isminin kaynağı.</p>

  <p class="normal">İki yüzyıldan fazla bir süre Etrüskler bu kırılmamış kemiklerle dilekte bulundu. Biz ise bu batıl inancı Etrüsklerin çoğu özelliğini benimsemiş Romalılardan biliyoruz. Roma yazıları büyük parçayı almak için iki kişinin lades kemiği çekme pratiğinin basit bir arz ve talep durumundan kaynaklandığını ileri sürer: Çok az kutsal kemik, çok fazla iyilik bekleyen insan vardır sonuçta.</p>

  <p class="normal">Peki, Etrüskler kuşun iskeletinin bütün ince kemiklerini neden lades kemiği olarak saymadı? Bu söz konusu kıtlık problemini çözerdi. Bir Roma efsanesine göre Etrüskler V şeklindeki bu kemiği sembolik nedenlerden ötürü seçmişlerdi. Diğer bir deyişle bu kemik insan kasığına benziyordu ve dolayısıyla doğumun gizemini çözebilecek bir hayat kaynağı sembolüydü.</p>

  <p class="normal">Bütün bunları hesaba katarsak bize Etrüsk lades kemiği batıl inancından daha fazlası kaldı. Kökenbilimciler “İyi şanslar” anlamındaki tabirin önceleri lades kemiği çekme savaşında büyük parçaya sahip olan kişiye söylendiğini iddia etmekte.</p>

  <p class="normal">Lades kemiği batıl inancını İngiltere’ye getiren Romalılardı. Hacılar Yeni Dünya’ya gidene kadar tavuğun köprücük kemiğini kırma yaygın bir gelenek haline geldi. Amerika’nın ormanlık kuzeydoğu sahilinde karşılaştıkları vahşi hindilerin köprücük kemiklerini tavuklara benzer bulan Hacılar, hindi lades kemiği geleneğini başlattılar ve aynı zamanda bunu Şükran Günü kutlamalarının bir parçası haline getirdiler. Koloni folkloru, 1621’de kutlanan ilk Şükran Günü’nde lades kemiklerinin kapışıldığını ileri sürer (Bkz. Şükran Günü). Böylelikle dolambaçlı bir yoldan eski Etrüsk inancı bir Amerikan kutlamasının parçası haline gelmiş oldu.</p>

  <h2 class="indentmetinbold" id="calibre_toc_16">Vur Tahtaya:</h2>

  <p class="indentmetinbold">MÖ 2000, Kuzey Amerika</p>

  <p class="normal">Ağaca dokunmanın güvende olmak demek olduğunu imleyen kovalamaca oyununu oynayan çocuklar aslında bilmeden Kuzey Amerika Yerlilerince başlatılmış dört bin yıllık bir geleneği sürdürüyor.</p>

  <p class="normal">Modern kovalamaca oyununda da ağacın aşağı kısmı güvenli bir liman görevi görür. Tarihsel olarak baktığımızda ise dokunulacak ağaç aslında gücü, muazzam yüksekliği ve kutsal güçleri dolayısıyla hürmet edilen meşe ağacıdır. Üstelik bugün bir kimse umut dolu bir öngörüde bulunup tahtaya vurursa bu tahta geleneksel olarak meşe olmalıdır.</p>

  <p class="normal">Meşe ağacını çevreleyen kültler oldukça eskiye dayanır. Bunlar MÖ 2000 civarında Kuzey Amerika yerlileri ve daha sonra da Yunanlılar arasında, birbirlerinden habersizce türemiştir. Her iki kültür de meşe ağacına sıklıkla yıldırım düştüğünü gözlemlediklerinden bunun gökyüzü (Kızılderililer) ve yıldırım (eski Yunanlılar) tanrısının evi olduğuna farz ederdi.</p>

  <p class="normal">Kuzey Amerika Yerlileri bu batıl inancı bir adım daha ileri götürdü. Gelecekteki bir başarı, savaş zaferi veya bereketli bir hasat hakkında önceden övünmenin kötü şans olduğuna ve bu olayların hiçbir zaman gerçekleşmeyeceğini hemen hemen garantilediğine inanırlardı. Kasıtlı veya kazara yapılan bir övünme yüzünden başa gelecek bu uğursuz ceza, meşe ağacının zeminine vurularak etkisiz kılınabilirdi. Böylelikle kişi gökyüzü tanrısıyla iletişim kurmuş ve ondan af dilemiş oluyordu.</p>

  <p class="normal">Ortaçağ boyunca Avrupa’da Hıristiyan âlimleri, tahtaya vurma inancının aslında MS 1. yüzyılda doğduğunu ve İsa’nın tahta bir haç üzerinde çarmıha gerilmesi olayına dayandığını iddia etti. Tahtaya vurmak da “Tanrım lütfen dileğim kabul olsun,” gibi bir dilek duasına eşdeğerdi. Fakat günümüz âlimleri, Avrupa’daki bütün katedrallerde gerçek çarmıhtan bir parça bulunduğu safsatası gibi bu iddianın da gerçekdışı olduğunu söylemekte. Dolayısıyla söz konusu tahta kutsal emanetlere gösterilen Katolik hürmeti, tahta karşısında huşu içinde kalma geleneğinden doğmadı. Daha ziyade çok çok eski pagan inancını taklit etti, değiştirdi ve pekiştirdi.</p>

  <p class="normal">Diğer kültürler farklı ağaçlara saygı gösterdi, vurdu ve dua etti. Amerikalı Yerlilerin ve eski Yunanlıların favorisi meşe ağacıyken Mısırlılar için çınar ağacı kutsaldı. Eski Germen kabilelerinde ise tercih dişbudak ağacı yönündeydi. Sadelik yanlısı Hollandalılar da tahtaya vurma inancına itibar ederlerdi ama onlar için tahtanın ne olduğu önemli değildi. Önemli olan tahtanın cilasız, boyanmamış ve oyulmamış olması, kısacası herhangi bir şekilde süslenmemiş olmasıydı. Ağaç kültlerine tarih boyunca rastlanır; bu kültler, aynı zamanda ökseotunun altını öpme (bkz Ökseotu) gibi birçok modern batıl inanç pratiğinin de kökenini teşkil eder.</p>

  <p class="normal">Talihin dönmemesi için tahtaya vurma geleneği Amerika’ya sanılanın aksine Amerikalı yerlilerin inancından değil de Romalılara ve sonradan Britanyalılara geçen Yunan inancından gelmiştir. Zamanla, civarda meşe olmadığında herhangi bir tahtaya vurmak yeterli hale geldi. Hele hele günümüzün, plastik ve laminatla kaplı yüksek teknoloji dünyasında gerçek tahta her zaman el altında olmasa dahi tahtaya vurma inancı tüm hızıyla sürmektedir.</p>

  <h2 class="indentmetinbold" id="calibre_toc_17">Dört Yapraklı Yonca:</h2>

  <p class="indentmetinbold">MÖ 200, İngiliz Adaları</p>

  <p class="normal">Yonca genellikle üç yapraklıdır ve başka faktörlerden ziyade bu, dört yapraklı yoncanın nadir olması onu güneşe tapan eski İngiliz Druid rahiplerince kutsal kıldı.</p>

  <p class="normal">Keltçe adı, “meşe kâhini” (oak-wise) veyahut “bilen meşe ağacı” anlamına gelen <span class="ideitalik">dereu-wid</span> olan Druidler tapınma mekânı olarak sıklıkla meşe ormanlarına giderlerdi. Dört yapraklı yoncaya sahip kişinin etrafı çevreleyen şeytanları görebilir hale geldiğine ve sihirli sözcükler aracılığıyla bunların uğursuz etkilerini önleyebileceğine inanırlardı. Bu iyi şans muskasının kökeniyle ilgili bilgimiz, rahip, öğretmen ve hâkim olarak görev yapan Keltlerin eğitimli sınıfının diğer inançları ve davranışlarıyla ilgili sahip olduğumuz bilgi gibi esas olarak Jül Sezar’ın yazılarına ve İrlanda efsanelerine dayanmaktadır.</p>

  <p class="normal">Druidler yılda birkaç kez Britanya Adaları ve Galya boyunca kutsal meşe ormanlarında toplanırdı. Buralarda insanlar arasındaki hukuki anlaşmazlılar düzeltilirdi, hasta olan ya da savaşta ölme riskine sahip kişiler için de insan kurban edilirdi. İnsanlarla doldurulmuş iri, sazdan kafesler yakılırdı. Druid rahipleri kurban etmek için suçluları tercih etse de kanun ve düzenin hâkim olduğu dönemlerde masum insanları ateşe verdiler. Ruhun, ölümsüzlüğü ve öldükten sonra yeni doğan birine geçişi öne çıkan dini doktrinlerinden biriydi. Orman ayinini sona ermeden önce, aile içinde uyumu koruduğuna inandıkları ökseotu dalları toplarlar; dört yapraklı yonca bulmaya çalışırlardı.</p>

  <p class="normal">Dört yapraklı yoncalar artık nadir sayılmaz. 1950’lerde bahçe mühendisleri dört yapraklı yonca tohumları geliştirdi. Bugün seralarda milyonlarca yetiştirilmesi, mutfak pervazlarındaki saksıları doldurması kolay. Ancak bu onun şans değerini azaltırken bizi de ondan bir tane bulmanın vereceği heyecan ve mutluluktan mahrum ediyor.</p>

  <h2 class="indentmetinbold" id="calibre_toc_18">Baş Parmaklar Yukarı:</h2>

  <p class="indentmetinbold">MÖ 500, Etrurya</p>

  <p class="normal">Günümüzde bir “başparmaklar yukarı” hareketi onayı, cesareti veya dayanma iradesini ifade etmektedir. Ancak bu hareket MÖ 4. yüzyıldaki bir Etrüsk gladyatörüne daha fazlasını ifade ediyordu, “Hayatını bağışla” demekti. Öte yandan bugün “başparmaklar aşağı” işareti bir şey onaylamamak anlamına gelirken Etrüsklerde onay vermeme istisnasız ölümdü.</p>

  <p class="normal">Romalılarca benimsenen Etrüsk “başparmak kuralı”nın anlamı bizim modern el hareketimizinkine yakındır. Mısırlılar da anlam olarak bizimkine yakın bir başparmak dili geliştirmişlerdi. “Başparmaklar yukarı”nın Mısır versiyonu umut ya da zaferi işaret ederken, “başparmaklar aşağı” kötü niyet ya da yenilgi anlamına gelmekteydi.</p>

  <p class="normal">Peki, bu kültürlerde neden başparmak işaret eden parmak haline geldi?</p>

  <p class="normal">Jül Sezar’ın zamanında Romalı tarihçiler el hareketlerinin açıklamalarını ilk kez yazılı halde sundu. Bir bebeğin sıklıkla dünyaya, başparmakları yumruklarının içerisine sıkıştırılmış olarak geldiğini gözlemlediler. Bebek çevresindeki uyarıcılara tepki verdikçe başparmaklar yukarı dönük halde serbest bırakılıp eller yavaşça açılır. Ölüm esnasında ise sanki bir çemberi tamamlarmışçasına eller aşağı dönük başparmakları kapatarak büzüşür. Dolayısıyla Romalılar için “başparmaklar yukarı” yaşamın teyidiyken “başparmaklar aşağı” ölüme işaret etmekteydi.</p>

  <h2 class="indentmetinbold" id="calibre_toc_19">Çok Yaşa!</h2>

  <p class="indentmetinbold">6. Yüzyıl, İtalya</p>

  <p class="normal">Almanlar “Gesundheit” der; İtalyanlar “Felicita”; Araplar el sıkışırlar ve saygıyla başlarını eğerler. Her kültür hapşırmanın hapşıran kişinin tehlikede olduğunu ortaya koyduğuna inanır.</p>

  <p class="normal">Yüzyıllar boyunca insan, hayatın kaynağı olan ruhun kafanın içinde yer aldığına ve bir hapşırığın kazara bu yaşam gücünü kovabileceğine inandı. Bilhassa ölüm yatağındaki bir hastanın hapşırığı bu şüpheyi kuvvetlendiriyordu. Hapşırmamak için elden gelen her şey yapılırdı. Kasıtsız veyahut bastırılmamış bir hapşırık ise hemencecik iyi şans ilahileriyle karşılanırdı.</p>

  <p class="normal">Aydınlanma 4.yüzyılda Aristoteles’in ve “tıbbın babası” Hipokrat’ın öğretileriyle ortaya çıktı. Her iki Yunan âlimi de hapşırığın, burun deliklerinden içeri sokulan yabancı ve rahatsız edici maddelere kafanın verdiği bir reaksiyondan ibaret olduğunu açıkladılar. Var olan hastalıkla ilişkili hapşırığın ise ölüm habercisi olduğunu gözlemlediler. Bu kötüye alamet hapşırıklar için “Uzun yaşa inşallah!”, “Sağlığın iyi olsun inşallah!” ve “Jüpiter seni korusun!” gibi dualar önerdiler.</p>

  <p class="normal">Yaklaşık bir asır sonra Romalı doktorlar hapşırıkla ilgili bu geleneksel bilgilere ve batıl inançlara el attı.</p>

  <p class="normal">Romalılar, normalde sağlıklı olan bir kişinin hapşırmasının, vücudunun, son hastalıklardan kalma kötü ruhları kovma girişimi olduğu görüşünü savundu. O yüzden hapşırığı tutmak hastalığın vücutta barınmasını devam ettirecek; zayıflığa ve ölüme davetiye çıkaracaktı. Sonuç olarak Roma İmparatorluğu’nu bir hapşırma modası sarmış; hapşırık sonrası söylenmek üzere (örneğin gürleyerek hapşırana “Tebrikler”, hapşırmak üzere olup da kıvranana da “Sana iyi şanslar” gibi) bir dolu yeni dua türemiş oldu.</p>

  <p class="normal">Hıristiyan tabiri “Tanrı seni korusun (veya kutsasın)” ise farklı bir kökenden gelir. Bu, 6. yüzyılda Papa Büyük Gregori hükümranlığında, bir papalık emriyle başladı. Belirtisi şiddetli, kronik bir hapşırma olan bulaşıcı bir salgın İtalya’yı baştanbaşa kasıp kavuruyordu. Salgın o kadar öldürücüydü ki insanlar hastalığın belirtilerini gösterir göstermez ölüyorlardı. Böylelikle hapşırık kaçınılmaz ölümle eşdeğer hale geldi.</p>

  <p class="normal">Papa Gregori sağlıklı insanlardan hastalar için dua etmelerini rica etti. Ayrıca ne kadar iyi niyetli de olsa gündelik söylenen “Sağlığın iyi olsun inşallah” gibi deyişlerin daha acil ve yerinde olan “Tanrı seni korusun” duasıyla değiştirilmesini emretti. Şayet duayı dile getirecek biri yoksa o zaman hapşıran kişi “Tanrım bana yardım et!” diye haykırmalıydı.</p>

  <p class="normal">Papa Gregori’nin hapşırık sonrası duaları Avrupa boyunca salgınla el ele vererek yayıldı ve de hapşırığa karşı takınılan ciddiyet, günümüze kadar gelen yeni bir tabirde yakalandı: “ Hapşırmaya değmeyecek bir şey (Not to be sneezed at)” Bugün biz bunu söylemiş olduğumuz şeyin ne kadar ciddi olduğunu vurgulamak için kullanıyoruz. Tabii tabirin tarihini bilmeden kelimeler pek anlaşılır gözükmüyor.</p>

  <h2 class="indentmetinbold" id="calibre_toc_20">Kırık Ayna:</h2>

  <p class="indentmetinbold">1. Yüzyıl, Roma</p>

  <p class="normal">En yaygın kötü şans inançlarından biri olan ayna kırma cam aynaların olmadığı dönemlere dayanıyor. Bu inanç dini ve ekonomik etmenlerin bir birleşiminden ortaya çıktı.</p>

  <p class="normal">Eski Mısırlılar, İbraniler ve Yunanlılarca kullanılan ilk aynalar pirinç, bronz, gümüş ve altın gibi cilalı metallerden yapılıyor ve tabii ki kırılamıyorlardı. Daha MÖ 6. yüzyıl gelmeden Yunanlılar kehanetlerde bulunmak için “catoptromancy” denilen ayna falına bakmaya başlamıştı. Bunun için de suyla doldurulmuş sığ, cam veya toprak kaplar kullanıyorlardı. Aynı Çingenelerin kristal küresi gibi Romalılarda da cam su kabının görüntüsünü yansıttığı kişinin geleceğini gösterdiğine inanılırdı. İşaretler “ayna kâhini”nce okunurdu. Eğer aynalardan biri kayıp kırılırsa kâhinin hemen yorumu ya kabı tutan kişinin geleceğinin olmadığı yani yakında öleceği ya da onu gelecekte çok kötü olayların beklediği yönündeydi.</p>

  <p class="normal">Romalılar MS 1. yüzyılda bu kötü şans inancını benimsedi. Tabii ona kendi yorumlarını da eklediler. Yani bugün bizim de kanıksamış olduğumuz anlamı. Yedi yıllık dönem içinde kişinin sağlığının değiştiğini savundular. Aynalar kişinin görüntüsünü diğer bir deyişle sağlığını yansıttığından kırık bir ayna yedi yıl hastalığa ve talihsizliğe alametti.</p>

  <p class="normal">Bu batıl inanç on beşinci yüzyıl İtalya’sında pratik, ekonomik bir uygulamaya dönüştü. Gümüş arkalıklı ilk düz, cam aynalar bu sıralarda Venedik’te üretilmişti (Bkz Ayna). Pahalı oldukları için özenle tutuluyorlardı. Aynalarını temizleyen hizmetçilereyse bu yeni hazinelerden birini kırmanın ölümden de beter olduğu, yedi yıl uğursuzluğa davetiye çıkardığı ve buna göre ayaklarını denk almaları gerektiği söyleniyordu. Batıl inancın böyle etkili olması Avrupa’da kuşaklar boyunca kötü şans inancının yoğunlaşmasını sağladı. 1600’lerin ortasında İngiltere ve Fransa’da ucuz aynalar üretilene kadar kırık ayna inancı çoktan yayılmış ve gelenek içerisindeki sağlam yerini almıştı.</p>

  <h2 class="indentmetinbold" id="calibre_toc_21">On üç Sayısı:</h2>

  <p class="indentmetinbold">Hıristiyanlık Öncesi Dönem, İskandinavya</p>

  <p class="normal">Araştırmaların gösterdiğine göre bütün kötü şans inançlarının içerisinde on üç sayısı, bugün insanları sayısız biçimde etkilemektedir.</p>

  <p class="normal">Örneğin Fransızlar ev adreslerinde 13’ü kullanmaz. İtalya’da Milli piyango on üçü dâhil etmez. Ulusal ve uluslararası havayolları ise uçaklarda on üçüncü sıra koltukları atlar. Amerika’da gökdelenlerde, katlarda, kooperatiflerde ve apartmanlarda katlar on ikiyi on dört takip edecek şekilde numaralandırılıyor. Son zamanlarda bu batıl inancın gücünü ölçmek için bir deney yapıldı: Yeni, lüks bir apartmanda bir kat geçici olarak on üç sayısıyla numaralandırılmıştı. Diğer katlardaki bütün daireler tutulmuş, sadece on üçüncü katta birkaç daire kalmıştı. Fakat onlar, ancak kat numarası 12-B olarak değiştirildiğinde tutuldu.</p>

  <p class="normal">Peki, bu “triskaidekaphobia” olarak bilinen on üç sayısı korkusu nerden çıktı?</p>

  <p class="normal">Bu kavram en azından Hıristiyanlık öncesi İskandinav mitolojisine kadar uzanıyor. Valhalla’da on iki tanrının davetli olduğu bir ziyafet vardır. Kötülük ve kavga tanrısı olan Loki buraya davetsiz geldiğinden sayıyı on üçe çıkarmış olur. Loki’yi ziyafetten defetmek adına başlayan mücadelede ise en sevilen tanrı olan Balder öldürülür.</p>

  <p class="normal">Bu, on üç sayısını kuşatan uğursuzluğa göndermede bulunan en eski yazılı kaynaklardan biridir. Söz konusu batıl inanç İskandinavya’dan güneye ve bütün Avrupa’ya yayıldı. Hıristiyanlığa kadar da Akdeniz civarındaki ülkelerde iyice yerleşmiş oldu. Fakat bu inancın pekişmesi halkbilimcilerce tarihin en meşhur yemeğiyle dayandırılıyor. Diğer bir deyişle İsa’nın son yemeği. İsa ve havarileri toplam on üç kişi ediyordu ve de yirmi dört saatten bile az bir süre içerisinde İsa çarmıha gerildi.</p>

  <p class="normal">Mitoloji uzmanları İskandinav efsanesini Hıristiyan yemeğinin öncüsü olarak görüyor; hain Yahuda ile kötülük, kavga tanrısı Loki, öldürülen Tanrı Balder ile çarmığa gerilen İsa arasında paralelliklerin altını çiziyor. Tartışma götürmez olan ise Hıristiyanlıkla beraber akşam yemeğine on üç kişi çağırmanın felaket alameti haline gelmesidir.</p>

  <p class="normal">Her batıl inançta olduğu gibi inanç bir kere yerleşmeyegörsün, insanlar bilinçli ya da bilinçsizce öngörülen olayların meydana gelmesini bekliyor. Örneğin 1798’de bir İngiliz dergisi olan <span class="ideitalik">Gentelman’s Magazine</span> günün sigorta istatistik tablolarından alıntıda bulunup bir bölümde ortalama her on üç kişiden birinin yıl içerisinde öleceğini açığa çıkardı ve böylece on üç inancının fitilini ateşlemiş oldu. Şüphesiz önceki ve sonraki sigorta tabloları başka veriler sunmuş olacaktı. Yine de birçok İngiliz için bu, bilimin batıl inancı doğrulamasından öte bir şey değildi.</p>

  <p class="normal">İronik olarak Amerika’da ise on üç şanslı sayı olarak görülür. Zaten birçok ulusal sembolün de parçasıdır. Örneğin Amerikan dolarının arkasında tamamlanmamış piramit on üç basamaklıdır; kel kartal bir pençesiyle on üç yapraklı ve on üç meyveli bir zeytin dalını ve diğer pençesiyle de on üç tane oku tutar; kartalın başının üstünde de on üç tane yıldız vardır. Tabii bütün bunlar batıl inançla ilişkili olmayıp sadece ülkenin on üç kolonisi anısına uğurlu birer semboldür.</p>

  <h2 class="indentmetinbold" id="calibre_toc_22">On üçüncü Cuma</h2>

  <p class="normal">Günlerin en uğursuzunu açıklamak uğrunda gösterilen çaba, o gün olacağı iddia edilen korkunç olaylar üzerinde yoğunlaşıyor. Geleneğe göre on üçüncü Cuma Havva, Âdem’in aklını elmayla çeldi; Nuh’un gemisi büyük tufanda seferine başladı; Babil Kulesi’ni dillerin karmaşıklığı vurdu; Süleyman’ın tapınağı yıkıldı ve de İsa çarmıha gerildi.</p>

  <p class="normal">Bu batıl inancın asıl kökeni ise yine bir İskandinav miti gibi gözükmektedir.</p>

  <p class="normal">Cuma yani İngilizce Friday, ismini özgür ruhlu aşk ve bereket tanrıçası Frigga’dan almaktadır. İskandinav ve Germen kabileleri Hıristiyanlığı kabul ettiklerinde Frigga cadı olarak suçlanıp bir dağın tepesine sürgün edildi. Her cuma günü bu intikam dolu tanrıçanın on bir tane cadı ve şeytanla beraber -toplam on üç kişi- bir toplantı düzenlediğine ve gelecek haftaki kaderin kötü oyunlarının bir planını hazırladığına inanılırdı. Dolayısıyla yüzyıllar boyunca İskandinavya’da Cuma günü “Cadıların Tatil Günü” olarak bilindi.</p>

  <h2 class="indentmetinbold" id="calibre_toc_23">Kara Kedi:</h2>

  <p class="indentmetinbold">Orta Çağ, İngiltere</p>

  <p class="normal">Bahis batıl inançlar olunca bir kimsenin önünden kara kedi geçmesinden duyulan korkunun kökeni diğerlerine göre yakın bir zamana dayanır. Ayrıca ortaya çıktığı yer de MÖ 3000 civarında ilk evcilleştirildiği, dolayısıyla kedi için kutsal sayılan Mısır’ın tümüyle karşıtıdır.</p>

  <p class="normal">Kara kediler dâhil bütün kediler eski Mısırlarca el üstünde tutulurdu. İncitilmelerinin veya öldürülmelerinin yasalarla karşısına geçilmişti. Kedilere tapınma o kadar benimsenmişti ki hayvanın ölümü durumunda bütün aile yas tutardı. Zengin ya da fakir herkes kedilerinin leşlerini, ipeklerle sarıp bronz ve tahta -Mısır’da kereste nadirdi- gibi değerli maddelerden yapılmış kutularının içine yerleştirerek mumyalardı. Bütün kedi mezarlıkları arkeologlarca kazılarak ortaya çıkarıldı.</p>

  <p class="normal">Bir kedinin sayısız kere yüksekten düşüp hiç yara almamasından etkilenen Mısırlılar, kedinin dokuz canı olduğu inancının doğmasına yol açtı.</p>

  <p class="normal">Kedinin şöhreti uygarlıklar boyunca yayıldı. İki bin yıldan daha eski olan Sanskrit yazıları Hint toplumunda kedilerin rollerinden bahseder. M.Ö 500 civarında Çin’de Konfüçyüs’ün çok sevdiği bir kedisi vardı. MS 600’lerde de Muhammed peygamber kucağında bir kediyle beraber vaaz verirdi ve yine aynı dönemde Japonlar kutsal el yazmalarını korumak için pagodalarında kediler tutmaya başladı. Söz konusu yüzyıllarda bir kimsenin önünden kedi geçmesi iyi şansa işaretti.</p>

  <p class="normal">Kedilerden, özellikle kara kedilerden korkma ilk olarak Ortaçağ’da Avrupa’da, bilhassa da İngiltere’de ortaya çıktı. Bağımsız, inatçı ve sinsi karakterlerine ek olarak büyük şehirlerde hızlıca çoğalmaları kedilerin gözden düşmesine katkıda bulundu. Sokak kedileri sıklıkla fakir, yalnız yaşlı kadınlar tarafından beslenirdi ama cadı histerisi Avrupa’da egemen olmaya başladığında bu evsiz kadınların çoğu kara büyü yapmakla suçlandı. Onların yoldaşları kediler (özellikle kara olanları) de cadılarla ilişkilendirilmeye başlandı.</p>

  <p class="normal">İngiliz kedi kültüründe popüler bir hikâye dönemin bakışını güzelce yansıtmakta. 1560’larda Lincolnshire’da aysız bir gece, babayla oğul birdenbire önlerinden bir deliğe fırlayıveren küçük bir yaratık tarafından korkutulmuştu. Deliğe taşlar fırlatırken kedinin, hızla ama tökezleye tökezleye, kasabalılarca cadı olduğundan kuşkulanılan bir kadının bitişikteki evine girdiğine şahit oldular. Ertesi gün babayla oğul sokakta bu kadınla karşılaştı. Kadının yüzü yara bere içinde, kolu ise sargıdaydı. Ayrıca topallayarak yürüyordu. O günden sonra Lincolnshire’da bütün kara kedilerin aslında geceleri şekil değiştiren cadılar olduğuna inanılmaya başlandı. Bu inanç iyice yerleşti ve hatta cadıların sokaklarda fark edilmeden kolayca dolaşabilmeleri için kendilerini kedilere dönüştürdükleri inancı Salem cadı avları boyunca Amerika’da da hâkim oldu.</p>

  <p class="normal">Böylece bir zamanlar değerli olan bir hayvan korkulan ve aşağılanan bir yaratık haline geldi.</p>

  <p class="normal">Ortaçağ’ın sonlarına doğru çoğu toplum kedilerin neslini tüketmeye çabaladı. Cadı korkusu paranoyaya dönüştükçe bir sürü masum kadın ve zararsız hayvan kazıklarda yakıldı. Gözleri çok parlak, yüzü kurnazca ve hareketleri, davranışları itibariyle olgun görülen bir bebek ilerde gündüzleri cadı geceleri kedi olacak bir ruh barındırdığı korkusuyla kurban edilirdi. Fransa’da 1630’larda Kral On Üçüncü Louis bu utanç verici uygulamaya son verene kadar her ay binlerce kedi yakılırdı. Avrupa’nın her tarafında yüzyıllar boyunca kara kediler katledilmiş olmasına rağmen siyah renk geninin türden silinmemiş olması oldukça şaşırtıcıdır. Tabii o da kediler dokuz cana sahip değilse.</p>

  <h2 class="indentmetinbold" id="calibre_toc_24">Yazı Tura:</h2>

  <p class="indentmetinbold">MÖ 1. Yüzyıl, Roma</p>

  <p class="normal">Eski zamanlarda insanlar, hayatla ilgili büyük kararları tanrıların alması gerektiğine inanırlardı. Bu suretle tanrıları, önemli sorularına kesin bir dille “evet” veya “hayır” şeklinde cevap vermeleri yönünde teşvik etmek için bir sürü akıllıca kehanet yöntemi icat ettiler. İdeal bir şekilde evet/hayır cevaplarına uygun olan sikkeler ilk Lidyalılarca basılmalarına rağmen önceleri karar almada kullanılmıyorlardı.</p>

  <p class="normal">Dokuz asır sonra yazı tura atma pratiğini başlatan Jül Sezar’dı. Roma sikkesinin bir tarafında Sezar’ın kafası vardı, böylece bu taraf yani tura -özellikle de Sezar’ın kafası- bir tartışmanın kazananını veyahut da tanrılardan gelen olumlu yönde bir cevabı gösteriyordu.</p>

  <p class="normal">Sezar’a saygı öyle bir boyuttaydı ki mülkiyet, evlilik veya suç ile alakalı ciddi davalar bile yazı tura atmayla rayına oturtuluyordu. Üste gelen Sezar’ın kafası o esnada orada olmayan imparatorun, belli bir kararı onayladığı, alternatifine ise karşı olduğu anlamına geliyordu.</p>

  <h2 class="indentmetinbold" id="calibre_toc_25">Tuz Dökme:</h2>

  <p class="indentmetinbold">MÖ 3500, Yakındoğu</p>

  <p class="normal">İnsanın ilk baharatı olan tuz, yeme alışkanlıklarını öylesine değiştirdi ki bu değerli ürünü dökme eyleminin kötü şansla eşdeğer olması aslında hiç de şaşırtıcı değildir.</p>

  <p class="normal">Tuzun kazara dökülmesinin ardından kötü şansı etkisiz kılma adına, dökülen tuzdan bir tutamını sol omuz üzerinden atmak eski Sümerlilerin, Mısırlıların, Asurluların ve sonradan da Yunanlıların bir uygulaması haline geldi. Romalılar için de tuz hem yemekleri lezzetli hale getirdiğinden hem de yaraları iyileştirdiğinden çok değerliydi. Hatta Romalılarca bugün bizim dilimizin de parçası olmuş birçok deyim türetildi. Mesela Romalı yazar Petronius, <span class="ideitalik">Satriycon</span>’da özel ödenek olarak <span class="ideitalik">salarium</span> ismindeki tuz payı kendilerine ödenen (İngilizce “gelir” anlamındaki “salary” kelimesinin kökeni budur) Romalı askerleri aşağılamak için kullandığı “tuzuna değmez” (not worth his salt) sözü “beş para etmez” deyiminin babasıdır.</p>

  <p class="normal">Arkeologlar, Avrupa’da yaşayan insanların, MÖ 6500’e kadar kıtada keşfedilmiş ilk tuz madenleri olduğu düşünülen Avusturya’daki Hallstein ve Hallstatt yataklarında aktif bir şekilde madencilikle uğraştıklarını biliyorlar. Bugün tabii ki tuz (İngilizce’de salt) şehri anlamına gelen Salzburg’a yakın bu mağaralar önemli turist noktalarındandır. Tuz suyu arındırır, eti ve balığı muhafaza eder ve yemeğin lezzetini arttırırdı. Ayrıca İbraniler, Yunanlılar ile Romalılar da tuzu kullanırlardı.</p>

  <p class="normal">Tuza gösterilen hürmet ve tuzun dökülmesinin sebep olduğu şeyler Leonardo da Vinci’nin <span class="ideitalik">Son Akşam Yemeği</span> tablosunda etkileyici bir şekilde yakalanmıştır. Resimde Yahuda sofra tuzunu döker ve bir anlamda yakın gelecekte İsa’ya ihanetinin yol açacağı trajedinin habercisi olur. Gerçi tarihsel olarak <span class="ideitalik">Son Akşam Yemeği</span>’nde tuzun dökülüp dökülmediğine dair bir delil mevcut değildir. Leonardo bu yaygın inancı, sahneyi daha da dramatize etmek için, maksatlı olarak kullanmıştır. Dolayısıyla bu klasik tablo, tuz dökme ve sofradaki on üç konuk olmak üzere iki tane kötülük alametini barındırmaktadır.</p>

  <h2 class="indentmetinbold" id="calibre_toc_26">Kapalı Yerde Şemsiye Açmama:</h2>

  <p class="indentmetinbold">18. Yüzyıl, İngiltere</p>

  <p class="normal">Şemsiyeyi kuşatan batıl inançlar, papirüs ve tavus kuşu tüyleriyle özel olarak tasarlanmış şemsiyelerine dini bir önem atfeden Mısırlılarla başlamıştır. Bu şemsiyelerle yağmurdan korunmak gibi bir niyetleri yoktu. Zira yağmur kurak Mısır’da nadir görülen ve yağınca da tanrının kutsaması sayılan bir olaydı. Zaten şemsiyeler de daha ziyade yakıcı güneşe karşı gölge etme görevi görüyordu (Bkz. Şemsiye).</p>

  <p class="normal">Mısırlılar gökyüzünün gökyüzü tanrısı Nut tarafından yaratıldığına inanırdı. Sadece parmak uçları yere değecek şekilde gövdesi gezegenin etrafını bir şemsiye gibi sarıyordu. Dolayısıyla insanların yaptığı şemsiyeler Nut’un küçük, dünyevi birer kopyası olarak görülürdü ve yalnızca asillerin başları üzerinde tutulmalıydı. Şemsiyenin dışarıya vuran gölgesi kutsal addedilirdi; halktan biri eğer kazara da olsa bu gölgeye adım atarsa bu hem bir küfür hem de kötü şans habercisi sayılırdı (Bu inanç, kralın gölgeliğine bir ayağın bile girmesini onur kabul eden Babillilerce tersine çevrildi).</p>

  <p class="normal">Halkbilimciler kapalı yerde açılan şemsiyenin kötü şans getirdiği inancının yakın bir tarihe ve faydacı bir gerekçeye dayandığını iddia etmekteler. 18. yüzyılda İngiltere’de metal telli, su geçirmez şemsiyeler, yağmurlu günlerin sıradan bir görüntüsü haline gelmişti. Ama bu şemsiyelerin bükülemeyen hantal yay mekanizmaları nedeniyle içerde açılmaları bir hayli riskliydi. Zira sert telli bir şemsiye küçük bir odada açıldığı takdirde bir yetişkini veya bir çocuğu ciddi bir şekilde incitebilir ya da eşyaları kırıp dökebilirdi. En küçük bir kaza bile sonrasında hoş olmayan kelimeler sarf edilmesine ya da ciddi kavgalara sebep olduğundan bu batıl inanç, kapalı yerlerde şemsiye açılmasının bir nevi caydırıcısı olarak ortaya çıktı.</p>

  <p class="normal">Günümüzde devamlı yanı başımızdaki radyoların, televizyonların ve gazetelerin hava tahminleriyle şemsiye inancı da şekil değiştirdi. Hâlâ bir tehlike teşkil etse de içeride şemsiye açmak artık kötüye alamet değil. Daha çok, bu inanç hava tahminlerinde yağmur gözüken bir sabah, gün boyunca yağmur yağmamasını garantilemenin bir yolunun işe şemsiyenizi yanınızda taşımak olduğu bir şekle büründü. Öte yandan şemsiyenizi evde bıraktığınız takdirde emin olun ki yağmura yakalanacaksınız. Gördüğünüz gibi batıl inançlar inceden inceye, hiç fark ettirmeden ve hatta sıradan bir hal alarak günlük konuşmalarımıza ve eylemlerimize sızmış haldeler.</p>

  <h2 class="indentmetinbold" id="calibre_toc_27">Merdiven Altından Yürümeme:</h2>

  <p class="indentmetinbold">MÖ 3000, Mısır</p>

  <p class="normal">İşte kökeni pratik bir tavsiye olan bir batıl inanç. Yani merdiven altından geçilmemeli; ne de olsa işçinin birinin yere düşen herhangi bir aleti öldürücü bir silaha dönüşebilir.</p>

  <p class="normal">Esasen bu inancın kökeninde pratiklik adına bir şey yoktur. Duvara dayalı bir merdiven üçgen şekli meydana getirir ki bilindiği üzere üçgen birçok toplumun sıkça kulanmış olduğu kutsal üçlünün bir ifadesidir. Mesela firavunların piramit mezarları üç kenarlı düzlemlere dayanıyordu ve halktan birinin üçgen kemerlerin arasından geçmesi kutsal alana meydan okuma anlamına gelmekteydi.</p>

  <p class="normal">Mısırlılar için merdiven iyi şans sembolüydü. Zira güneş tanrısı Osiris’in Karanlıklar tanrısınca hapsedilmesini bir merdiven önlemişti. Ayrıca merdiven tanrıların gökyüzüne çıkmasını tasvir etmek için çokça tercih edilen bir resimsel öğeydi. Mısır krallarının mezarlarına da gökyüzüne rahatlıkla çıkabilsinler diye merdivenler yerleştirilirdi.</p>

  <p class="normal">Yüzyıllar sonra İsa Mesih’in takipçileri bu merdiven inancını ele geçirdi ve İsa’nı ölümü ışığında yeniden yorumladı. Artık merdiven altından yürümek uğursuzluktu, çünkü İsa’nın çarmığına bir merdiven dayanmıştı bu da merdivenin alçaklık, ihanet ve de ölüm sembolü olması için yeterliydi. 1600’lerin İngiltere ve Fransa’sında suçlular Gallows yolunda “Groom of the ladder” denilen cellâtlar merdivenin etrafından dolaşırken, onlar altından geçmeye zorlanırlardı.</p>

  <p class="normal">Eski kültürlerin her zaman en korkulan batıl inançlarına karşı panzehirleri mevcuttu. Kazara merdiven altından geçen veyahut başkalarına yol vermek için öyle yapmaya zorlanan kişi için <span class="ideitalik">tavsiye</span> edilen Roma panzehiri <span class="ideitalik">fico</span> işaretiydi. Bu uğursuzluğu etkisiz kılan hareket eli yumruk yapıp başparmağı işaret ve orta parmak arasından dışarı çıkararak yapılıyordu. O esnada yumruk merdivene doğru savrulurdu. Bunu bugün uygulamak isteyen kişinin bilmesi gereken ise <span class="ideitalik">fico</span>’nun ayrıca Roma’da, harekete eşlik eden sözün sesçe <span class="ideitalik">fico</span>’dan pek farklı olmadığı, dahası orta parmak işaretinin öncüsü olduğuna inanılan bir fallik sembolü olmasıdır.</p>

  <h2 class="indentmetinbold" id="calibre_toc_28">Nazar:</h2>

  <p class="indentmetinbold">İlkçağ, Yakındoğu ve Avrupa</p>

  <p class="normal">“Pis pis bakma”, “delici bakış”, “can alıcı bakış”, “keskin bakışlı” en evrensel korkulardan birine yani nazara ilişkin en çok kullanılan ifadelerden birkaçı sadece.</p>

  <p class="normal">Nazar inancı hemen hemen her kültürde bulunur. Eski Roma’da kem göze sahip profesyonel büyücüler bir kişinin düşmanlarını büyülemek için kiralanırdı. Bütün Çingeneler kem gözlü olmakla suçlanırdı. Bu, Hindistan ve Yakındoğu boyunca da baya yaygın ve insanların çokça çekindiği bir olaydı. Ortaçağ gelene kadar Avrupalılar nazara maruz kalmaktan o kadar çok korkarlardı ki şaşkın, çılgın veya kurnaz bakışlı herhangi biri kazıkta yakılmaya adaydı. Bir katarakt durumu ise ölüm anlamına gelebilmekteydi.</p>

  <p class="normal">Peki, nasıl olur da böyle bir inanç bağımsız olarak bu kadar birbirinden farklı kültürün arasından çıkmıştır?</p>

  <p class="normal">Halkbilimciler arasında sıklıkla kabul edilen teorilerden biri gözbebeği yansıması olayını içerir. Söz gelimi eğer bir kimsenin gözlerinin içine bakarsanız sizin küçücük görüntünüz o kişinin gözbebeğinde belirecektir. İngilizce öğrenci anlamındaki “pupil” kelimesi de Latince “küçük bebek” anlamına gelen <span class="ideitalik">pupilla</span>’dan gelmektedir.</p>

  <p class="normal">İlk insan kendi minyatür görüntüsünü kabiledeki diğer insanların gözlerinde görmeyi oldukça garip ve korkutucu bulmuş olmalı. Kendi benzerinin orada devamlı kalmasından ve kem göz tarafından çalınmasından korkup bir tehlikenin içinde olduğuna inanmış olabilir. Bir asırdan az bir süre önce, ilkel Afrika kabileleri arasında fotoğrafı çekilen kişinin sonsuza kadar ruhunu kaybettiği inancı da bu görüşü kuvvetlendirmektedir.</p>

  <p class="normal">Mısırlılar nazara karşı ilginç bir panzehire sahipti; yani kohl’a, tarihin ilk maskarasına. Bunu hem kadınlar hem de erkekler gözlerine dairesel bir şekilde uygularlardı (Bkz. Göz Makyajı). Kimyasal bazlı bir metal olan antimondu. Erkekler için bileşimi kâhinler hazırlarken kadınlar antinomi formüllerini tercihen gizli maddeler de ilâve ederek kendileri hazırlardı.</p>

  <p class="normal">Peki, maskara neden bir nazar panzehiri olsun ki?</p>

  <p class="normal">Bugün bu konuda kimse net bir şey söyleyemiyor. Ama şu gerçek ki gözlerin etrafına sürülen koyu renk boya, güneş ışığını emer ve sonuç itibariyle gözün içine yansıtılan ışığı minimize eder. Bu olay, oyun öncesi gözlerinin altına siyah boya süren her futbol ya da beysbol oyuncusuna tanıdık gelen bir şeydir. Acımasız çöl güneşinde epeyce vakit geçiren eski Mısırlılar bu bilgiyi önceden keşfedip maskarayı genel kanı olan güzelleşme amacından ziyade pratik ve batıl inançlarla ilişkin amaçlarla icat etmiş olabilir.</p>

  <h2 class="indentmetinbold" id="calibre_toc_29">Leyleklerin Bebek Getirmesi:</h2>

  <p class="indentmetinbold">İlkçağ, İskandinavya</p>

  <p class="normal">Yeni doğmuş bir bebeğin ev halkı arasında birdenbire ortaya çıkmasını çocuklarına açıklayabilmek adına İskandinavyalı anneler çocuklarına bebeği bir leyleğin getirdiğini söylerdi. Ayrıca loğusa döneminde annenin yatıp dinlenme ihtiyacını açıklamak için de çocuklara, bebeği getiren leyleğin evden ayrılmadan önce annenin ayağını ısırdığı anlatılırdı.</p>

  <p class="normal">Özellikle bebeklerin evlerde doğduğu bir zamanda, bir bebeğin eve gelişini çocuklara açıklayabilme ihtiyacı anlaşılabilir bir şey, ama neden leylek?</p>

  <p class="normal">Eski İskandinav doğa bilimcileri leylekler ve onların bacalarda yuva yapma alışkanlıkları üzerine çalışma yapmıştı. Söz konusu kuşlar yetmiş yıl olan uzun yaşam süreleri boyunca her yıl dönüp dolaşıp aynı bacaya gelir ve tek eşli bir şekilde yaşardı. Daha genç kuşlar yaşlı ya da sakat olanlarıyla ilgilenir, onları besler ve kanatlarıyla desteklerdi. Aslen eski Romalılar leyleğin bu yardımsever karakterinden etkilenip çocukları ebeveynlerine bakmakla <span class="ideitalik">yükümlü</span> kılan “Leylek Kanunu” anlamındaki <span class="ideitalik">Lex Ciconaria</span> yasasını geçirmişti. Yunanlılar da bu kuşlardan aynı derecede etkilenmişlerdi. “Güçlü, doğal sevgi” anlamındaki <span class="ideitalik">storge</span> terimleri leylek anlamına gelen İngilizce stork kelimesinin de kökenidir.</p>

  <p class="normal">Böylece iyi huyluluğu ve bacaya yuva yapma âdetiyle beraber leylek, bebeği baca vasıtasıyla ev halkına teslim etmek için ideal bir yaratıktı. Yüzyıllarca bu eski Norveç efsanesi baştan sona bütün İskandinavya’da popülerdi. Bu miti on dokuzuncu yüzyılda dünya çapında üne kavuşturan ise Danimarkalı yazar Hans Christian Andersen’in peri masallarıydı.</p>

  <h2 class="indentmetinbold" id="calibre_toc_30">Esnerken Ağız Kapama:</h2>

  <p class="indentmetinbold">İlkçağ, Ortadoğu</p>

  <p class="normal">Bugün esnerken ağız kapama kibarlığın olmazsa olmazlarından biri olarak görülür. Ama bu âdetin aslında nezaketten değil kocaman bir esneme esnasında ruhun ve de hayatın vücuttan ayrılabileceği korkusundan kaynaklanmaktaydı. Ağza kapatılan bir el ise hayat gücünün içerde tutulmasına yarıyordu.</p>

  <p class="normal">Eski insan, sonrasında ne kadar yanlış yorumlamış olsa da yaşam mücadelesi veren bir bebeğin doğumdan kısa bir süre sonra esnediğini doğru bir şekilde gözlemledi (Aslında bebeğin ciğerlerine fazladan oksijen çekmek adına bir refleksidir bu). Bebek ölümlerinin çok fazla olmasını da eski doktorlar başka bir açıklama geliştiremedikleri için esnemeye bağlıyorlardı. Aciz bebek koruyucu bir elle ağzını kapatamıyordu. Romalı doktorlar, annelere bebeğin ilk aylarında özellikle nöbet tutmaları ve yeni doğanın her esnemesinde ağzını kendi elleriyle kapamaları tavsiyesini vermekteydiler.</p>

  <p class="normal">Bugün esnerken kafayı çevirme de terbiyenin bir göstergesi olarak düşünülüyor. Ama nezaketin, âdetin kökeniyle hiçbir ilgisinin olmadığı gibi esneme sonrası dilenen özürle de alakası yoktur. Eski insan ayrıca doğru bir şekilde esnemenin bulaşıcı olduğunu gözlemledi. Dolayısıyla bir esneme nasıl ki esneyen kişi için tehlikeliyse bu tehlikeye başkaları da “yakalanabilirdi”, aynı bir salgın gibi. Çünkü özür de arkadaşları böyle bir ölümcül tehlikeye maruz bırakmaktan ötürüydü.</p>

  <p class="normal">Modern bilim ise esnemeyi, özellikle yeni uyanıldığında, fiziksel olarak yorgun olunduğunda ve de sıkı bir egzersizin ilk safhâlârındaki vücudun ani oksijen ihtiyacı olarak açıklıyor. Ancak esnemenin bulaşıcılığıyla alakalı fizyolojik bir açıklama hâlâ mevcut değil. Sadece esneyen bir insan görüntüsünün beyindeki görme merkezine gittiğini oradan da bunun esneme merkezine geçtiğini biliyoruz. Niye böyle belirli bir geçiş olduğu da bugün bizim için esrarını koruyor. Tıpkı esnemenin ilk insan için esrarlı olması gibi.</p>
</body>
</html>
