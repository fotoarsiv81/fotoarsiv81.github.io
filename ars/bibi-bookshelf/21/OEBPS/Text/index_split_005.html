<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_4" id="toc_id_35">SONUCA VARMAK ÜZERE VARSAYIMLAR</h2>

  <p class="block_1">Mübadelenin, sunduğumuz çeşitli çarkları, ilkel pazardan borsaya varana kadar, tanınması ve tasvir edilmesi kolay unsurlardır. Ama onların ekonomik hayat içindeki nisbi yerlerini belirlemek, tanıklıkların bütünlükleri içinde ele almak daha az basittir. Aynı yaşta mıdırlar? Aralarında bağlı mıdırlar, değil midirler ve nasıl? Büyümenin araçları olmuşlar mıdır, olmamışlar mıdır? Kuşkusuz bunların kategorik cevapları yoktur, çünkü onları harekete geçiren ekonomik nedenlere göre, bazıları daha hızlı, diğerleri daha yavaş dönmektedirler. Bunlardan bazen yavaş dönenler, bazen de hızlı dönenleri sırasıyla hükmetmişe benzemekte ve böylece her yüzyıl kendine özgü fizyonomisine sahip olmaktadır. Eğer basitleştirici bir yanılsamanın kurbanı olmazsak, bu farklı tarih, Avrupa ekonomik evriminin yönünü aydınlatmakta ve belki de kendini, dünyanın geri kalanının karşılaştırmalı yorumu için bir araç olarak sunmaktadır.</p>

  <p class="block_1">XV. yüzyıl, XIV. yüzyılın ikinci yarısının felâketlerini ve yoksunluklarını uzatmıştır. Sonra, 1450’lerden itibaren bir toparlanma harekete geçmiştir. Fakat batı, eski başarı düzeyine ulaşmak için yıllar ve yıllar harcayacaktır. Aziz Louis’nin Fransa’sı, eğer yanılmıyorsam, XI. Louis’nin henüz acılı olmasına rağmen, canlı Fransa’sından başka bir şeydir. Ayrıcalıklı kesimlerin dışında (İtalya’nın bazı bölümleri, Alçak Ülkeler’in sürükleyici bütünü), tüm ekonomik bağlar gevşemiştir; ekonomik ajanlar -bireyler veya gruplar- biraz kendi hallerine terkedilmişler ve onlar da bu durumdan, az veya çok bilinçli bir şekilde yararlanmışlardır. Bu koşullarda fuarlar ve pazarlar -fuardan çok pazarlar- mübadeleleri yeniden canlandırmaya ve döndürmeye yetmektedirler. Kentlerin Batı’da, kendilerini kırlara dayatma biçimi, köylük alanların boyunduruk altına girmelerini tek başlarına sağlayan araçlar olarak, kentsel pazarların harekete geçirilişini tahmine olanak vermektedir. “Endüstriyel” fiyatlar artmakta, tarımsal fiyatlar düşmektedir. Kentler böylece üste çıkmaktadırlar.</p>

  <p class="block_1">XVI. yüzyıla gelince, aslında kolay açıklamalardan her zaman kaçınmış olan Raymond de Roover, bu yüzyılın fuarların zirveye ulaşmasına tanık olduğunu düşünmektedir. Bunlar her şeyi açıklamaktadırlar. Sayıları artmakta, sağlıktan parıldamaktadırlar; fuarlar her yerdedir; yüzlerle, hatta binlerle sayılmaktadırlar. Eğer gerçekten böyle olduysa, benim kendi hesabıma inandığım, XVI. yüzyıldaki ileri doğru hareketin, fuardan fuara nakit para ile kredilerin ayrıcalıklı bir dolaşımının etkisiyle, <i class="calibre1">yukarıdan</i> örgütlenmiş olduğudur. Her şey, bu oldukça yüksek düzeydeki -bir bakıma “havasal”- uluslararası dolaşımlara bağımlı olmuştur. Bunlar daha sonra yavaşlayacak veya karmaşıklaşacaklardır ve makine öksürmeye başlayacaktır. Anvers-Lyon- Medina del Campo devresi, 1575’den itibaren arızalı hale gelmiştir. Cenevizliler, Besançon fuarları denilen fuarlar aracılığıyla parçaları birbirlerine yeniden yapıştırmışlardır, ama yalnızca bir süre için.</p>

  <p class="block_1">XVII. yüzyılda her şey <i class="calibre1">mal ile</i> yeniden harekete geçmiştir. Bu kalkışı yalnızca, aslında rollerini oynayan, Amsterdam’ın ve borsasının aktifine yazıyorum; onu tercihan tabandaki, kısa veya çok kısa çaplı ekonomilerin mütevazi çemberi içindeki mübadelelerin artışına bağlıyorum: bu işin güçlü hattı, belirleyici motoru dükkân olamaz mı? Bu koşullarda, fiyat yükselmesi (XVI. yüzyıl) üstyapıların egemenliğine tekâbül etmiş olmalıdır; XVII. yüzyılın iniş ve duraklamaları altyapıların önceliğine tanık olacaklardır. Garantisi olmayan ama akla yatkın bir açıklama.</p>

  <p class="block_1">Fakat öyleyse, Işıklar Yüzyılı nasıl harekete geçecek ve hatta, dörtnala harekete geçecektir? 1720’den sonraki hareket, kuşkusuz tüm hatlardadır. Fakat esas olan yerleşik sistem’de giderek artan bir kopuştur. Pazarın karşısında, o zamana kadar hiç olmadığı kadar, pazar-karşıtı iş görmektedir (bu terimi, buraya kadar kullandığım <i class="calibre1">private market</i>'a nazaran çok daha fazla tercih ediyorum); fuarın karşısında ambarlar ve antrepo ticareti şişmektedir: fuar ilkel mübadeleler düzlemine doğru yer değiştirmek eğilimindedir; aynı şekilde, borsaların karşısında, işte yeni değillerse bile, en azından giderek daha kalabalık ve özerk hale gelen bitkilerin çiçeklenmesi gibi her yeri delen bankalar yer almaktadır. Bu kopuşların, bu yeniliklerin, bu şişkinliklerin bütününü ifade etmek için, bize net bir kelime gerekirdi. Fakat, eski bir çekirdeği çevreleyen, çatlatan tüm bu dış güçleri, bu paralel faaliyet demetlerini, Avrupa’yı kat’eden ve onu etkin bir şekilde köleleştiren zirvedeki banka ve borsa hayatının büyük eksenlerinde görülebilen, ama aynı zamanda, tabanda da çerçi dememek için seyyar satıcı olarak ifade ettiğimiz kişinin devrimci bir şekilde yayılmasıyla görünür hale gelen, bu hızlanmaları ifade edecek kelimeden yoksunuz.</p>

  <p class="block_1">Eğer bu açıklamalar, benim düşündüğüm gibi belli bir gerçekliğe sahiplerse, ekonomik hayatın üst yapılarla alt yapılar arasındaki karanlık, ama kesintisiz oyunu içinde bizi bir yere yerleştirmektedirler. Yukarıda oynanan oyunun alt düzeyde yansımaları var mıdır? Ve bunlar hangileridir? Ve bunun tersine, pazarlar ve ilkel mübadeleler düzeyinde cereyan edenler, yukarıya doğru yansımakta mıdır? Ve nasıl? Kısa konuşmak üzere, bir örnek verelim. XVIII. yüzyıl yirminci yılına ulaştığında, Sea Bubble, İngiliz Güney Denizi rezaleti ve Fransa’da 18 ay sürmüş olan Law olayı, eşanlı olarak patlak vermişlerdir. Quincampoix deneyinin Exchange Alley’ninkine benzediğini kabul edelim; ekonominin bütünlüğü içinde, irtifa fırtınaları tarafından sarsalanabilir olmakla birlikte, yıllar boyunca çok yukarıdan ve ebediyete kadar geçerli olmak üzere elde tutulmadığının sağlaması iki yanda da yapılmıştır. Kapitalizm henüz kendi yasasını dayatmamıştır. Eğer her halükârda Jacob van Klaveren’le birlikte, Law başarısızlığının, yüksek soyluluğun bir bölümünün düşmanlığıyla apaçık bir şekilde açıklandığına inansam bile, aynı başarısızlık, böylesine bir hıza ayak uydurma yeteneğine sahip olmayan Fransız ekonomisi tarafından da açıklanmaktadır. Ekonomik açıdan bakıldığında, İngiltere kendi rezaletinden, Fransa’dan daha iyi sıyrılmıştır. İngiltere kendi ülkesinde, Fransa’da olduğu gibi, kâğıt para ve banka karşısında onyıllarca sürecek bir çekingenliğe yer bırakmayacaktır. Bu durum, daha o sıralarda finans ve kredi alanında geri dönüşü olmayacak bir şekilde, modern biçimleri benimsemiş olan İngiltere’nin belli bir siyasal-toplumsal-ekonomik olgunluğa ulaştığının kanıtı değil midir?</p>

  <p class="block_1">Yukarıda taslağını çizdiğimiz model, yalnızca Batı için geçerlidir. Fakat bir kez resmedildikten sonra, belki de dünya ölçeğinde daha iyi bir okumaya olanak vermekledir? Batı gelişmesinin iki esas çizgisi, üst çarkların yerine yerleştirilmesi, sonra XVII. yüzyılda yol ve araçların çoğaltılmasıdır. Bu açıdan, Avrupa dışında ne olmakladır? En aşikâr örnek, imparatorluk yönetiminin ekonominin tüm hiyerarşileşmelerini kilitlediği Çin’dir. Yalnızca zemin katta dükkânlar ve kasaba ile kent pazarları etkin bir şekilde işlemektedir. Tabii ki sorunlarımızı yalnızca onun çözebileceği veya en azından, doğru bir şekilde ortaya koyabileceği, dünyanın karşılaştırmalı tarihine geri dönmemiz gerekmektedir.</p>

  <p class="block_27" id="calibre_pb_5"> </p>
</body>
</html>
