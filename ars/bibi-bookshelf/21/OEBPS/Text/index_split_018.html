<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_3" id="toc_id_122">BÖLÜM 4: KAPİTALİZM KENDİ EVİNDE</h1>

  <p class="block_1">Kapitalizm dolaşım küresinde kendi evindeyse de, bu nedenden ötürü tüm mekânı işgal etmekte değildir. Mübadelenin canlı olduğu yerde, yalnızca orada, olağan olarak tercihli yerlerini ve katlarını bulmaktadır. Geleneksel mübadeleler, çok kısa çaplı pazar ekonomisiyle fazla ilgilenmemektedirler. En gelişmiş bölgelerde bile yüklendiği işlerin yanı sıra, paylaştıkları ve hiç istemediği ve açıkça bir kenara bıraktıkları vardır. Bu tercihlerde devlet bazen onun yardakçısı, bazen can sıkıcı bir unsur olabilmektedir; devlet bazen onun yerine geçebilecek, onu saf dışı bırakabilecek veya tersine, ona istemediği bir rolü dayatabilecek yegâne can sıkıcı unsurdur.</p>

  <p class="block_1">Buna karşılık, büyük toptancı tüccar, dükkâncıların ve perakendecilerin üzerine hergün, bazı toplama, stoklama ve perakende satış veya piyasayı iaşe etme ödevleri bindirmektedir. Bunlar küçük veya rutinler tarafından çok iyi ayarlanmış işlevler oldukları için, çok fazla manevra serbestisi bırakmamaktadırlar.</p>

  <p class="block_1">Kapitalizm böylece, her zaman kendinden daha geniş olan ve onu taşıyıp kendi hareketinin üstüne çıkartan bir “bütün”ün içinde yer almaktadır. Ticari toplumun gövdesindeki bu yüksek konum, muhtemelen kapitalizmin en büyük gerçeğidir ve bu gerçek ona hukuki veya fiili tekel ile fiyatlara hükmetme olanağı tanımaktadır. Mantıki akışını kavrayabilmek için, bu bölümün panoramasını, her halükârda hıı yükseklikten keşfetmek ve gözlemek uygun olacaktır.</p>

  <h2 class="block_4" id="toc_id_123">TİCARİ TOPLUMUN YUKARISINDA</h2>

  <p class="block_1">Ticari hayat modernleştiği heryerde, güçlü bir işbölümüne av olmaktadır. Bunun nedeni, işbölümünün kendi başına bir güç olması değildir; onu harekete geçiren ve ona boyutlarını sağlayan, Adam Smith’in teşhis ettiği gibi, pazarın artan genişliği, mübadele hacmidir. Sonuç olarak, motor güç bizatihi ekonomik atılım olmakta, ve bu motor güç en canlı gelişmeyi yalnızca bazılarına tahsis edip, diğerlerine alt işleri bıraktığı için, ticari hayat içinde büyük eşitsizlikler yaratma eğiliminde olmaktadır.</p>

  <h3 class="block_26" id="toc_id_124">Ticari Hiyerarşi</h3>

  <p class="block_1">Çünkü hiçbir ülke ve dönem yoktur ki, tüccarlar aynı düzeyde ve aralarında eşit bir durumda bulunsunlar. Vizigot yasası, daha o sıralarda bile <i class="calibre1">negociatores transmarini</i>'den sözetmektedir; bunlar denizlerin ötesinden, Doğu Akdeniz’in lüks ürünlerini getiren, aynı konumda tüccarlardır -bunlar herhalde, daha Roma İmparatorluğu zamanında Batı’da mevcut olan Syri’lerdir-.</p>

  <p class="block_1">XI. yüzyılın ekonomik uyanışından sonra, eşitsizlikler Avrupa'da daha göze görünür hale gelmişlerdir. İtalyan kentleri, Doğu Akdeniz ticareti içindeki yerlerini yeniden elde eder etmez, bir büyük tüccarlar sınıfının kendi evlerinde kendini kanıtladığını ve bu tüccarların kent yönetimini kısa bir süre sonra ele geçirdiklerini görmektedirler. Ve bu hiyerarşi, izleyen yüzyılların refahıyla birlikte yerleşik hale gelmektedir. Finans bu evrimin zirvesi değil midir? Öte yandan, Champagne fuarları döneminde, Sienalı Buonsignoriler, tamamen bankacılığa dayalı büyük bir şirket olan M<i class="calibre1">agna Tavola</i>'yı yönetmektedirler -Mario Chiaudano'nun onlara ilişkin olarak yazdığı kitabın adı, <i class="calibre1">Rotschild del Duecento’ur-.</i> Ve İtalya Avrupa’nın okulu olacaktır. Örneğin Fransa'da büyük tüccarların eylemi, XIII. yüzyılda Bayonne, Bordeaux, La Rochelle, Nantes, Rouen...’da göze görünür hale gelmiştir. Paris'te Arrodelar, Popinler, Barbatteler, Piz d’Oelar, Passyler, Bourdonlar büyük tüccarlar olarak bilinmektedirler ve 1292 tarihli biçme vergisi defterinde, Guillaume Bourdon, Paris'in en fazla vergi veren burjuvası olarak gözükmektedir. Eğer Friedrich Lütge'ye inanılacak olursa, Almanya'da XIV. yüzyıldan itibaren toptancılarla perakendeciler arasındaki ayrılığın taslağı ortaya çıkmaktadır. Bunun nedeni ticari mesafelerin uzaması, çeşitli paralarla muamele yapma zorunluğu, görevlerin bölünmesi (memur, aracı, depocu...), kredinin günlük olarak kullanılma zorunluğunun daha o sıralarda bile dayattığı muhasebedir. O zamana kadar, büyük tüccar perakendeci dükkânını muhafaza etmiştir; bu dönemde uşakları ve çıraklarıyla birlikte, tıpkı bir ustanın kalfalarıyla birlikte olduğu gibi, onlarla aynı düzeyde yaşamaktaydı. Kopuş başlangıçta tam olmamıştır: uzun süre ve hemen heryerde, Floransa’da bile, Kolonya’da bile, toptancılar hâlâ perakende satmaya devam etmişlerdir. Fakat toptan ticaret imgesi, toplumsal düzlemde olduğu kadar, ekonomik düzlemde de olağan ticaretten kopmaktadır. Ve önemli olan budur.</p>

  <p class="block_1">Tüm ticari toplumlar, biraz erken veya biraz geç, buna benzer hiyerarşiler yaratmışlardır. Bu durum gündelik dil tarafından belirlenebilir hale getirilmektedir.</p>

  <p class="block_1">İslam dünyasında <i class="calibre1">tacir,</i> acentelerini ve komisyoncularını firmasından yöneten, büyük bir ithalatçı-ihracatçıdır. Sukta dükkânı olan <i class="calibre1">havanti</i> ile hiçbir ortak yanı yoktur. Hindistan'da, 1640'lara doğru hâlâ büyük bir kent olan Agra'da, Maestre Manrique buradan geçtiğinde, “Bizim ülkede, İspanya’da <i class="calibre1">mercader</i> dediğimiz şeye" <i class="calibre1">sodagor</i> denilmektedir, “ama bazıları özel bir sıfat olan <i class="calibre1">katari</i> ile anılmaktadır; bu ülkede ticaret sanatıyla uğraşanların en yüce kesimlerini ifade eden bu ünvan, çok zengin ve büyük kredisi olan tüccarı belirtmektedir". Batı’da kelime haznesi benzeri farkları işaret etmektedir. <i class="calibre1">“Negociant”</i> Fransız <i class="calibre1">katari'si,</i> malın efendisidir. Bu kelime XVII. yüzyılda ortaya çıktığı zaman toptancı tüccar, toptan ticaret yapan, depocu veya kısaca taptancı (veyahut Lyon'da burjuva tüccar) gibi terimleri hemen tedavülden kaldırmamıştır. İtalya'da <i class="calibre1">mercado a laglio</i> ile <i class="calibre1">negoziante</i> arasında büyük mesafe vardır; İngiltere'de de <i class="calibre1">tradesman</i> ile İngiliz limanlarında yalnızca uzak mesafe ticaretiyle uğraşan <i class="calibre1">merchant</i> arasında aynı durum söz konusudur. Aynı mesafe, Almanya'da <i class="calibre1">kramer</i> ile <i class="calibre1">kaufmann</i> veya <i class="calibre1">kaufherr</i> arasında görülmektedir. Daha 1456'da, Cotrugli'ye göre, ticaret sanatı olan <i class="calibre1">mercatura</i> ile sıradan mala yönelik uygulama olan <i class="calibre1">mercanzza</i> arasında uçurum vardır.</p>

  <p class="block_1">Burada basit kelimeler söz konusu değildir, asıl söz konusu olan, insanların acısını çektikleri veya çıkar sağladıkları, aşikâr toplumsal farklardır. Piramidin tepesinde <i class="calibre1">nec plus ultra</i> “kambiyodan anlayan"ların grubu yer almaktadır. Madrid'de II. Felipe'ye borç veren Cenevizliler, kendi demelerine göre bir <i class="calibre1">“bazariolo et de gente pi bassa”</i> mesleği olan mercanti'nin ve az şeyi olan insanların yürüttüğü her türden mal ticaretine karşı duydukları küçümseme, işte bu gururdan kaynaklanmaktadır. Bu aynı zamanda, toptancının perakendeciye karşı duyduğu küçümsemedir: Honfleurlü büyük bir tüccar olan Charles Lion 1769'da, “ben hiç de perakendeci değilim" diye haykırmaktadır, “Morina satıcısı değilim, komisyoncuyum", yani komisyonla çalışmaktadır, demek ki toptancıdır. Ters yönde ise haset ve bazen de, adeta öfke vardır. Şu Anvers'de yaşayan Venediklinin (1539) işlerinde yarı bir başarı sağlaması ve “Saray tarafından ve ondan da fazlası, sıradan halkın nefretini üzerlerine çeken ve servetlerini göstermekten zevk alan şu büyük ticari kumpanyalardakilere" karşı olmadık sözler söylemesi acı değil midir? Herkes “bu büyük bankacıların, küçükleri ve güçsüzleri yediklerini" söylemektedir. Buna tabii ki küçük tüccarlar da dahildir. Ama bu sonuncular da, kendi hesaplarına, bizzat elleriyle çalışan zenaatkâr- dükkâncıları küçümsemekte değiller midir?</p>

  <h3 class="block_26" id="toc_id_125">Yalnızca Tabanda Yer Alan Bir Uzmanlaşma</h3>

  <p class="block_1">Hiyerarşinin alt basamaklarında, bir çerçi, seyyar satıcı, <i class="calibre1">“traveling market Jolks, as we call them”,</i> perakendeci, dükkâncı, sefil tuhafiyeci, zahireci, tuz satıcısı kalabalığı debelenip durmaktadır; her dil, bu ticaret proletaryasının kategorilerini belirleyecek dizilere sahiptir. Bunlara bir de, ticari dünya tarafından, ifrazat olarak salgılanan ve geniş ölçekte onun sayesinde yaşayan .tüm meslekler eklenmektedir: vezneci, defter kayıtlarını tutan, aracı, komisyoncu, çeşitli adlar altındaki simsar, arabacı, denizci, postacı, ambalajcı, ağır işçi, hamal... Bir yük teknesi Paris'e vardığında, Seine rıhtımlarına yanaşmasından önce, bir hamal bulutu “geçirici"lerin tekneleriyle ortaya çıkmakta ve saldırarak onu ele geçirmektedirler. Ticari evren, tutarlıkları, çelişkileri, düşük fiyattan bir çuval buğday peşinde, münzevi kırlarda fırdolaşan zahireciden, havalı veya sefil dükkâncıya, kentte deposu olanlara, kayıkçı teknelerinin ihtiyaçlarını karşılayan iaşecilere, Paris toptancılarına, Bordeauxlu büyük tüccarlara... varana kadar olan bağımlılık zincirleriyle, işte tam da bu bütündür. Bu dünyanın tümü blok halindedir. Ve her zaman nefret edilen, ama vazgeçilmez olan tefeci, bu dünyaya refakat etmektedir; büyüklere hizmet vereninden, sinsi rehinciye kadar. Turgot’ya göre (1770) “Paris’te küçük hafta borcu denileninden" daha güçlü bir tefecilik yoktur; bu kredide faiz “bazen üç livrelik ecu için, haftada iki souya kadar çıkmaktadır. Yani taban, yüz için 173 1/3 <i class="calibre1">livre</i>’dir. Ama, <i class="calibre1">perakende</i> (a.b.ç.) zahire gerçekte bu muazzam tefeciliğe dayanmaktadır. Bu mallar halde ve Paris pazarlarında satılmaktadır. Borç alanlar, onları yaşatan ticareti başka türlü yapamayacakları bu borcun koşullarından yakınmaktadırlar ve borç verenler de fazla zenginleşememektedirler, çünkü bu gözleri yerinden uğratan fiyat, aslında sermayenin karşı karşıya olduğu tehlikenin telâfisinden ibarettir. Gerçekten de, tek bir borçlunun borcunun tahsil edilememesi, alacaklının otuz kişiden elde edeceği kârı götürmektedir".</p>

  <p class="block_1">Demek ki, onu çevreleyen toplumun içinde, tüccar bir toplum bulunmaktadır. Ve bunu, bütünlüğü içinde kavramak ve gözden kaçırmamak önemli olmaktadır. İşte tam da bu nedenle, Felipe Ruiz Martin, o olmazsa kapitalizmin iyi anlaşılamayacağı bu toplumun, kendine özgü hiyerarşileşmesinin adeta tutkunu olmuştur. İspanya, Amerika’nın keşfinin ertesinde, duyulmamış bir şansa sahip durumdadır, ama kozmopolit kapitalizm bu şansı onun elinden almak için, başarılı bir mücadeleye girişmiştir. O sıralar, koskoca bir eylemler piramidi, kat kat inşa olmuştur: tabanda köylüler, çobanlar, ipek böceği yetiştiricileri, zenaatkârlar, seyyar regatones ve “küçük hafta" tefecileri yer almaktadır; onların üstünde, onları ellerinde tutan Kastilyalı kapitalistler; ve nihayet, onların da üstünde, her şeyi yöneten Fuggerlerin aracıları ve kısa bir süre sonra da, güçlerini açık eden Cenevizliler bulunmaktadır.</p>

  <p class="block_1">Bu ticari piramidi, bu farklı toplumu, Avrupa’nın heryerinde ve her dönemde, kendinin aynı olmak üzere bulmaktayız. Bu piramidin kendine özgü hareketleri vardır. Uzmanlaşma, işbölümü bu alanda olağan olarak, yukarıdan aşağı doğru iş görmektedir. Görevlerin farklılaşmasına ve işlevlerin parçalanmasına modernizasyon veya rasyonalizasyon denilecek olursa, bu modernizasyon ilk önce, <i class="calibre1">ekonominin tabanında</i> ortaya çıkmıştır. Mübadelenin kaydettiği her atılım, dükkâncıların artan bir uzmanlaşmasını ve ticaretin çok sayıdaki eklentisi arasında, özel mesleklerin doğumunu belirlemektedir.</p>

  <p class="block_1">Ama iş toptancıya gelince, onun kurala uymaması, ancak nadiren uzmanlaşması merak uyandırıcı değil midir? Hatta, talihin yaver gitmesiyle, toptancı haline gelen dükkâncı, uzmanlaşmadan hemen uzmanlaşmamaya geçmektedir. XVIII. yüzyılda Barselona’da, konumunu aşan <i class="calibre1">botigııer,</i> hangi mal olursa olsun, hepsinin ticaretine girişmektedir. Caen’da danıel imalatçısı olan Andre adındaki bir girişimci, 1777’de iflasın eşiğinde olan baba firmasını ele almıştır; alımlarının ve satışlarının alanını genişleterek, firmayı yeniden yüzdürmüştür; bunu başarabilmek için Rennes, Lorient, Rolterdam, New York... gibi uzak kentlere gitmiştir. İşte tüccar olmuştur; artık yalnızca danlelle değil de, aynı zamanda muslin, baharat, kürkle de uğraşmasında şaşılacak bir yan var mıdır? Ticari kural kendini dayatmıştır. Toptancı <i class="calibre1">haline gelmek</i> ve özellikle de <i class="calibre1">olmalı,</i> hepsine değilse bile, en azından çoğuna temas etme hakkının ötesinde, bunu yapma zorunluğudur. Bu çeşitliliğin, bana göre, büyük tüccarlara vehmedilen risklerini dağıtma temkinliliğiyle (neden küçüklere de değil?) açıklanamayacağını daha önce söylemiştim. Kurala çok fazla benzeyen bu olgu, daha geniş bir açıklamayı haketmekte değil midir? Bugün de büyük kapitalizm, fazlasıyla çok alanlı değil midir? Bizim iş bankalarımızdan biri, <i class="calibre1">mutatis mutandis</i> Fransız Devrimi arefesindeki, Milanolu Antonio Greppi’nin büyük firmasıyla kolaylıkla karşılaştırılabilir nitelikte değil midir? İlke olarak banka olan hu firma, aynı zamanda Lombardiya'da tütün ve tuz iltizamıyla, İspanya kralı hesabına Viyana'dan Idria cıvası alımıyla -hem de muazzam miktarlarda- da uğraşmaktadır. Ancak endüstriyel faaliyetlere hiçbir şey yatırmamıştır. Aynı şekilde, İtalya, Cadiz, Amsterdam, hatta Buenos Aires’te çok sayıdaki şubeleri dc birçok iş alanına dalmışlardır, ama bunlar yalnızca ticari işler olup, İspanya'da tekne kaplamasında kullanılan İsveç bakırından; Tanca'da buğday üzerindeki spekülasyonlara; İtalyan bez ve ipeklilerinden alınan komisyonlara ve Amsterdam piyasasının sunduğu sayılamayacak kadar çok ürüne kadar uzanmaktadır. Tabii bu çerçevede kambiyo senedi ticareti için, Milano piyasasının dünyanın kambiyo piyasalarıyla olan tüm bu bağlantılarının sistematik kullanımını da unutmamak gerekir. Cadiz'de yasadışı yollarla yüklenen Amerikan gümüşü külçelerinin kaçakçılığına ilişkin operasyonu ilâve etmek gerekir mi? Aynı şekilde, Triplerin büyük Hollanda firması, XVII. yüzyılda faaliyet merkezini kaydırmaya ve iş alanının kapsamını değiştirmeye ara vermemiştir. Bu firma bir bakıma bir tekelden, bir başkasına alan değiştirmekte, bir anlaşmadan bir başkasına atlamakta, ve kendini fazla sıkıştıran rakiplere karşı savaşa girmekten hiç de çekinmemektedir. Kuşkusuz silah, katran, bakır, barut (ve demek ki Polonya veya Hind veya hatta Afrika güherçilesi) ticaretiyle sürekli bir şekilde uğraşmaktadır; <i class="calibre1">Oost Indische Compagnie</i>'nin operasyonlarına geniş ölçekte katılmaktadır ve bu büyük girişime birçok müdür verecektir. Firma aynı zamanda gemilere de sahiptir, avans vermekte; demirhane, dökümhane ve diğer endüstriyel girişimlerle meşgul olmaktadır. Frizya ve Groningen'de turba yatakları işletecektir; büyük toprak mülklerine sahip olduğu İsveç'te önemli çıkarları vardır, Afrika Gine’siyle ve Angola'yla ve hatta iki Amerika'yla ticaret yapmaktadır. Kapitalizm XIX. yüzyılda, muazzam endüstriyel yeniliğin içine atıldığında, kuşkusuz uzmanlaşmaya başlamışa benzemektedir ve genel tarih endüstriyi, kapitalizme sonunda “hakiki" çehresini vermiş olan bir son durak olarak sunma eğilimindedir. Bu o kadar kesin midir? Makinaların ilk boom’undan sonra, bana sanki kapitalizm eklektizme, jacques Coeur’ün zamanında olduğu gibi bugün de, bu egemen konumlarda bulunanın belirleyici avantajının tek bir tercihe hapsolmamak olduğu, bir cins bölünmezliğe geri dönmüş gibi gelmektedir. Yani yüksek dereceden uyum sağlayabilir olmak, demek ki uzmanlaşmamak.</p>

  <p class="block_1">Demek ki, rasyonel işbölümü toptancının altında iş görmektedir: R. B. Westerfield'in eserinin XVII. yüzyılın sonundaki Londra’ya ilişkin olarak işaret ettiği bu aracı mesleklerin artışı ve basamaklarının çoğalması -komiler, komisyoncular, simsarlar, vezneciler, sigortacılar, nakliyeciler, XVII. yüzyılda La Rochelle'de ve herhalde başka yerlerde de olduğu gibi, bir teknenin paylarını alan şu “armatörler"-; bütün bunlar etkin bir şekilde uzmanlaşmış yardımcıları ve bunların hizmetlerini büyük tüccara sunduklarını işaret etmektedir. Uzmanlaşmış bankacı bile (tabii ki “finansçı" değil) toptancının emrindedir ve bu toptancı da, fırsat çıktığında bizzat sigortacılık, armatörlük, bankacılık veya komisyonculuk yapmakta tereddüt etmemektedir. Ve kârın büyüğü her zaman ona aittir. Ancak, XVIII. yüzyılın en büyük ticari piyasalarından biri olan Marsilya’da, Charles Carriere’e göre bankacıların kral olmadıklarına dikkat ediniz.</p>

  <p class="block_1">Sonuç olarak, tüccar toplumun sürekli yeniden yapılanması içinde, uzun süreden beri dokunulmaz bir konum vardır ki, bu ulaşılmazlığı içinde, alt katlar uzmanlaştıkça, sürekli olarak yükselmektedir -bu, uzmanlaşmamış toptancı konumudur-. Bu tüccar İngiltere’de, Londra'da ve faal tüm limanlarda, daha XVII. yüzyıldan itibaren büyümektedir. Oldukça güç dönemlerden yegâne kazançlı çıkan o olmaktadır. Defoe 1720’lere doğru, Londralı toptancıların giderek daha fazla hizmetçilerinin olduğunu, hatta <i class="calibre1">gentleman</i> gibi <i class="calibre1">footman</i>'lerinin (uşak) olmasını istediklerini kaydetmektedir. Bunun sonucunda, mavi uşak kıyafeti o kadar bollaşmıştır ki, bunlara “tüccar uşağı kıyafeti" adı verilmektedir ve soylular da hizmetkârları için aynı rengi kullanmayı reddetmektedirler. Büyük tüccar için her şey, yaşama biçimi, zaman geçirme biçimleri değişmektedir. İthalatçı-ihracatçı, dünyanın tümü tarafından zenginleştirilen <i class="calibre1">merchant</i> önemli bir kişi haline gelmekte; iç ticaretle yetinen ve 1763 tarihli bir tanıklığa göre “görevleri itibariyle çok yararlı olmalarına rağmen, yüksek mertebenin şereflerine hiç bir hakları olmayan" <i class="calibre1">middling</i> <i class="calibre1">sort</i> tüccarlarınınkinden tamamen ayrı bir sınıf oluşturmaktadırlar.</p>

  <p class="block_1">Fransa'da da, en azından 1622'den itibaren, büyük tüccarlar yaldızlanmaya başlamışlardır. “İpek elbiseler ve tüylü paltolar giymiş olarak" tüm alt işleri adamlarına yaptırtmaktadırlar. Sabahları, tüccarlar için bilinmeyen bir yer olan kambiyoda... veya Pont-Neuf üzerinde palmail'de iş bağlarken görülmektedirler (Paris'teyiz, <i class="calibre1">mail</i> Ormes rıhtımında, Celestins’in yanındadır ve “kambiyo" bugünkü Adalet Sarayıdır). Bu tavırlarda, dükkâncılarınkini hatırlatan hiçbir şey yoktur. Zaten 1629 tarihli bir emirname, soylulara, itibarlarını kaybetmeden deniz trafiğine katılma izni vermekte değil midir? Çok daha sonraları, 1701 emirnamesi onlara toptan ticaretin de yolunu açmıştır. Bu, onlara tepeden bakmaya devam etmekte olan bir toplumda, tüccarların statüsünü yükseltmenin bir biçimidir. Fransız tüccarlarının kendilerini bu toplumda rahat hissetmediklerine, 1702’de Ticaret Meclisine sundukları ilginç bir tezkereden karar verilebilir. İstedikleri: tüccarı tüm el işçisinden, eczacıdan, kuyumcudan, kürkçüden, külahçıdan, şarapçıdan, tezgâhta çorap dokuyandan, eskiciden "ve aynı zamanda el işine dayanan ve tüccar niteliği taşıyan binlerce başka meslekten" bir kerede ebediyen ayırdederek, temizlemektir. Tek kelimeyle, tüccar sıfatı artık yalnızca “malı kendilerinden bir şey koymadan ve ona kendilerinden bir şey ilâve etmeden satan" kişilere ait olacaktır.</p>

  <p class="block_1">Böylece XVIII. yüzyıl tüm Avrupa ölçeğinde, büyük tüccarın zirveye çıkışına tanık olacaktır. Yalnızca, toptancıların tabandaki ani ekonomik atılım sayesinde ilerledikleri olgusu üzerinde ısrar edelim. Bu tabanın üzerinde yüzmektedirler. J. Schumpeter’in, girişimcinin önceliği konusundaki düşüncesi bir gerçek payına sahip olsa bile, gözlenen gerçek, bir kereye karşı on kere olmak üzere, yenilik getiren kişinin yükselen dalgalar tarafından taşındığını göstermektedir. Ama bu durumda, onun başarısının sırrı nedir? Başka bir ifadeyle, seçilmişler arasına nasıl girmiştir?</p>

  <h3 class="block_26" id="toc_id_126">Ticari Başarı</h3>

  <p class="block_1">Bir koşul diğerlerine hükmetmektedir: daha kariyerinin başında, belli bir yükseklikte bulunmak. Ve Claude Carrere'in XV. yüzyıl Barselona’sına ilişkin olarak verdiği reçete -“Büyük ticarette para kazanmanın en iyi yolu... ona zaten sahip almaktı"- tüm zamanlar için geçerlidir. Saint-Gall’in tüccar bir ailesinden gelme Antoine Hogguer, daha çok gençken, 1698'de Ryswick barışının arkasından -bu barış kısa bir soluk aldırtacaktır-, “ne yapabileceğini görmek" isteyen babasından 100.000 ekülük bir sermaye almıştır. Bordeaux'da “bir ay içinde o kadar başarılı işler yapmıştır ki, sermayesini üçe katlamıştır". İzleyen beş yıl boyunca İngiltere, Hollanda ve İspanya'da önemli miktarlar toplamıştır. Sonradan Büyük Ouvrard olacak olan Gabriel-Julien Ouvrard, 1788’de sadece onsekiz yaşındadır; babasından (Vendee'de Entiers’de zengin bir kağıtçı) aldığı parayla, Nantes'ta ticaret yaparak, çoktan büyük kârlar sağlamıştır bile. Devrim’in başlarında, muazzam miktarlarda stokladıgı kâğıt üzerinde spekülasyon yapmıştır. Yeni bir başarı. Sonra, her girişiminden kazançlı çıkacağı Bordeaux‘ya gitmiştir.</p>

  <p class="block_1">İşe yeni başlayan birinin, bir tomar paraya sahip olması tüm tavsiyelerden daha iyidir. Üç büyük tüccarın garanti verdiği Rouenlı bir komisyoncuyla ortaklık kurmadan önce, Frankfurtlu Bensa, tereddüt etmektedir: “Bay Dugard beni etkiledi, çünkü çalışmasını seven genç bir adam ve yazılarında oldukça kesin" diye yazmaktadır. “Can sıkıcı olan nokta, hiç mal varlığı olmaması. en azından ben bilmiyorum".</p>

  <p class="block_1">İşe yeni başlayan biri için başka bir şans da, ekonomik havanın iyi gittiği zaman yola çıkmaktır. Fakat bu durumda başarı garanti değildir. Ticari konjonktür değişkendir. İyiye döndüğünde, saf küçük girişimciler, adeta kural olarak sürüye katılmaktadırlar. Su ve rüzgâr uygundur: işte onlar da güvenli ve biraz da palavracıdırlar. Arkadan gelen kötü hava onları gafil avlamakta, acımadan suyun dibine gömmektedir. Sadece en becerikliler veya en talihliler veyahut, başlangıçta ihtiyat akçeleri olanlar, masumların katliamından kurtulmaktadırlar. Hangi sonuca doğru gittiğimiz görülmektedir: büyük tüccar tam da, kötü konjonktürü zararsız atlatandır. Eğer bunu başarabiliyorsa, demek ki elinde kozlar vardır ve bunlardan yararlanmasını bilmektedir; veya eğer her şey kötü gidiyorsa, kendini gizleme, olabildiğince sığınağa çekilme olanakları bulunmaktadır. Amsterdam’ın altı büyük firmasının <i class="calibre1">bankadaki</i> iş rakamlarını inceleyen M. G. Buist, bunların hepsinin de 1763'teki ani ve ağır bunalımı zararsız atlattıklarını farketmektedir -biri hariç, ama bu da kayıplarını çabucak telâfi edip, toparlanacaktır-. Oysa, Yedi Yıl Savaşlarından çıkarken meydana gelen bu 1763 <i class="calibre1">kapitalist</i> bunalımı, Avrupa'nın ekonomik kalbini altüst etmiş ve Amsterdam, Hamburg, Londra ve Paris’te bir dizi iflas ile zincirleme firma batmalarıyla kendini belli etmiştir. Bu bunalımdan yalnızca, toptan ticaretin prensleri kurtulabilmiştir.</p>

  <p class="block_1">Kapitalist başarının paraya dayandığını söylemek, eğer her firma için mutlaka gereken sermaye düşünülecek olursa, açıkçası herkesin bildiği bir gerçeği belirtmektir. Fakat para, yatırım kapasitesinden çok daha başka bir şeydir de. Para toplumsal itibar sağlamakta, bunun arkasından da bir dizi güvence, ayrıcalık, suç ortağı ve himaye gelmektedir. Para, işler veya ortaya çıkan fırsatlar arasından seçim yapabilmek -ve aynı anda hem bir cazibeyi, hem de bir ayrıcalığı seçebilmek-; dar bir akımın içine zorla katılabilmek, taklid edilen avantajları savunmak, kayıpları telâfi etmek, rakipleri defetmek, çok yavaş ama umut veren geri dönüşleri beklemek, hatta hükümdarın teşvik ve yardımlarını elde etmek olanakları arasında seçim yapabilmek demektir. Nihayet para, daha da fazla para sahibi olma özgürlüğüdür, çünkü yalnızca zenginlere borç verilmektedir. Ve kredi, büyük tüccarın giderek daha vazgeçilmez hale gelen aracı olmaktadır. Büyük tüccarın özsermayesi, “başlıca"sı, ihtiyaçlarına ancak nadiren yetebilmektedir. Turgot “yeryüzünde firmaların borç alınan parayla iş döndürmedikleri hiçbir ticari piyasa yoktur; başkalarının kesesine başvurmak zorunda kalmayan hiçbir tüccar herhalde yoktur". <i class="calibre1">Journal de Commerce’</i>de <i class="calibre1">(</i> 1759) yer alan bir makalede, adı bilinmeyen yazar "her yıl 2-300 bin livrelik bir fonla, milyonlarca liralık iş yapan ticari bir firmanın başındaki adamın nasıl bir sisteme, nasıl bir hesap kafasına, nasıl bir fikir yapısına ve nasıl bir cesarete sahip olması gerekir!" diye şaşırmaktadır.</p>

  <p class="block_1">Ancak, eğer Defoe’ya inanılacak olursa, en alttan en üste tüm ticari hiyerarşi aynı durumdadır. Küçük dükkâncıdan toptancıya, zenaatkârdan manüfaktür sahibine herkes, krediyle yaşamaktadır, yani vadeli alış ve satışa dayanmaktadırlar <i class="calibre1">(at</i> lime); bu da örneğin, 5.000 livrelik bir sermaye ile yıllık 30.000 <i class="calibre1">livre</i> iş hacmi demektir. Herkesin kendi hesabına sunduğu w elde ettiği ödeme vadeleri, “bir cins borç verme” olmakta ve bunlar esnek bile olmaktadırlar: "yirmi kişiden biri bile vadeye sadık kalmamakta ve zaten genelde, buna uyması da beklenmemektedir, çünkü bu alanda tüccarlar birbirlerine büyük kolaylıklar tanımaktadırlar”. Her tüccarın bilançosunda, mal stokunun yanında, her zaman bir alacak aktifi ve bir de borç pasifi yer almaktadır. Bilgelik dengeyi sağlamayı gerektirmekte, ama sonuçta mübadele hacmini dört veya beş katına çıkartan muazzam bir kitleyi temsil eden krediden vazgeçmeyi, kesinlikle emretmemektedir. Tüm ticari sistem buna bağımlıdır. Bu kredi durursa, motor arızalanır. Önemli olan, burada ticari sisteme ilişkin olan, onun tarafından ifraz edilen bir kredinin söz konusu olmasıdır; yani “iç" bir kredi ve faizsiz. Bu kredinin İngiltere’deki özel gücü, Defoe'ya İngiltere’nin refahının, ona kendini dışa dayatmasına da olanak veren <i class="calibre1">overtrading'in</i> sırrı olarak gözükmektedir.</p>

  <p class="block_1">Büyük tüccar da bu iç kolaylıklardan yararlanmakta ve müşterilerini de yararlandırmaktadır. Ama sistem dışında yer alan borç vericilerin parasına da başvurarak, düzenli olarak başka bir kredi biçimini de uygulamaktadır. Burada, düzenli olarak faiz kapısından geçen, nakit borçlanmalar söz konusudur. Bu belirleyici bir farktır, çünkü bu tabana dayanan ticari işlem, yolun sonunda, faiz haddinden daha yüksek bir kâr haddine ulaşmak zorundadır. Defoe’ya göre, bu olağan ticaretin durumu değildir. Ona göre, “faiz karşılığı borç, kârı kemiren bir kurt" olup, %5’lik “meşru" bir faiz haddinde bile, kârı yokedebilir. Tefeci krediye başvurmak, <i class="calibre1">a fortiori</i> bir intihar olacaktır. Demek ki, eğer büyük bir tüccar sürekli olarak borca, “başkalarının kesesi"ne, <i class="calibre1">dış</i> krediye başvurabiliyorsa, bunun nedeni tabii ki, olağan kârlarının, sıradan tüccarlarınkinden çok yüksek olmasıdır. Burada gene, mübadelenin ayrıcalıklı bir kesiminin, kendine özgü yanlarını işaret eden, bir ayırım çizgisinin karşısında bulunuyoruz. Çok fazla alıntı yapacağımız bir kitapta, K. N. Chaudhuri, prestijli Hind kumpanyalarının işlemlerini neden dağıtım aşamasının eşiğinde durdurduklarını, kendi kendine sormaktadır; bunlar neden mallarını depolarının önünde ve önceden bildirilen tarihlerde, artırmayla satmaktadırlar? Acaba bunun nedeni sadece, bu satışların nakitle yapılıyor olması değil midir? Bu, uzun ödeme vadeleriyle, toptan ticaretin kural ve uygulamalarından kaçınmanın, sermayeyi mümkün olduğunca çabuk geri almanın, sonra da bunu verimli Uzak Doğu ticaretine yeniden sokmanın -ve vakit kaybetmemenin- bir yoludur.</p>

  <h3 class="block_26" id="toc_id_127">Sermaye Kiralayıcıları</h3>

  <p class="block_1">Kapitalist bir ekonomi için “biriktirin, biriktirin, bu yasadır ve peygamberliktir!". "Borç alın, borç alın, bu yasadır ve peygamberliktir!" de denilebilirdi. Her toplum biriktirmekte, bir sermayeye sahip olmaktadır. Bu sermaye iddihar edilen ve beklemede tutulan, yani yararsız olan bir tasarrufla, şifa verici sularının ekonominin kanallarından geçtiği bir fon arasında paylaşılmaktadır. Dün bu fon hepsinden önce, ticari ekonominin kanallarından geçmekteydi. Eğer bu sermaye, aynı anda mümkün bütün vanaları açmak için yeterli olmazsa, adeta zorla hareketsiz hale gelen, deyim yerindeyse, işlevini kaybeden bir sermaye söz konusu olacaktır. Kapitalizm ancak, birikmiş sermaye maksimumda kullanılırsa, yerine yerleşmiş olacaktır -%100’e tabii ki hiçbir zaman ulaşılamamıştır-.</p>

  <p class="block_1">Sermayenin faal hayata bu sızması, faiz haddinin veya ekonomik ile mübadelenin başlıca göstergelerinin değişimlerine hükmetmektedir. Ve eğer bu had, XV.- XVIII. yüzyıllar arasında Avrupa’da adeta sürekli olarak düşüyorsa, eğer Cenova'da 1600’lere doğru gülünç bir şekilde düşükse, XVII. yüzyılda Hollanda'da seyirlik bir şekilde düşüyorsa ve Londra da bunu izliyorsa, bunun nedeni her şeyden önce, birikimin sermaye kitlesini artırması, sermayenin bol olması ve bu durumda kirasının düşmesidir; aynı zamanda ticari arzın gelişmesine rağmen, sermaye oluşumuyla aynı ritmde ilerleyememesidir. Gene aynı zamanda, uluslararası ekonominin bu taşkın merkezlerinde, borçlanmaya eğilim oldukça canlı ve sık olduğu için, kapitalist ile tasarrufçunun karşılaşmaları erkenden örgütlenmiş, paraya ulaşılan bir piyasa oluşmuştur. Örneğin bir toptancı, Paris’te olduğundan çok daha kolay ve ucuza, Marsilya veya Cadiz piyasasından borç alabilir.</p>

  <p class="block_1">Sermaye kiralayanların dünyasında, küçük tasarrufçuların büyümeye yatkın kitlesini de unutmayalım. Bu masumların parasıdır. Hansa limanlarında veya İtalya limanlarında küçük borç vericiler, küçük paralarını riske atanlar, yola çıkan teknelere birkaç mal koyan mikro-yükleyiciler her zaman olmuştur ve bunlardan Sevilla'da XVI. yüzyılda hâlâ vardır. Dönüşte, en iyi işler çoğu zaman bunlarla yapılmaktadır, çünkü onlara hemen para lâzımdır. 1557’de Lyon'daki büyük <i class="calibre1">party,</i> çok sayıda küçük tasarrufçuyu, “mikro-borç verici"yi cezbetmiştir. Küçük insanların paracıkları, Augsburglu Höchstetterler tarafından biraraya getirilen fonların arasında yer almaktadır. Höchstetterler cıva tekelini kaçırınca, 1529’da iflas edeceklerdir. XVIII. yüzyılın başında J.-B. Bruny'nin (Marsilyalı büyük tüccar) uşağının <i class="calibre1">Saint-jean Baptiste’e</i> 300 <i class="calibre1">livre</i> yatırdığını veya R. Bruny’nin (o da büyük bir tüccar) hizmetçisi Marguerite Trupheme’in <i class="calibre1">La Marianne’ın</i> donatımına 100 <i class="calibre1">livre</i> ile ortak olmasını -oysa yıllık maaşı sadece 60 livredir-" görmek yararsız değildir. Veya Paris’te bir hizmetçi kızın, 1705 tarihli bir yergi yazısının bildirdiğine göre <i class="calibre1">Cinq Grosses Fcnnes</i> üzerinde 1.000 ecu’ye sahip olması da yararsız değildir, ama buna kelimesi kelimesine inanmak zorunda değiliz.</p>

  <p class="block_1">Küçükler, ama orta çaplı borç vericiler de vardır. Örneğin, II. Felipe’ye verilen kısa vadeli borçları örgütleyen Cenevizli tüccarlar da, kendi hesaplarına, aracıların onların adına bulduğu İspanyal ve İtalyan borç vericilerine dayanmaktadırlar. Kral Cenevizlilere İspanyal rantları <i class="calibre1">(juros)</i> senetlerini, kendine verilecek tutarın güvencesi olarak vermiştir. Bu senetler boş olup, sonradan halka aktarılmıştır: Cenevizli finansör bankacı faizlerin ödenmesini sağlayacak, ama daha işin başında, sermayenin tutarını alacaktır; böylece kendi hesabına, düşük faizden borç almış olacaktır. Kral sonunda borcunu ödediğinde, jurosları ona rehin alındıkları zamandaki değerden ve faiz haddinden iade edeceklerdir. Simancas arşivlerinde herhalde, Cenevizlilerin gösterdikleri yeme koşan borç vericilerin listesini bulmak mümkündür. Ben bir tanesini bulma şansına sahip oldum, sonra o sıralar bu keşfin değerini bilmediğim için, numarasını kaydetmeme talihsizliğine uğradım.</p>

  <p class="block_1">Bu oldukça düşük düzeydeki spekülatörlerin, bu borç vericilerin sayılarını, açtıkları avansların hacmini, toplumsal statülerini bilmek, hiç kuşkusuz ilginç olurdu. Bu küçük çaplı alt borç vericilerin kitlesinin genişlemesi XIX. yüzyılın başlıca olaylarından biridir. Öte yandan, bu kitlenin daha XVIII. yüzyılda İngiltere ve Hollanda’da büyük olduğu ve bu büyümenin Venedik, Cenova ve Floransa'da çok daha erkenden meydana geldiği tahmin edilmektedir. Bir tarihçi, 1789’a doğru XVI. Louis’nin borçlanmalarına katılan 500.000 kişiden söz etmektedir. Bu sayı olanaksız değildir, ama kanıtlanması koşuluyla. Ama, tasarrufun mütevazi yatırımlarının hâlâ çoğunlukla iş hareketlerinden çok, devlet rantlarına doğru yöneldikleri açıktır.</p>

  <p class="block_1">Vasat bir borç verici çoğu zaman aynı reflekslere sahiptir, çünkü kazanç arzusuyla güvenlik kaygısı arasında sıkışmıştır ve sonuncusu çoğu zaman üste çıkmaktadır. Nasihat kitabı <i class="calibre1">Il Dottor vulgare</i>'nin (1693), cesaret ve riske yönelik olduğuna inanmayalım. Bu kitap istediği kadar, “bugün hiç kimse parasını (evinde) boş ve verimsiz tutmakla övünmüyor... Elde her zaman bu parayı yatırma fırsatları bulunmaktadır, özellikle yakınlarda kamu kâğıtlarının devreye sokulması bu fırsatları artırıyor... Roma’da bunlara <i class="calibre1">luoghi de monti</i> adı veriliyor" desin. Gerçekte, asıl tavsiye ettiği, aile babasına yakışan yatırımlardır.</p>

  <p class="block_1">Gerçek sermaye kiralayıcıları, gerçekten önemli olanlar, olağan olarak büyük kişilerdir ve XVIII. yüzyılın sonunda bunlara spesifik bir ad olan <i class="calibre1">kapitalistler</i> denilecektir. İş hayatının seyircisi olan bu kişiler, bazen bu alana, becerikli bir talepçinin baskısına yenilerek (Defoe'ya göre, servet yapmış ve işten çekilmiş bir dükkâncı, artık bilge olamamaktadır), hafif bir şekilde müdahale etmektedirler, ama çoğu zaman kararlarını hesaplıyora benzemektedirler. Bu sermaye kiralayıcıları kategorisinin içinde, herhangi bir zengin, bugün veya yarın kendine yer bulmaktadır: sadece adlarını vererek, onların hizmetinde olan <i class="calibre1">traitants'm</i> arkasına sıklıkla gizlenen, Fransız <i class="calibre1">noblesse de</i> <i class="calibre1">robe</i>'unun üyeleri; veya devlete borç veren. Hollanda kentlerinin yargıç ve valileri; veya Venediğe ilişkin olarak yapılan bir dökümün, XVI. yüzyılda Signoria'nın vergi iltizamlarını almış küçük adamlara kefil olan <i class="calibre1">(piezarie)</i> olarak gösterdiği şu yurttaşlar. Hiç kimse bu kefaletin bedava olduğunu düşünmeyecektir. La Rochelle'de tüccar ve armatörler “kendi alışılmış sermaye kiralayıcıları takımlarına" sahiptirler. Cenova'da, toptan ticaretin tüm üst sınıfı, <i class="calibre1">nobili vecchi’nin</i> ince tabakası, sermaye kiralayıcılar tarafından meydana getirilmektedir; bunların faaliyetine ileride dönme fırsatımız olacaktır. 1614'ten beri, Amsterdam Bankası tarafından beslenen bir ödünç bankasının olduğu Amsterdam’da bile, bu kuruluş ancak bir an için ticari avans uygulamasını sürdürecektir. 1640’lar civarında, bir cins rehin sandığı haline gelerek, bu rolü özel sermayelere bırakacaktır. Hollanda'nın zaferi, kolay kredinin zaferidir, hana yabancı tüccarlar için bile kolay olan kredinin. Londra'da XVII. yüzyılda para piyasası bu kadar basit değildir. Fakat nakit o kadar kıttır ki, kredi, kambiyo senedi uzmanları olan <i class="calibre1">billbrokers,</i> ipotek, toprak alım satım uzmanları olan <i class="calibre1">scrveners</i> ve özellikle de, daha o sıralarda bile gerçek bankacılar olan, fon katılımlarını, devlet rantlarını örgütleyen -Isaac de Pinto, bu ramların çabucak gerçek bir yardımcı para haline geleceklerini, ısrarla söylemektedir- <i class="calibre1">goldsmiths</i> nezdinde, zorunlu olarak gelişmiştir.</p>

  <p class="block_1">XVIII. yüzyıl ortası Fransa'sında, Hollanda ve İngiltere'ye nazaran iş dünyasındaki gecikmişliğini kapatmaya girişmeden önce, buna benzer bir şey yoktur. Kredi bu ülkede kötü örgütlenmiş, adeta kaçak bir şekilde ortaya çıkmaktadır. Toplumsal iklim krediyi hiç de teşvik etmemektedir. Birçok sermaye kiralayıcısı, konumundan (kralın şu veya bu memuru) veya soyluluk mertebesinden (soyluluğa yakışmayan bir iş yapma korkusuyla) ötürü, parasını gizlice borç vermeyi istemektedir. Ve borç alan da, kredisine zarar verecek bir reklamdan korkmaktadır. Bazı iş çevrelerinde, borç alan bir firmaya belli kuşkuyla bakılmaktadır.</p>

  <p class="block_1">Rouenlı büyük bir tüccar olan Robert Dugard, l749’da, kentinin dış mahallelerinden biri olan Darnetal'de bir bez manüfaktürü ve az çok dürüst bir şekilde ele geçirdiği bazı teknik sırlara sahip olduğu, bir boyahane kurmaktaydı. Bu girişimi yola koymak, bir para sorunuydu: ileride kazanılacak olanların tahminine dayalı olarak borçlanmak gerekmekteydi. Dugard'ın ortaklarından biri olan Louvet le Jeune, bu güç operasyonu ele aldı. İşte onu Paris’te, elinde senetleri nakde çevirmek için yırtınırken görüyoruz. Niyeti onları vadelerinde ödemek, sonra yeniden aynı işe başlamaktır. Mektuplarının sayesinde, onu bu uğraşında izleyebiliyoruz. Koşuşturmakta, ısrar etmekte, başarıya ulaşmakta veya reddedilmektedir; ama hep aynı kapıları ya talepçi, ya da mümkün olduğunda. dost olarak çalmaktadır. Sabırsızlanan Dugard’a “Biraz daha, her şey için zaman gerekmekte, özellikle de fazlasıyla ihtiyat gerektiren bu iş için... Benden daha az çekingen veya daha akıllı biri, işini ilk seferinde görebilir, ama ben kapıların yüzüme kapanacağından korkarım ve bunlar bir kez kapandılar mı, vazgeçmek gerekir" diye yazmaktadır. Ama bir takım tezgâhlar kurmayı da denemektedir. Emre ciro edilmiş güvenilir senetleri vermek yerine, “onlara (yani ihtiyatlı borç vericilere) beş yıl içinde ödemeli ve temettüsü her yıl artan hisse senetleri ödemeyi düşündük" diye yazmaktadır. Bu borç vericiler, bir diğer ortak olan d'Haristoy'nın akrabalarıdır. Louvet bu ortak hakkında “Bay d’Haristoy ailesine yemeğe gitti; onu tahrik ettim ve aklına soktum" (5 Aralık 1749). Ancak üçüncü veya dördüncü okumada anlayabildiğimiz bu cambazlıklara ilişkin, işte sonuncu bir örnek (28 Ocak 1750): Robert Dugard’a “ ... Bay Le Leu üzerine 20 Şubat-2 Mart için 20 m. (20.000) <i class="calibre1">livre</i> ve 2 Aralık için 20 m. çekebilirsiniz, ama burada şeref rol oynayacak; ama bunun için tüm iyi senetleri verdim. Veya eğer isterseniz, onun üzerinden size çekerim, siz de ona tamamen kabul edilmiş senetleri yollarsınız; sonuçta nasıl isterseniz öyle yapın" diye yazmaktadır. Darnetal’deki manüfaktürdeki payından vazgeçerek iflas etmesi (bilançosunu 1761'de kendiliğinden sunacaktır) ve Şubat l755'te Londra'da <i class="calibre1">“at Mrs Steel in little bell Alley Coleman Street</i>"te kendine sığınak bulması minik bir ayrıntıdan ibarettir. Bu adam ne idi? Canlı bir konuşmacı olan bir aracı, “yardımcı... kardeş rolünü oynamada sabırsız, biraz para bulabilmek için ‘nezaket ziyareti', zihin halini göstermek için ziyaret ve operasyon için diğer ziyaretler yapan”, kendini imkânsız şeylere sahipmiş gibi göstermek zorunda kalan, Bordeaux ve Londra'da iflaslar olduğu için, tüm borsaların aniden kapandığı sırada, en iyi senetleri tahsil edemeyen biri; kısacası hiçbir şeyin bir tüccar kredisi için örgütlenmediği bir piyasada bulunan biri. Ama Robert Dugard önemli bir işadamıdır, aralarında Adalar ticaretinin de yer aldığı her tür girişime bulaşmıştır. Bir kredi sorununu kolaylıkla çözebilmelidir. Üstelik, paradoksal bir durum olarak, Paris piyasasında sermaye kıt değildir. Örneğin, Paris, Rouen ve Cadiz’e yerleşmiş olan Le Couteulx bankası, “kendi paramız fazlasıyla bol olduğundan”, “fonlarımız kasalarda yararsız olarak durduğundan” mevduat kabul etmeyi reddetmektedir -ve bu iş 1734, 1754, 1758, 1767'de birçok kereler tekrarlanacaktır.</p>

  <h3 class="block_26" id="toc_id_128">Kredi ve Banka</h3>

  <p class="block_1">Orta ve Modern Çağ Avrupa'sı çerçevesi içinde, banka kuşkusuz <i class="calibre1">ex</i> <i class="calibre1">nihilo</i> bir yaratı değildir. Eski Çağ bankayı ve bankacıları bilmektedir. İslam alemi çok erkenden Yahudi borç vericilere sahip olmuş ve Batı'dan çok önce, X.-Xl. yüzyıllarda, kambiyo senedi gibi kredi araçlarını kullanmıştır. XIII. yüzyılda, hıristiyan Akdeniz'inde, sarraflar ister fuardan fuara giden gezginler, isterse Barselona, Cenova veya Venedik gibi yerlere yerleşmiş olsunlar, ilk bankacılar arasında yer almışlardır. Federigo Melis'e göre Floransa'da, ve kuşkusuz diğer Toskana kentlerinde, banka ticari şirket ve kumpanyaların verdikleri hizmetlerden doğacaktır. Bu işlemde, krediyi talep eden ve “pasif' olan muhatabını zorlayan “aktif" şirket belirleyici olacaktır. Sermaye kiralayıcı, bu süreç esnasında, ilke olarak kendine yabancı bir alanda, dolaylı bir yere sahip olmaktadır.</p>

  <p class="block_1">Fakat bu köken sorunlarını bırakalım. Kamu bankalarının (Barselona'da <i class="calibre1">Taula de Cambis,</i> 1401; Cenova'da <i class="calibre1">Casa di San Giorgio,</i> 1407, bu kurum bankacılık faaliyetini 1458-1596 arasında durduracaktır <i class="calibre1">(Banco di Rialto,</i> 1587; Amsterdam Bankası, 1609; Venedik <i class="calibre1">Banco Giro'su,</i> 1619); belirleyici bir şekilde ortaya çıkmalarından önceki ve sonraki özel bankaların genel evrimini de bir yana bırakalım. 1694'te kurulan İngiltere Bankası'ndan önce, kamu bankalarının yalnızca mevduat ve hesap aktarımıyla uğraşıp; borç, avans, yönetim veya bizim portföy dediğimiz işlere bakmadıkları bilinmektedir. Oysa bu faaliyetler, çok erkenden özel bankaların, örneğin <i class="calibre1">di scritta</i> denilen Venedik bankalarının veya XVI. yüzyıla ilişkin sicillerin korunduğu şu Napoli bankalarının uğraş alanı olmuşlardır.</p>

  <p class="block_1">Fakat burada hedefimiz, bu özel tarihler üzerinde durmak değil de, kredinin ne zaman ve nasıl kurum haline gelmeye uğraştığını; ve bankacılık faaliyetinin ne zaman ve nasıl, ekonominin egemen konumlarına kaydığını görebilmektir. Batı'da kabaca, üç kez, göze görünür bir şekilde olmak üzere, banka ve kredinin anormal bir şişkinlikleri meydana gelmiştir: 1300'ler öncesi ve sonrasında Floransa'da; XVI. yüzyılın ikinci yarısında ve XVII. yüzyılın ilk iki onyılında Cenova'da; XVIII. yüzyılda Amsterdam'da. Acaba, güçlü bir şekilde harekete geçmiş olan ve az veya çok uzun vadede, belli bir finans kapitalizminin zaferini kanıtlıyora benzeyen bir evrimin, üç kez yarı yolda kilitlendiği sonucu çıkartılabilir mi? Bu evrimin tamamına ermesi için XIX. yüzyılı beklemek gerekecektir. Demek ki, bu üç deney, üç geniş ölçekli ve sonra da sonuca varmak üzere, üç başırısızlık veya en azından, üç aşikâr geri çekilmedir. Niyetimiz, bu üç deneyi en kalın çizgileri içinde görerek, her şeyden önce aralarındaki ilginç çakışmaları belirlemektir.</p>

  <p class="block_1">Floransa'da Duecento'da ve <i class="calibre1">Trecento’da,</i> kredi bizzat kentin tüm tarihini, ama aynı zamanda, Floransa’nın rakipleri olan diğer İtalyan kentlerinin, tüm Akdeniz'in ve Batı'nın bütününün tarihini de gündeme getirmektedir. En azından, Floransa'nın büyük ticari ve bankacılık kumpanyalarının yerleşik hale gelmelerini XI. yüzyıldan itibaren anlamak, yani Avrupa ekonomisinin yenilenmesinden itibaren anlamak gerekmektedir; bu kuruluşlar İtalya'yı yüzyıllar boyunca Avrupa'nın bir numarası yapacak olan hareket tarafından sürüklenmektedirler: XIII. yüzyılda Ceneviz tekneleri Hazar Denizinde seyretmekte; İtalyan yolcu ve tüccarları Hind ve Çin'e ulaşmakta; Venedikliler ve Cenevizliler Karadeniz kavşaklarında kamp kurmakta; bazı İtalyanlar Kuzey Afrika limanlarında Sudan altın tozu aramakta; diğer bazıları da Fransa, İspanya, Portekiz, Alçak Ülkeler ve İngiltere’de bulunmaktadırlar. Ve Floransalı tüccarlar, baharat, yün, kap kacak, maden, yünlü, ipekli kumaş alıcısı ve satıcısı olarak heryerdedirler, ama hepsinden fazla, para ticareti yapmaktadırlar. Yarı tüccar, yarı bankacı kumpanyalar, Floransa’da bol miktarda nakit ve <i class="calibre1">nisbeten</i> ucuz bir kredi bulmaktadırlar. Bunun sonucunda, onların ticaret ağlarının gücü ve etkinliği ortaya çıkmaktadır. Telâfiler, hesap nakilleri, aktarımlar, Bruges’den Venediğe, Aragon’dan Doğu Anadolu’ya, Kuzey Denizinden Karadeniz’e kadar, şubeler arasında kolaylıkla yapılmaktadır; Çin ipekleri Londra’da, yün balyaları karşılığında satılmaktadır. .. Kredi, kâğıt, her şey iyi gittiğinde, doruktaki para değil midirler? Bunlar koşmakta, uçmaktadır, bunlar yorulmak nedir bilmemektedirler.</p>

  <p class="block_1">Floransa şirketlerinin başarısı, uzaktaki İngiliz krallığının kesinlikle fethi, boyunduruk altına sokulması olmuştur. Adayı ele geçirmeleri için Yahudi sarrafları, Hansa ve Alçak Ülkeler tüccarlarını, inatçı rakipler olan İngiliz tüccarlarını ikâme etmeleri ve aynı zamanda, İtalyan rakiplerini devre dışı bırakmaları yeterli olmuştur. Floransa, I. Edward'ın Galler Ülkesi’ni fethini finanse etmiş olan Luccalı tüccarlar Riccardilerin adadaki öncü faaliyetlerini devralmışlardır. Bu tarihten biraz sonra, Floransalı Frescobaldiler, II. Edward’ın Iskoçya’ya karşı giriştiği savaşa avans vermişlerdir, sonra da Bardiler ve Peruzziler III. Edward'ın, Yüz Yıl Savaşları denilecek olan çatışmaya yol açacak faaliyetlerine olanak sağlayacaklardır. Floransalı tüccarların zaferi yalnızca ada hükümdarlarını kendilerine tabi kılmaları olmayıp, aynı zamanda, Floransa’nın <i class="calibre1">arte della lana’sı</i> ve kıtadaki atelyeler için vazgeçilmez olan İngiliz yününü de ele geçirmiş olmasıdır.</p>

  <p class="block_1">Fakat İngiltere macerası 1345’te, Bardilerin felâketiyle sona ermiştir. Onlar için “alçı ayaklı devler" denilmiştir, ama gene de dev. III. Edward, bu dramatik yıl esnasında, tıpkı Peruzzilere olduğu gibi, onlara da muazzam bir miktar borçludur (Bardilere 900.000, Peruzzilere 500.000 fiorin), bu tutarın bu iki şirketin sermayeleriyle hiçbir ortak yanı yoktur -bu devasa kredilere, mudilerinin parasını (oran 1’e 10’a kadar çıkabilmektedir) yatırmış olmaları bunun kanıtıdır-. Kronikçi Villani’ye göre, “Floransa tarihinin en vahimi olan" bu felâket, onu izleyen diğer afetler nedeniyle, kentin üzerine çökmüştür. Borçlarını ödeyemeyen III. Edward kadar, XIV. yüzyılı ikiye bölen Kara Veba da bu durumdan suçludur.</p>

  <p class="block_1">“Bu durumda, Floransa'nın <i class="calibre1">bankacı</i> talihi, Cenova ve Venediğin <i class="calibre1">tüccar</i> talihi karşısında silinmektedir ve rakiplerinin en tüccarı olan Venedik, 1381’deki Chioggia savaşı sayesinde üste çıkacaktır. Aşikâr bir bankacılık modernliğine sahip olan Floransa deneyi, uluslararası ekonomik bunalımı aşamamıştır. Floransa’ya ticari faaliyetleri ve endüstrisi kalacaktır, hatta XV. yüzyılda bankacılık faaliyetini toparlayacaktır, ama artık eskinin dünya ölçeğindeki öncü rolüne sahip olamayacaktır. Mediciler, Bardiler değildirler.</p>

  <p class="block_1">İkinci deney, Cenova’ya ait olanıdır. 1550-1560 arasında, yüzyılın başının canlı genişlemesinin yanı sıra, Avrupa ekonomisinin belli ölçüde bükülmesi meydana gelmiştir. Amerika madenlerinden gelen beyaz maden akımı bir yandan, o zamana kadar Orta Avrupa gümüş üretiminin efendisi olan büyük Alman tüccarlarını sıkıntıya sokarken; artık daha kıt hale gelen, ama uluslararası muamelelerin ve kambiyo senetlerinin ödeme aracı olarak kalmaya devam eden altın değerlenmiştir. Bu dönüşü ilk anlayanlar Cenevizliler olmuşlardır. Katolik krala borç verme rolünde, Yukarı- Almanya tüccarlarının yerine, kendilerini sunan Cenevizliler, Amerikan hazinelerine el koymuşlar ve kentleri de, Anvers piyasasının yerine, tüm Avrupa ekonomisinin merkezi haline gelmiştir. Böylece bu sıralarda, Floransa’nın XIV. yüzyılda yaşadığından daha garip ve daha modern bir deney gelişmeye başlamıştır. Bu deney temelde kambiyo senetlerine ve fuardan fuara veya piyasadan piyasaya taşınan yeniden kambiyoya dayanmaktadır. Kambiyo senetleri Anvers, Lyon, Augsburg veya Medina del Campo ve başka yerlerde kuşkusuz bilinmekleydi ve bu piyasalar bir geceden ertesi sabaha terkedilmemişlerdi. Fakat Cenevizlilerle birlikte, kâğıt artan bir role sahip olmuştur. Hatta Fuggerlere yakıştırılan bir söze göre, Cenevizlilerle pazarlık yapmak, kâğıtla pazarlık yapmaktır <i class="calibre1">(mit papier),</i> oysa Fuggerlerle pazarlıkta has nakit para <i class="calibre1">(baargeld)</i> söz konusudur. Bunlar, yeni bir tekniğin geride bıraktığı, geleneksel tüccarlara ait sözlerdir. Çünkü Cenevizliler, bunun tersine, İspanya kralına açtıkları avansları Amerikan filolarının geri dönüşünde, sekizlik sikkeler veya gümüş çubuklarla geri alarak, kentlerini beyaz madenin büyük piyasası haline getirmişlerdir. Ve kendi kambiyo senetleri ile, Venedik veya Floransa'dan gümüş para karşılığında satın aldıkları sayesinde, altın dolaşımının efendileri haline gelmişlerdir. Fiili durumda, Katolik krala İspanya'dan gümüş olarak geri alacakları tutarları, Anvers piyasasında altın olarak (savaş ihtiyaçları için, asker ücretleri özellikle altın sikkelerle ödenmektedir) ödeme macerasından yüz akıyla çıkmışlardır.</p>

  <p class="block_1">Ceneviz makinesi 1579'da, daha önce sözünü ettiğimiz büyük Piacenza fuarlarının kurulmasıyla, tüm etkinliği içinde örgütlenmiştir. Bu fuarlar toptan ticaretin ve uluslararası ödemelerin çoklu işlemlerini merkezileştirmekte, bu işlerin <i class="calibre1">dearing</i>'ini veya o zamanlar denildiği gibi, <i class="calibre1">scontro</i>’sunu örgütlemektedirler. Bu çok iyi kurulmuş olan makina, ancak 1622’de bozulacak, kısa bir süre sonra da, Ceneviz kredisinin tekelci hükmüne son verecektir. Neden bu çöküş? Uzun zaman sanıldığı gibi, acaba Amerikan gümüş gelişinin azalmasının sonucu mu? Fakat bu bakış açısından, Michel Morineau'nun devrimci araştırmaları, sorunun terimlerini tersine çevirmiştir. Amerikan “hazine"lerinde felâkete yol açacak bir azalma olmamıştır. Ceno- va'ya sekizlik sikke gelişinde de duraklama olmamıştır. Hatta tersine dair kanıtlar emrimizdedir. Cenova değerli maden akımına bağlı kalmaya devam edecektir. XVII. yüzyılın sonundaki ekonomik toparlanmayla birlikte, kent, örneğin 1687’de hâlâ 5 veya 6 milyon <i class="calibre1">pezze de otto</i> emmekte veya bunlar en azından buradan geçmektedirler. Bu koşullarda, Cenova'nın nisbi silinmesi sorunu oldukça karanlık hale gelmektedir. Felipe Ruiz Martin’e göre, <i class="calibre1">Juros</i> alıcısı İspanyollar, Katolik kralın beratlı borç vericileri olan Cenovalı bankacı tüccarların oyunu için gerekli olan sermayeleri sağlamayı durdurmuş olmalıdırlar. Yalnızca kendi güçlerine terkedilen Cenovalılar, İspanya'daki kredilerini, kitlesel olarak ülkelerine getirmiş olmalıdırlar. İşte bu mümkündür. Başka bir açıklama beni çekmektedir: kâğıdın, kambiyo senetlerinin oyunu, ancak eğer bunların aralarında dolaştıkları piyasalar değişken düzeylerdeyse mümkündür; yolculuk yapan senedin değerlenmesi gerekmektedir. Nakdin <i class="calibre1">“bestial larghezza”</i>sı halinde (bu söz o çağa ait birinindir), kambiyo senedi yüksek rayiçlerin tavanına yapışmaktadır. Eğer su aşırı bolsa, değirmenin suya batan tekerleği daha çok döner. Oysa, 1590-1595'ten itibaren, beyaz madenin aşırı bolluğu piyasaları istila etmiştir. Her halükârda, bu veya başka bir nedenden ötürü, Ceneviz senet dağı çökmüş, en azından egemen örgütleme iktidarını kaybetmiştir. Modern tarzda incelmiş bir kredi, Avrupa iş aleminin zirvesine yerleştikten sonra, bir kez daha bu konumda, ancak çok kısa bir süre kalabilmiş, yarım yüzyıl bile dayanamamıştır. Sanki bu yeni deneyler, Eski Rejim ekonomilerinin olanaklarını aşıyorlarmışçasına.</p>

  <p class="block_1">Fakat macera Amsterdam'da yeniden başlayacaktır.</p>

  <p class="block_1">XVIII. yüzyılda Amsterdam-Londra-Paris-Cenevre dörtgeni içinde, ticari faaliyetin yukarısında, etkin bir bankacılık egemenliği yeniden kurulmuştur. Mucize Amsterdam’da konumlanmıştır. Kredinin çeşitli kâğıtları burada muazzam, alışılmamış bir yere sahiptir. Avrupa’daki mal trafiğinin tümü, sanki uzaktan komuta ediliyormuş, kredi ve iskontonun canlı hareketleri tarafından çekiliyormuş gibidir. Ama tıpkı Cenova'da da olduğu gibi, eksen üstünlüğünü yüzyılın sonuna kadar sürdüremeyecektir. Hollanda Bankası, paradan rahatsız olarak, Avrupa devletlerine borç vermenin sinsi çarkları içine yuvarlanmıştır. Fransa’nın 1789'daki iflası, Hollanda’nın dakik saati için felâketli bir darbe olmuştur. Kâğıdın egemenliği bir kez daha kötü bir şekilde bitmektedir. Ve gene de her seferinde olduğu gibi, başarısızlık, bir taneye karşılık, yüz sorun çıkartmaktadır. Belki de hareket halindeki mal, hareket halindeki nakit para ve hareket halindeki kredi kâğıtlarının uyum sağlayabilecekleri ve birbirlerine çatışmadan komuta edecekleri, sakin ve kendinden emin bir bankacılık rejimi yaratmak için çok erkendi? Bu durumda bunalım, 1778'den itibaren ortaya çıkan depresyona yönelik ara devre, eşyanın tabiatına göre kaçınılmaz olan bir evrimi hızlandıran bir patlatıcıdan başka bir şey olmamıştır.</p>

  <h3 class="block_26" id="toc_id_129">Para ya Saklanır ya da Dolaşır</h3>

  <p class="block_1">Ekonominin konjonktürel ritmlerini ücretlere, fiyatlara ve üretimlere göre ölçme adeti vardır. Belki şimdiye kadar hiç de ölçülebilir olmayan başka bir göstergeye, para-sermaye dolaşımı göstergesine karşı da dikkatli olmak uygun olacaktır: para- sermaye sırasıyla, birikmekte, kullanılmakta, saklanmaktadır. Bazen kasalara kapanmaktadır: iddihar, eski ekonomilerde hep eylem halinde olan olumsuz bir güç olmuştur. Para-sermaye çoğu zaman sığınak değerlerde güvenceye alınmıştır: toprak, gayrimenkul. Ama kilit üstüne kilitle kapatılmış kasaların açılıp, paranın dolaştığı, kabul eden herkese kendini sunduğu dönemler de vardır. 1750'lerin Hollanda’sında borç almanın, günümüzdekinden, 1979’dakinden daha kolay olduğunu söyleyelim. Ama bütünü itibariyle, endüstri devrimine kadar, üretken yatırım çok sayıda frenleyici faktöre çarpmaktadır. Bu frenler koşullara göre, sermaye kıtlığına olduğu kadar, el altında olanların kullanılma güçlüğüne de bağlı olabilir.</p>

  <p class="block_1">Her halükârda, kolay para dönemleri ve paranın bulunmadığı dönemler olmuştur. Dünyanın görünüşteki efendilerinin fazla bir şey yapmamalarına karşılık, her şey basit veya her şey güç olmaktadır. Carlo M. Cipolla İtalya'nın tümü için her şey, Cateau-Cambresis barışından (1559) sonra çok daha rahat hale gelmiştir demektedir. Bu barış onu siyasal olarak sakatlamakta, ama ona belli bir güvenlik, belli bir huzur sağlamaktadır. Aynı şekilde, ama bu kez Avrupa'nın tümü için, 1598, 1604, 1609 barışları, kolay para dönemleri tarafından izlenmiştir. Ama bu paranın heryerde aynı şekilde kullanılmadığı da doğrudur. XVII. yüzyılın başlarının Hollanda'sı, ticari kapitalizmin tam gaz yükseldiği yerdir. Aynı sıralar Venedik'te, maldan kazanılan para, kapitalist bir tarıma yatırılmaktadır. Başka yerlerde para, ekonomik açıdan sapkın harcamalar olan, kültürel parlaklığa kurban edilmektedir: İspanyol altın yüzyılı, arşidüklerin Alçak Ülkcler'inin veya Stuartlar İngiltere’sinin veya XIII. Louis stili adıyla bilinen IV. Hcnri stilinin lüksü, tartışılmaz bir ulusal birikimi sarfetmektedirler. XVI- II. yüzyılda, lüks ve ticari veya mali spekülasyon, aynı anda gelişmişlerdir. Isaac de Pinto kendi zamanındaki İngiltere hakkında, burada “hiçkimse artık kasalarda iddihar yapmamakta" ve cimri bile “varlığını dolaştırmanın", devlet fonları, büyük kumpanyaların veya İngiltere Bankasının hisse senetlerini almanın, parayı hareketsiz halde tutmaktan daha iyi olduğunu, hatta gayrimenkullerin taşlarından veya topraktan (oysa toprak XVI. yüzyılda İngiltere’de kârlı bir yatırım idi) bile iyi olduğunu keşfetmiştir, demektedir. Defoe daha 1725’te ticari, hatta dükkân yatırımını överken, toprak mülkiyetinin yalnızca bir gölcük olduğunu, oysa ticaretin bunun tersine, bir pınar olduğunu söylemekteydi.</p>

  <p class="block_1">Ancak, XVIII. yüzyılda bile, ne kadar da çok, hâlâ durgun olan su vardır! Zaten iddiharın bazen nedenleri vardır. 1708'in acılı Fransa’sında, ulusun tüm güçlerini seferber edeceği bir savaşla başı belâda olan hükümet, kâğıt sayısını çoğaltmıştır: böylece kötü para iyisini kovmakta, iyi para da saklanmaktadır. Brötanya’da bile, özellikle Güney deniziyle yapılan verimli bir ticaretin, aslında önemli miktarda beyaz maden getirdiği Brötanya'da. Muhbirlerinden biri, genel denetçi Desmarets’ye, 6 Mart l708’de Rennes’den “dün kentin en önemli burjuvalarından birindeydim, bu adam şu anda denizde ve karada, eyaletin en ünlü toptancılarıyla yaptığı ticaret alanında çok beceriklidir. Beni 30 milyon guruştan fazlasının saklandığı ve 60 milyondan fazla altının ve gümüşün, para kâğıtları (XIV. Louis hükümeti tarafından dolaşıma sokulan) tamamen yok olmadıkça ve sikkelerin (bunların kuru sıklıkla değiştirilmekteydi) kur değişiklikleri kabul edilebilir bir ılımlılıkta olmadıkça ve ticaret kısmen toparlanmadıkça, gün ışığına çıkmayacakları konusunda temin etti". Söz konusu guruşlar, Saint-Maloluların Peru'ya- yaptıkları yolculuklardan getirdikleridir; ticaretin toparlanmasına gelince -bu, l70l’de başlayan İspanya Veraset Savaşının bitmesini söylemekle aynı şeydir-, buna ancak Utrecht (1713) ve Rastatt (1714) barış antlaşmalarıyla ulaşılabilecektin</p>

  <p class="block_1">Bu temkinliliği bütün iş adamları gözlemektedir. Cenova'daki Fransız konsolosu “herkes güven yokluğundan daralmaktadır; bunun anlamı, bu kentin tüccarlarının çoğu gibi, krediyle ticaret yapanların fazla bir şey yapmadığıdır. En iyi borsalar kapalıdır" diye yazdığında, Utrecht barışı imzalanalı aylar geçmiştir. Borsalar ancak, fiilen bağımlı oldukları <i class="calibre1">Carrera de Indias,</i> Cadiz’deki beyaz maden dağıtıcısı rolünü yeniden oynamaya başladığında açılacaklardır, çünkü beyaz maden olmadan, altın olmadan, “büyük borsalar" ne açılmakta, ne de dolmaktadır. Daha 1627’de, Cenova kentinde aynı şarkı söylenmekteydi. İspanya kralına borç veren işadamları, hiçbir özel önlemin onlar için sonuçlarını yumuşatamadığı İspanyol iflasından sonra, IV. Felipe'ye tek bir kuruş bile borç vermemeye karar vermişlerdi. Milano valisi ve İspanya elçisi gene de onları talepleriyle bıktırıyorlar, baskıları, hatta tehtidleri artırıyorlardı. Boşuna; kent tamamen para kıtlığı çekiyora benzemekteydi; her tür iş durmuştu; pazarlık yapılacak tek bir kambiyo senedi bile bulunamıyordu. Cenova'daki Venedik konsolosu, mektuplarının çoğunda, piyasanın içinde bulunduğu güçlükleri anlatmakta ama yazıların bu “stretezza"nın politik olduğu, işadamları tarafından, redlerinin gerekçesini oluşturmak üzere oluşturulduğu kuşkusunu bildirmektedir. Eğer İspanya Cenevizlilerin aynı sıralar, kentlerine kasalar dolusu olarak yolladıkları ve kuşkusuz burada saray kasalarında yığılan riyaller hesaplanacak olursa, ona memnuniyetle inanılacaktır.</p>

  <p class="block_1">Zaten bu paralar kasalardan çıkacaklardır. Çünkü ticari para ancak yeni bir fırsatı beklerken iddihar edilebilir. Örneğin 1726'da, Fransız Doğu Hindler Kumpanyasının imtiyazlarını kaldırmak söz konusuyken, işte Nantes’dan şöyle yazılmıştır: “Tüccarlarımızın kendi hesaplarına olmak üzere ya kralın işlerine (Kumpanya), ya da bu iş için çok güçlü olan Saint-Malo tüccarlarıyla ortak olma projeleri verilmesiyle, kentimizin güçlerini ve olanaklarını tanıdık. Biz hepsinin birden ancak 4 milyon çıkartabileceklerine inanırken, tüccarlarımızın katılım payları 18 milyon (livre) çıkmıştır... Krallığı batıran Hindler Kumpanyasının tekelci imtiyazını ortadan kaldırmak için Saraya sunulan büyük miktarların... ticareti heryerde serbest hale getireceğini umuyoruz...". Bütün bunlar yararsızdır, çünkü Kumpanyanın imtiyazı, Law sisteminin fırtına ve sonuçlarını atlatarak, gene ayakta kalacaktır. Genel kural burada da hükmünü göstermiştir: gerçekten de, sükunet ve iyi fırsatlar geri geldiğinde, “krallıktaki para ticarete geri dönmektedir".</p>

  <p class="block_1">Ama buraya tamamen mi geri dönmektedir? Hatta ve özellikle XVIII. yüzyılda bile, birikmiş paranın, sermaye talebini fazlasıyla aştığı izleniminden kurtulamıyoruz. Örneğin İngiltere endüstri devrimini finanse edebilmek için, tüm ihtiyatlarına çağrıda bulunmamıştır. Eğer bunu yapsaydı, çabaları ve yatırımları, olanaklarından çok daha büyük olurdu. İspanya Veraset savaşı sırasında, Fransız para stoku, XIV. Louis hükümeti tarafından çıkartılan 80 veya 100 milyon kâğıdı geniş ölçüde aşmaktaydı Fransız menkul serveti, endüstri devriminden önce, endüstri ihtiyaçlarının büyük ölçüde üstündeydi, bu da, Law'unki gibi hareketlerin nasıl olup da meydana gelebildiklerini ve kömür madenlerinin XVIII. yüzyılda, gerektiğinde ve istenildiğinde, işletilmeleri için lâzım olan sabit ve değişken sermayeleri kolaylıkla ve gecikmeden oluşturulabildiklerini açıklamaktadır. Zaten ticari yazışmalar XVI. Louis Fransa'sının baştagezer parayla aşırı dolu olduğunu kanıtlamaktadırlar. J. Gentil de Silva'nın sözleriyle “canı sıkılan" bu parayı, kimse ne yapacağını bilmemektedir. Örneğin XVIII. yüzyılın ikinci yarısında Marsilya'da, paralarını tüccarlara % 5'ten sunan sermaye sahipleri, ancak nadiren alıcı bulabilmektedirler. Ve eğer birini bulurlarsa ona “fonlarımızı koruma iyiliğini göster"dikleri için (1763) teşekkür etmektedirler. Piyasada fiilen o kadar çok sermaye vardır ki, tüccarlar kendi veya risklerini paylaşan ortaklarının fonları yerine, faizle aldıkları borçları kullanmaktadırlar. Cadiz'de de aynı tavır vardır. Tüccarlar %4'ten yapılan sermaye arzlarını bile, “kendi fonlarıyla başları belâda" olduğunu söyleyerek, reddetmektedirler. Bu 1759'da, yani savaş zamanındadır, ama 1754'te, yani barış zamanında da aynı durum söz konusudur.</p>

  <p class="block_1">Bunlardan, tüccarların XVIII. yüzyılın ikinci yarısı esnasında asla borç almadıkları -tersi doğrudur- ve sermayelerin heryerde boşuna arzedildikleri sonucunu çıkartmamak gerekir. Robert Dugard'ın Paris'teki macerası tersini kanıtlamaktadır. Yalnızca, yatırılmakta sıkıntıyla karşılaşan fazla ve kolay para dönemlerinin, olağan olarak sanıldığından daha sık olduğunu söyleyelim. Bu bakış açısından, Fransız Devrimi arefesinde Milana'ya yapılacak bir yolculuktan daha açıklayıcı hiçbir şey olamaz. Kent ve Lombardiya o sıralar, mali ve finansal makinanın yenilenmesine sahne olmaktadırlar, çünkü ekonomik hayatın yükselişi, devlet gemisini yeniden yüzdürmüştür. Devlet, <i class="calibre1">monti,</i> bankalar, aileler, dinsel kuruluşlar, vergi mültezimleri, güçlü işadamı grupları karşısında fiilen oldukça güçlü hale gelerek, adeta yapısal hale gelmiş olan eski suistimallere, devleti yavaş yavaş yutarak, kamu ödentilerini <i class="calibre1">(regalia)</i> özel gelirler haline getirmiş olan Milana burjuvazi ve soyluluğuna karşı bir reform yapabilecek güce ulaşmıştır. Tek bir ilaç: çeşitli başlıklar altında, devlet tarafından devredilmiş gelirlerin geri satın alınması; bunun sonucunda <i class="calibre1">muazzam</i> bir sermaye ödemesi. Nisbeten hızlı bir şekilde yürütülen bu siyaset, Lombardiya'yı nakit paraya boğmuş ve eski rantiyelerin karşısına bir sorun çıkartmıştır: aniden ortaya çıkan böylesine bir sermaye kitlesini ne yapmalı? Bu tutarların ne yapıldığının tam olarak bilinmemesine rağmen, bunların toprak alımı, % 3,5'ten devlet tahvili veya kentsel gayrimenkuller alımında az kullanıldıkları bilinmektedir; bu tutarlar bankacılar ve kambiyo aracılığıyla, Grappi firmasının bir örneğini sunduğu şekilde, Milana'yu kat'eden uluslararası iş akımına katılmışlardır. Fakat anlamlı olgu, bu beklenmedik bolluktaki gıdanın, Lombardiya'da o sıralar dokuma manüfaktürleri ile metalürjik girişimlerin bulunuyor olmalarına rağmen, endüstriyel yatırımlara yaramadığıdır.</p>

  <p class="block_1">Demek ki tasarruf ve birikimi tamamen kantitatif olgular olarak kabul etmekten kaçınmak, belli bir tasarruf haddinin veya belli bir birikim haddinin, yaratıcı yatırımı ve yeni bir gelişme haddini adeta otomatik olarak harekete geçirme gücüne sahiplermiş gibi kabul etmemek gerekir. İşler daha karmaşıktır. Her toplum kendi tasarruf biçimlerine, kendi harcama biçimlerine, kendi önyargılarına, yatırımlara ilişkin kendi yönelimlerine veya frenlerine sahiptir. Sadece sermaye kiralayıcıları, bu cins yatırımların kârlı olabileceğine inanmamaktadırlar. Bu konuda eski çekinmelere veya eski deneylere dayanmaktadırlar. Ama buna rağmen, endüstri devrimi İngiltere'de başlamıştır bile.</p>

  <p class="block_1">Demek ki, tasarruf ve birikimi tamamen kantitatif olgular olarak görmekten, sanki belli bir tasarruf haddini veya belli bir birikim hacmini, yaratıcı yatırımı ve yeni bir gelişme haddini, adeta otomatik olarak harekete geçirebilirlermiş gibi görmekten uzak durmak gerekir. İşler daha karmaşıktır. Her toplum kendi tasarruf etme, harcama biçimlerine, kendi önyargılarına, yatırım konusunda kendi teşviklerine ve frenlerine sahiptir.</p>

  <p class="block_1">Ve siyaset de, sermayenin oluşumu ve kullanımında, rolünü oynamaktadır. Örneğin maliye, topladığı parayı az veya çok hızlı veya yararlı bir şekilde havuzda toplamakta, yolundan saptırmakta veya telâfi etmektedir. Fransa'da vergi sistemi, genel mültezimlerin ve maliye yöneticilerinin eline muazzam miktarların geçmesi demektir. Yakınlarda yapılan incelemelere göre, maliye yöneticileri, bu şekilde elde edilen zenginlikleri, yapıcı yatırımlar halinde, geniş ölçüde yeniden dağıtmış olmalıdırlar. Colbert zamanından itibaren veya XV. Louis döneminde, bu yöneticilerin çoğu ticari ve hatta manüfaktür girişimlerine, özellikle de ayrıcalıklı kumpanya ve manüfaktürlere yatırım yapmış olmalıdırlar. Herhalde. Ama Pierre Vilar’la birlikte, XVIII. yüzyılda Katalanya'daki krallık ve senyörlük haklarına ilişkin iltizamın, Fransızların genel iltizamından çok daha etkin bir ağ olduğunu kabul etmek gerekmektedir. Çünkü Katalanya'daki iltizamlar “tüccarlar ve usta zenaatkârların ellerinde dağılmış olarak, ürünlerinin ticari, sonunda da endüstriyel sermaye akımına, hatta tarımsal modernleşme akımına katılmasına yol açmaktadırlar”. Verginin konsolide bir kamu borcunun servis güvencesi haline geldiği ve devlete benzersiz bir denge ile güç verdiği İngiliz sistemi, vergi parasını genel dolaşıma yeniden sokmanın daha da etkin bir biçimi değil midir? O çağda yaşayanlar bunun her zaman bilincinde olmasalar bile.</p>

  <p class="block_36" id="calibre_pb_18"> </p>
</body>
</html>
