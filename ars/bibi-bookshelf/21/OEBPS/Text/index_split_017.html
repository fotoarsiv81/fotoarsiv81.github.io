<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_4" id="toc_id_121">ERKENDEN NEGATİF BİR BİLANÇO</h2>

  <p class="block_1">Sona ermekte olan bu uzun bölüm birkaç kelimeyle özetlenebilir. Önce üretim sektörlerinin tasvir edilmesi söz konusuydu, bu daha sonra kapitalizmi, yerleştiğinde olağan olarak ancak yarım bir şekilde yer tuttuğu kendi topraklarında saptamak için yapılmaktaydı. Önendüstriyel kapitalizmin bu alanlardaki bilançosu, tüm belirtilere göre, daha çok negatiftir.</p>

  <p class="block_1">Kapitalist, yani o dönemde, çok sayıda ve farklılaşmış işi olan “büyük tüccar”, birkaç istisnanın dışında, üretim alanına tam olarak girmemektedir. Terim yerindeyse, ayakları toprağa batmış bir arazi sahibi hiçbir zaman olmamıştır: çoğu zaman toprak raniyesi olmaktaysa da, gerçek kârları ve kaygıları başka yerdedir. İşine boğulmuş bir atelye sahibi veya bir taşımacılık girişimcisi de değildir. Bu işadamlarından biri bir gemiye veya geminin bir parçasına sahip olduğunda, bir <i class="calibre1">verlagsystem’e</i> yakından hükmettiğinde, bu onun gerçekten bir piyasa, borsa, ticaret şebekesi, mübadelelerin uzun zincirinin adamı olmasının fonksiyonundadır. Yani o sıralarda gerçek kâr kesimi olan dağıtımın fonksiyonunda.</p>

  <p class="block_1">Örneğin, daha önce sözünü ettiğim Pelletler kendi gemilerine sahiptiler, ama Antiller ticaretine güçlü bir şekilde bulaşmış olan bu Bordeauxlu tüccarlar için, bu, tekne taşıma maliyetlerinden tasarruf etmenin çok ikincil bir biçiminden ibarettir. Kendine ait bir gemi, hareket günlerini tek başına belirleme şansı; gemi kaptanının şahsında şu veya bu teslimatı yerine getirecek veya bunları yerel koşullara uygulayacak bir acenteye sahip olmak demektir. Yani tüm ticari şansları kendi elinde toplamak demektir. Aynı şekilde, daha önce sözünü ettiğimiz Saint-Malo teknelerini 1706’da satın alan ve donatan tüccarlar, her şeyden önce tekneye yükledikleri, Şili ve Peru’ya gidecek mallar ile, dönüş yüküyle ilgilidirler. Savaş zamanı girişilen, raslantıya tabi olan, gizli tutulması gereken ve çok büyük kârlar vaadeden bu işlem için (kârlar buluşma noktasındadır), kendi teknesinin efendisi olmak gerekmektedir. Taşımacılık burada, onu aşan bir dizi işlemin ortasında, bir kez daha ikinci sıradadır. Aynı şekilde, Colbert'in ölümünün ertesinde, çok zengin tüccarlar olan, Paris'in büyük tuhafiyecileri, kumaş manüfaktürlerine yatırım yaptıklarında, bunun nedeni her şeyden önce, bu kumaşları Fransa’da ve Fransa dışında <i class="calibre1">satma</i> ayrıcalığını elde etmek istemeleriydi. Ve bu ayrıcalıklar tartışmalı hale geldiğinde, onları güçlü bir şekilde savunacaklardır.</p>

  <p class="block_1">Kısacası, kapitalizmin kendi evinin dışına nüfuz etmesi, ancak nadiren doğrulamaya kavuşmaktadır. Bu kapitalizm üretimle, ancak ticaretin gereği veya kârı onu zorlarsa bağlantı kurmaktadır. Kapitalizmin üretim sektörlerini istila etmesi ancak, endüstri devrimi esnasında, makineleşmenin üretim koşullarını değiştirerek endüstriyi kârın genişlediği bir sektör haline getirmesiyle meydana gelecektir. Bu durumda kapitalizm derinlemesine değişecek ve özellikle de, büyüyecektir. Ama bu nedenden ötürü, konjonktürel olarak dalgalanmalı nitelikteki tarımı terketmeyecektir, çünkü yıllar aktıkça, XIX. ve XX. yüzyıllarda karşısında endüstrinin dışında seçenekler de çıkacaktır. Endüstriyel çağın kapitalizmi yalnızca endüstriyel üretim tarzına bağlı olmayacak, onun uzağında yer alacaktır.</p>

  <p class="block_55" id="calibre_pb_17"> </p>
</body>
</html>
