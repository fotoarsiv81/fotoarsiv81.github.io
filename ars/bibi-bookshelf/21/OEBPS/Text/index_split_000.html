<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_" id="toc_id_1">GİRİŞ</h1>

  <p class="block_1">Eğer her şey basit olabilseydi, bu cildin, maddi hayatın zemin katının -bu eserin birinci cildinin konusu- üzerinde, ekonomik hayatın hemen üstte yer alan katlarını ve bunun üzerinde de, kapitalist eylem katını keşfettiğini söylerdim. Bu, katları olan bir ev simgesi, eğer onları somut anlamı içinde zorlayabiliyorsa, nesnelerin gerçeğini oldukça iyi bir şekilde aktarabilmektedir.</p>

  <p class="block_1">“Maddi hayat” (işin çok başındaki anlamında) ile ekonomik hayat arasındaki, sürekli olmayan temas alanı, binlerce mütevazi nokta halinde maddeleşmektedir: pazarlar, dükkânlar, dükkâncıklar... Bu noktalar aynı zamanda, bir o kadar da kopuş demektir: bir yanda mübadeleleri, paraları, düğüm noktaları ve ticaret alanları, borsalar veya fuarlar gibi üst düzeyde olanaklarıyla ekonomik hayat; öte yanda, kendine yeterliğin tebelleş olduğu bir damgayı yemiş halde, ekonomi-dışı, “maddi hayat” yer almaktadır. Ekonomi <i class="calibre1">değişim değeri'</i>nin eşiğinde başlamaktadır.</p>

  <p class="block_1">Bu ikinci ciltte, ilkel takastan, en sofistike kapitalizme varana kadar -o da dahil-, mübadele oyunlarının <i class="calibre1">bütününü</i> çözümlemeye uğraştım. Mümkün olduğunca dikkatli ve yansız bir betimlemeden yola çıkarak, düzenlilikleri ve mekanizmaları kavramaya, bir cins <i class="calibre1">genel</i> iktisat tarihi (tıpkı bir <i class="calibre1">genel coğrafya'</i>nın olması gibi) veya eğer başka diller tercih edilecek olursa, bir <i class="calibre1">tipoloji</i> veya bir <i class="calibre1">model</i> veyahut da, hiç değilse, bazı anahtar kelimelerin, bazı aşikâr gerçeklerin anlamını saptamaya ehil bir <i class="calibre1">gramer</i> yakalamaya uğraştım; ama bu <i class="calibre1">genel tarih'</i>in tam bir kesinlikte, öne sürülen <i class="calibre1">tipoloji'</i>nin kestirip atan, ne de özellikle tam olan bir yapıda olmasını, model’in matematikselleştirilmesini ve sağlamasının yapılabilmesini ve gramer’in sanki zaman ve mekân içinde böyle bir dil varmış ve aynı kalmış gibi, bize bir dilin veya bir ekonomik söylevin anahtarını vermesini de hiç aramadım. Kabacası, eklemleşmeleri, evrimleri ve bundan hiç de az olmamak üzere, geleneksel düzeni ayakta tutan muazzam güçleri ve Jean-Paul Sartre’ın sözünü ettiği “atıl şiddetler”i tanıyabilmek için, bir anlaşılabilir hale getirme çabası söz konusu oldu. Demek ki, toplumsalın, siyasalın ve ekonomiğin kesişme noktalarındaki bir inceleme.</p>

  <p class="block_1">Böylesine bir yol alma tarzında, gözleri bozacak kadar tekrarlanan gözlemden, çeşitli insan bilimlerine çağrıda bulunmaktan, bundan da fazla olmak üzere, sistematik karşılaştırmadan, çok az kıpırdayan sistemler boyunca, anakronizmin bize zorunlu kıyaslar esnasında çok kötü oyunlar oynamasından fazla çekinmeden, aynı cinsten deneyleri birbirine yaklaştırmaktan başka yöntem yoktu. Bu, Marc Bloch’un diğerleri arasında tavsiye ettiği ve benim de uzun süre bakış açılarına göre uyguladığım, karşılaştırmalı yöntemdir. Bilgilerimizin şimdiki durumunda, zaman ve mekân içinde kıyaslanabilir olan, çok sayıda veri bize sunulmuş haldedir, öylesine ki, insan rastlantının hatırşinaslığından doğma, karşılaştırmalı basit deneylerle değil de, adeta yapılan deneylerin karşısındaymış izlenimine kapılmaktadır. Ben böylece, ilk ilham verici olan tarihle, diğer insan bilimlerinin yarı yolunda bir kitap inşa ettim.</p>

  <p class="block_1">Sürekli olarak karşıma çıkan, modelle gözlem arasındaki bu karşılaştırma, normal ve çoğu zaman rutin bir mübadele ekonomisiyle (XVIII. yüzyılda olsaydık, <i class="calibre1">doğal</i> denilirdi) üst ve incelmiş (XVIII. yüzyılda <i class="calibre1">yapay</i> denilirdi) bir ekonomi arasındaki ısrarlı bir zıtlaşmadır. Bu bölünmenin ele gelir olduğundan, <i class="calibre1">ajanlar</i> ve insanların, eylemler ve zihniyetlerin, bu farklı katlarda aynı olmadıklarından eminim. Klasik iktisadın betimlediği biçimiyle, bazı düzeylerde rastlanılan para ekonomisi kurallarının, hesap ve spekülasyon alanı olan üst bölümde, serbest rekabet görüntüleri altında çok daha nadir olarak rol oynadıklarından eminim. Burada bir karanlık, ışığı arkadan alan bir bölge, kapitalizm kelimesi altında anlaşılabileceğini sandığım, müptedilerin faaliyet alanını belirleyen bir alan başlamaktadır. Kapitalizm ise, bir güç birikimi (mübadeleyi bir güç ilişkisi ve bundan da fazlası, ihtiyaçların karşılıklılığı üzerine oturtmaktadır), diğer birçoğu gibi kaçınılabilir olan veya olmayan bir toplumsal asalaklık olmaktadır. Kısacası, zaten tüm hiyerarşilerde olduğu gibi, üst katların üzerlerine yaslandıktan alt katlar olmaksızın varolmamalarına rağmen, gene de ticari dünyanın bir hiyerarşisi vardır. Nihayet, bizatihi mübadelelerin altında, daha iyi bir deyim olmadığı için <i class="calibre1">maddi hayat</i> dediğim şeyin. Eski Rejim yüzyılları boyunca, hepsinin içinde en kalın alanı meydana getirdiğini unutmayalım.</p>

  <p class="block_1">Fakat acaba okuyucu, <i class="calibre1">kapitalizm</i> kelimesini en üst katı ifade etmek için kullanmış olmamı tartışılır -ekonominin birçok katı arasındaki zıtlıktan daha tartışılır- bulmayacak mıdır? Bu <i class="calibre1">kapitalizm</i> kelimesi, olgunluğu ve patlayıcı gücü içinde ancak geç tarihlerde, XX. yüzyılın başında ortaya çıkmıştır. Derin anlamıyla, tam da <i class="calibre1">gerçek</i> doğum tarihinde damgalanmış olmasından daha kesin bir şey yoktur ve onu 1400-1800 arasına paraşütle indirmek, bir tarihçinin işleyebileceği en büyük günah, anakronizme düşme günahı değil midir? işin aslına bakılırsa, bu konuda ölçüsüz bir sıkıntının içine düşmedim. Tarihçiler sorunlarını ve inceledikleri dönemleri geriye yönelik olarak işaret etmek üzere, kelimeler, etiketler icat etmektedirler: Yüz Yıl Savaşları, Rönesans, Hümanizma, Reformasyon... Gerçek pazar ekonomisi alanı değil de, çoğu zaman onun samimi zıddı olan bu alanı ifade etmek için bana özel bir kelime gerekmekteydi. Ve kendini dayanılmaz bir şekilde sunmakta olan da, kapitalizm kelimesiydi. Bu imge yüklü kelimeyi, yol açtığı ve halen de açmakta olduğu tartışmaları bir kenara bırakarak, niçin hizmetime almayaydım?</p>

  <p class="block_1">Her model kurulmasını yöneten kurallara göre, ben de bu ciltte temkinli bir şekilde, basitten karmaşığa doğru gittim. Bunun anlamı, dünün ekonomik toplumlarının, kendilerini bir ilk gözleme zorluk çıkartmadan sunduklarıdır; yani olağan olarak <i class="calibre1">dolaşım</i> veya <i class="calibre1">pazar ekonomisi</i> denilen şeyin gözlemine. Bu durumda, ilk iki bölümde -“Mübadele araçları” ve “pazarların karşısında ekonomi”- pazarlan, çerçiliği, dükkânları, fuarları, borsaları tasvir etmeye bağlı kaldım... Kuşkusuz fazlasıyla ayrıntılı olarak. Ve eğer varsa, mübadele kurallarını açığa çıkartmayı denedim. İzleyen iki bölüm olan “kapitalizm başkalarının evinde” ve “kapitalizm kendi evinde”, dolaşımın kıyısında kalarak, üretimin dağınık sınırlarına yaklaşmakta; aynı zamanda, razı olduğumuz tartışmada belirleyici olan <i class="calibre1">kapital, kapitalist, kapitalizm</i> kelimelerinin anlamlarını, mutlaka gerekli olan bir nokta olarak, kesin hale getirmektedirler; nihayet bu iki bölüm, kapitalizmi sektörler bazında belirlemeyi denemektedir; böylesine bir “topoloji” kapitalizmin sınırlarını açığa çıkartmak ve mantıken onun doğasının sırrını çözmek demektir. Bu yapılabilirse, zorluklarımızın kalbine ulaşmış oluruz, ama zahmetlerimizin de sonuna gelmiş olmayız. Gerçekten de, herhalde en gereklisi olan bir sonuncu bölüm, “toplum veya bütünlerin bütünü”, ekonomiyi ve kapitalizmi, toplumsal gerçekliğin çerçevesi içine yeniden oturtmayı denemektedir; yokluğunda hiçbir şeyin tam anlamına ulaşamayacağı toplumsal gerçekliğin.</p>

  <p class="block_1">Fakat tasvir etmek, çözümlemek, karşılaştırmak, açıklamak, çoğu zaman tarihsel anlatımın dışında yer tutmak, tarihin sürekli zamanlarını bilmemek veya keyfe göre kurmak demektir. Oysa bu zamanlar mevcuttur; onları bu eserin üçüncü ve sonuncu kitabında bulacağız: <i class="calibre1">Dünyanın zamanı.</i> Demek ki, bu cildin sahifeleri içinde, zamana kronolojik sürekliliği içinde uyulmayan, ama onu bir gözlem aracı olarak kullanan ön bir aşamadayız.</p>

  <p class="block_1">Ama işim bu nedenden ötürü hiç de basitleşmemektedir. Okunacak olan bölümlere dört, beş kere yeniden başladım. College de France’da ve Hautes Etudes’de onları konuştum. Onları yazdım, sonra baştan sona yeniden yazdım. Ona poz veren dostlarından birinin anlattığına göre, Henri Matisse çizimlerinden herbirine on kere yeniden başlama adetine sahipmiş; günler geçtikçe bunları çöp sepetine atar, ve çizgisinin saflığını ve sadeliğini nihayet bulduğunu düşündüğü sonuncusunu muhafaza edermiş. Ne yazık ki ben Henri Matisse değilim. Ve son yazdığımın en açık olanı, düşündüğüme veya düşünmeye uğraştığıma en uygun olanı olduğundan bile emin değilim. Kendimi teselli etmek için bir İngiliz tarihçisi olan Frederic W. Maitland’ın (1887) bir sözünü kendi kendime tekrarladım: “sadelik hareket noktası değil de, amaçtır”, bazen biraz şansla, varış noktasıdır.</p>

  <p class="block_2" id="calibre_pb_0"> </p>
</body>
</html>
