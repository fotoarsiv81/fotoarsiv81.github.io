<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_3" id="toc_id_2">BÖLÜM 1 - <span class="calibre3" id="id_bookmark1">MÜBADELE ARAÇLARI</span></h1>

  <p class="block_1">Ekonomi, ilk bakışta, iki muazzam alan demektir: üretim, tüketim. Her şey burada tamamlamakta ve yok olmakta, her şey burada başlamakta ve yeniden başlamaktadır. Marx “bir toplum ne üretmeye, ne de tüketmeye son verebilir” diye yazmaktadır. Sıradan bir gerçek. Proudhon, çalışmanın ve yemenin insanların görünürdeki yegâne amacı olduğunu ifade ederken, adeta aynı şeyi söylemektedir. Fakat bu iki evrenin arasına bir üçüncüsü sokulmaktadır; bir nehir gibi dar ama canlı olan ve o da ilk bakışta tanınan bu evren, mübadele veya eğer öyle söylemek istenirse, pazar ekonomisidir. Bu evren, bu kitabın incelediği yüzyıllar boyunca eksik, süreksiz, ama çoktan zorlayıcı hale gelmiş ve kesinlikle devrimcidir, inatçı bir şekilde rutin bir dengeye yönelen ve oradan ancak, tekrar oraya dönmek üzere çıkan bir bütün içinde, değişme ve yenileşme alanıdır. Marx onu dolaşım küresi olarak işaret etmektedir, ben bunu uygun bir ifade olarak kabul etmekte inat ediyorum. Ekonomiye fizyolojiden gelen dolaşım kelimesi, kuşkusuz aynı anda çok fazla şeyi kapsamaktadır. Turgot’nun bütün eserlerinin yayıncısı olan G. Schelle’e inanılacak olursa, Turgot bankalardan, Law sisteminden, krediden, kambiyodan ve ticaretten, nihayet lüksten söz edeceği bir <i class="calibre1">Dolaşım Denemesi</i> yazmayı düşünmüştür; yani o sıralarda anlaşıldığı haliyle ekonominin tümü. Ama bugün pazar ekonomisi terimi de, basit dolaşım ve mübadele kavramını geniş ölçekte aşan, genişlemiş bir anlam kazanmış değil midir?</p>

  <p class="block_1">Demek ki, üç evren vardır. Bu eserin birinci cildinde, baş rolü tüketime vermiştik. İzleyen bölümlerde, dolaşım konusunu ele alacağız. Üretime ilişkin sorunlar en sonda yer alacaklar. Bunun nedeni, Marx’in veya Proudhon’un esaslı olup olmadıklarını tartışmak değildir. Fakat, geriye doğru gözlem yapan kişi olan tarihçi için, karmaşık, teşhisi güç ve bundan da kötüsü, envanteri yeteri kadar çıkartılmamış bir alan olan üretimden başlamak zordur. Bunun tersine, dolaşımın gözleme kolay gelme avantajı vardır. Bu alanda her şey kıpırdamakta ve onun hareketlerini işaret etmektedir. Pazarların gürültüsü, hatasız bir şekilde kulaklarımıza kadar gelmektedir. Venedik’teki Rialto meydanındaki toptancı ve perakendecileri, 1530’lara doğru, gündelik manzaraları içinde keyifle seyreden Aretino’nun penceresinden, bugün hiç palavrasız yeniden bulabilir; 1688’e doğru, hatta daha öncesinde, Amsterdam borsasına girebilir ve orada kaybolmadan, yani orada fazla hata yapmadan borsa oyununu oynayabilirim. Georges Gurvitch bana hemen, <i class="calibre1">kolaylıkla gözlenebilir’in</i> ihmal edilebilir veya tali olduğu itirazını yöneltecektir. Ben bundan onun kadar emin değilim ve kendi döneminin ekonomisinin bütünüyle mücadele halinde olan Turgot’nun, dolaşımı teşvik ederken tamamen yanılmış olabileceğini sanmıyorum. Ve sonra, kapitalizmin oluşumu mübadele sıkı sıkıya bağlıdır, bu ihmal edilebilir bir şey midir? Nihayet, üretim işbölümü, ve demek ki, insanların zorunlu olarak mübadeleye mahkûm olmaları demektir.</p>

  <p class="block_1">Zaten <i class="calibre1">pazar</i>’m rolünü gerçekten azaltmayı kim düşünür ki? İlkel olduğu zaman bile, pazar arz ve talebin, o olmazsa kelimenin olağan anlamında ekonominin olamayacağı, yalnızca ekonomi-dışının kendine yeterli içine “kapanmış” (İngilizce buna <i class="calibre1">embedded</i> denilmektedir) bir hayatın olacağı, başkasına başvurmanın tercihli alanıdır. Pazar, bir serbestleşme, bir açılım, başka bir dünyaya giriştir. Bu yüzeye çıkmaktır. İnsanların faaliyetleri, mübadele ettikleri artık ürünler, yavaş yavaş bu dar çatlaktan geçmektedirler. Bu geçiş başlangıçta, Kitabı Mukaddes'teki deveyi iğne deliğinden geçirmek kadar zor bir iştir. Sonra delikler genişlemekte, çoğalmakta, toplum da koşunun sonunda, “genelleşmiş bir pazar toplumu” haline gelmektedir. Koşunun sonunda, demek ki gecikmeli olarak ve bölgelere göre, asla ne aynı tarihte, ne de aynı biçimde. Demek ki, pazarların gelişmesi konusunda basit ve doğrusal bir tarih yoktur. Bu alanda geleneksel, köhne, modern ve çok modern yan yana bulunmaktadırlar. Bugün bile. Anlamlı imgelere ulaşmak, ve bunları biraraya getirmek, kuşkusuz kolaydır, ama ayrıcalıklı bir örnek olarak Avrupa’da bile bunların birbirlerine göre tam konumlarını saptamak kolay değildir.</p>

  <p class="block_1">Bir bakıma içe işleyen bu zorluk, acaba aynı zamanda, XV. yüzyıldan XVIII. yüzyıla olan gözlem alanımızın, süresi içinde henüz yetersiz olmasıdan da mı kaynaklanmaktadır? İdeal gözlem alanı, başlangıçlarından günümüze kadar, dünyanın tüm pazarlarını kapsamalıdır. Bu dün, Karl Polanyi’nin tasvirkırıcı tutkusunu gündeme getirdiği muazzam alandır. Fakat, eski Babil’in sahte pazarlarını, bugünkü Trobriand adaları ilkellerinin mübadele akımlarını ve Orta Çağ ile endüstri öncesi Avrupa pazarlarını aynı açıklamanın içinde kapsamak mümkün müdür? Bu konuda tamamen ikna olmuş değilim.</p>

  <p class="block_1">Daha işin başında, kendimizi her halükârda genel açıklamaların içine hapsetmeyelim. İşe betimlemekle başlayacağız. Önce esas tanık olan ve diğerlerinden daha iyi tanıdığımız Avrupa. Sonra Avrupa-dışı, çünkü hiçbir betimleme, fiilen bir dünya turu yapmazsa, gerçek bir açıklamanın başlangıcına ulaşamaz.</p>

  <p class="block_2" id="calibre_pb_1"> </p>
</body>
</html>
