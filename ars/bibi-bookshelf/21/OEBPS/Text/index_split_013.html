<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_37" id="toc_id_71">KAPİTAL, KAPİTALİST, KAPİTALİZM</h2>

  <p class="block_1">Her şeyden önce sözlüklere başvuralım. Henri Berr ve Lucien Febvre’in öğütlerine göre, tarihsel kelime haznesinin anahtar kelimeleri, ancak sorgulandıktan, hatta birkaç kere sorgulandıktan sonra kullanılmalıdırlar. Bu kelimeler nereden gelmektedirler? Bize kadar hangi yollardan geçmişlerdir? Kaybolmamıza yol açmazlar mı? <i class="calibre1">Kapital, kapitalist, kapitalizm</i> -bunlar sıraladığım sıra içinde ortaya çıkmışlardır- kelimelerinin yerleştirme işlemine cevap vermek istedim. Biraz bıktırıcı bir işlem olduğunu kabul ediyorum, ama yapılması zorunluydu.</p>

  <p class="block_1">Okuyucu, burada söz konusu olanın karmaşık bir araştırma olduğu, buradaki özetin bunun yüzde biri bile olmadığı konusunda uyarılmalıdır. Her uygarlık, Babil’inki, Yunanlarınki, Romalılarınki bile, ve tabii mübadele, üretim ve tüketim zorunlulukları ve sıkıntılarıyla karşılaşan diğer hepsi, kelimelerin sonradan sürekli biçim değiştireceği, özel kelime hazneleri yaratmak zorunda kalmışlardır. Bizim üç kelimemiz de bu kuralın dışında kalmamaktadır. Üçünün en eski olanı <i class="calibre1">kapital</i> bile, bizim anladığımız anlamını (Richard Jones, Ricardo, Sismondi, Rodbertus ve özellikle Marx’tan sonra) 1770’lerde, XVIII. yüzyılın Fransızca yazan en büyük iktisatçısı Turgot’tan sonra almış veya almaya başlamıştır.</p>

  <h3 class="block_26" id="toc_id_72">“Kapital" Kelimesi</h3>

  <p class="block_1"><i class="calibre1">Kapital</i> (aşağı Latince’nin <i class="calibre1">caput:</i> baş kelimesinden) Xll.-Xlll. yüzyıllara doğru, fon, mal stoku, para kitlesi veya faizi olan para anlamında ortaya çıkmıştır. Kelime hemen açık bir tanıma kavuşamamıştır, çünkü o sıralar tartışma her şeyden önce, skolastiklerin, ahlâkçıların ve hukukçuların; alacaklının taşıdığı rizikaya yönelik olan (dediklerine göre “haklı olarak") bilinçli yolu açmalarına neden olan faiz ve tefecilik üzerinde yapılmaktadır. İtalya, daha sonra modernlik olacak şeyin önsözü olarak, bu tartışmaların merkezi durumundadır. Kelime bu ülkede yaratılmış, evcilleşmiş ve bir bakıma olgunlaşmıştır. Kelime 1211 ’de yakalanmakta ve 1283'ten itibaren, ticari bir şirketin sermayesi anlamında kullanılmaktadır. XIV. yüzyılda Vilani’de, Boccacio’da, Donato Velluti’de... hemen heryerde görülmektedir. 20 Şubat 1399’da Francesco di Marco Datini, Prato’dan mektuplaştığı arkadaşlarından birine “eğer kadife veya yünlü kumaş alırsan, tabii ki sermaye (il <i class="calibre1">chapitale)</i> ve (gerçekleştirilecek) kâr üzerinden bir sigorta almanı isterim; sonra bildiğin gibi yap" demektedir. Aslında kelime ve işaret ettiği gerçeklik, Sienalı San Bernardino’nun (13801444) vaazlarında da yer almaktadır: “... <i class="calibre1">quamdam seminalem rationem lucrosi quam communiter capitale vocamus",</i> genel olarak kapital adını verdiğimiz bu kazanç çoğaltma aracı.. .</p>

  <p class="block_1">Kelime yavaş yavaş, bir şirketin veya bir tüccarın <i class="calibre1">nakdi</i> sermayesini işaret etme eğilimine girmiştir; buna İtalya’da çoğu zaman <i class="calibre1">corpo</i> da denilmektedir ve Lyon’da XVI. yüzyılda bile <i class="calibre1">corps</i> kelimesi görülmektedir. Fakat sonunda baş, gövdeye galip gelecek, ama bu iş, Avrupa çapındaki uzun ve karmaşık tartışmalardan sonra olacaktır. Kelime herhalde İtalya’dan yola çıkarak, sonra Almanya ve Alçak Ülkeler’de yayılmıştır. Nihayet Fransa’ya geçecek ve orada <i class="calibre1">capul</i>’tan türeyen <i class="calibre1">chatel, cheptel, cabal</i> gibi kelimelerle çatışmaya girişecektir. Panurge “bu sıralar... kendi cabal'inden gidiyor. Borç, tefecilik ve faizleri affediyorum" demektedir. <i class="calibre1">Capital</i> kelimesi, her halükârda Jean Nicot’nun <i class="calibre1">Thrt'sor de la langue française</i> (1606) adlı kitabında yer almaktadır. Bundan hemen, anlamının kesinleştiği sonucunu çıkartmayalım. Bir rakip kelimeler bulutunun içinde boğulmuş durumdadır: kader (eski anlamı olan borç), zenginlik, kolaylık, para, değer, fon, mal, nakit, başlıca, varlık, malvarlığı. .. Bunlar, tam da ona aittir dediğimiz yerlerde bile, kolaylıkla onun yerine geçebilmektedirler.</p>

  <p class="block_1">Fon kelimesi uzun süre başı çekmiştir. La Fontaine mezar taşı yazısında şöyle demektedir: “Jean geldiği gibi gitti/ Geliriyle fonunu yiyerek". Ve bugün de fonunu kaybetmek üzere ödünç vermek diyoruz. Demek ki bir Marsilya teknesinin Cenova’dan “Doğu Akdenize gitmek üzere fonunu guruş olarak" aldığını (1713) okuyunca veya işini tasfiye etmekle meşgul olan bir tüccarın, geriye “yalnızca fonlarını ülkesine getirme" (1726) işinin kaldığını görünce şaşırmıyoruz. Buna karşılık, Veron de Forbonnais 1757’de “bugün yalnızca fonlar, zenginlik adını hakediyara benzeyen gelirler sağlama avantajına sahiptirler" diye yazarken, <i class="calibre1">zenginlik</i> kelimesinin <i class="calibre1">sermaye</i> yerine kullanılmış olması (metnin devamı bunu belli etmektedir) bize yersiz gibi gelmektedir. Başka terimler daha az şaşırtıcı olmaktadırlar. İngiltere hakkındaki bir belgeyi (1696) “bu ulus, toprak ve her cinsten fon olarak alt yüz milyon <i class="calibre1">(livre</i> olarak, yani kabaca Gregory King tarafından ileri sürülen rakam) içsel değere sahiptir" demektedir. Bizim otomatik olarak, değişken veya döner sermaye dediğimiz şeye, Turgot 1757’de “her türden girişimdeki dolaşan avanslar" demektedir. Avans onun kelime haznesinde, yatırım anlamına gelme eğilimindedir: kelime ortada yoksa da, modern sermaye kavramı buradadır. Savary des Bruslons’un <i class="calibre1">Dictionnaire’nin</i> 1761 baskısında, ticari kumpanyalar hakkında, onların “sermayesel fonları"nı görmek de eğlendirici olmaktadır. İşte bizim sermaye kelimemiz sıfat haline gelmiştir. Deyim tabii ki Savary’nin icadı değildir. Kırk yıl kadar sonra “(Hindler) Kumpanyasının sermayesel fonu 143 milyon <i class="calibre1">livre'e</i> çıkmıştır"; bunu Yüksek Ticaret Meclisi'nin bir belgesinden öğreniyoruz. Fakat, hemen hemen aynı tarihli olan (1722), Abbevilleli imalatçı Vanrobais l'Aine'nin bir mektubu, <i class="calibre1">Charles de Lorraine</i> adlı gemisinin batmasından sonra, zararın “sermayenin yarısından fazla" olduğunu belirtmektedir.</p>

  <p class="block_1">Sermaye (kapital) ancak diğer kelimelerin yavaş aşınmalarından sonra kendini dayatacaktır. Bu durumda, yenilenmiş kavramlara ihtiyaç duyulacaktır; Michel Foucault’nun bir “bilgi kopuşu" diyeceği durum. Condillac (1782) çok daha basit olarak “her bilim özel bir dil ister, çünkü her bilimin kendine özgü fikirleri vardır. Bu dili oluşturmaya başlamak gerekiyormuş gibi gözüküyor, ama işe konuşmak ve yazmakla başlanıyor ve dilin oluşturulması kalıyor" demektedir. Klasik iktisatçıların kendiliğinden oluşan dilleri, gerçekten de onlardan sonra, daha uzun bir süre konuşulacaktır. J. B. Say (1828), <i class="calibre1">zenginlik</i> kelimesinin “günümüzde kötü tanımlanmış olduğu"nu itiraf etmektedir, ama gene de kullanılmaktadır. Sismondi hiç çekinmeden “kara (yani toprak) zenginlikleri, ulusal zenginlik, ticari zenginlik"ten söz etmektedir, hatta bu sonuncu terim, ilk denemesinin de başlığı olmuştur.</p>

  <p class="block_1">Bu arada, kapital kelimesi kendini yavaş yavaş kabul ettirmektedir. Daha Forbonnais “üretken sermaye"den bahsederken, Quesnay “her sermaye bir üretim aracıdır" demektedir. Herhalde gündelik dilde de aynı erkencilik söz konusudur, çünkü imge olarak kullanılmaktadır: “Bay Voltaire Paris’te olduğundan beri, güçlerinin sermayesi sayesinde yaşamaktadır", dostları “sadece rantlarıyla yaşamasını" temenni etmeliydiler; bu erken teşhis Şubat 1778'de, ünlü yazarın ölümünden birkaç ay önce, Dr. Tronchin tarafından konulmuştur. Bundan yirmi yıl sonra, Bonaparte’ın İtalya seferi sırasında, bir Rus konsolosu Devrimci Fransa’nın olağanüstü durumu hakkında düşünürken, daha önce de zikrettiğim üzere, Fransa’nın “savaşı sermayesiyle yaptığını”, buna karşılık hasımlarının bu işi “gelirleriyle” yürüttüklerini söylemektedir. Bu aydınlık yargıda, <i class="calibre1">kapitalin</i> (sermaye) bir ulusun malvarlığını, zenginliğini işaret ettiği görülecektir. <i class="calibre1">Thresor de trois langues</i> yazarı Crespin’de (1627), Furetiere’in <i class="calibre1">Dictionnaire</i> universel’inde (1690), 1751 <i class="calibre1">Encyclopedie’sinde</i> veya <i class="calibre1">Dictionnaire de lAcademie Française'de</i> (1786) yer alan geleneksel bir para miktarı, bir borç veya alacak tutarı veya bir ticari fon anlamı ile Rus konsolosun yüklediği anlam aynı şey değildir. Fakat bu eski anlam, çok eskiden beri gözü kapalı olarak kabul edilen, para değerine bağlı değil midir? Onun yerine üretken para, emek-değer kavramlarını ikame etmek çok zaman alacaktır. Ancak bu anlam, daha önce zikredilen Forbonnais’de ve Quesnay’de; <i class="calibre1">tembel kapitaller ve davranan kapitaller</i> ayırımını yapan Morellet’de (1764) görülmektedir. Turgot ise daha da ileri giderek, sermayenin esas olarak para olmadığını belirtmiştir. Bir adım daha ileri gidildiğinde “Marx’in üretim aracı kelimesine, açık ve kısıtlayıcı bir şekilde yükleyeceği anlama” ulaşınz. Üzerine geri dönmemizin gerektiği, bu henüz belirsiz sınırda duralım.</p>

  <h3 class="block_26" id="toc_id_73">Kapitalist ve Kapitalistler</h3>

  <p class="block_1"><i class="calibre1">Kapitalist</i> kelimesi herhalde XVII. yüzyılın ortasında çıkmıştır. <i class="calibre1">Hollandische Mercurius</i> onu bir kere 1633’de, bir kere de 1654’de kullanmıştırk Bir Fransız muhtırası 1699’da, Birleşik Eyaletler Meclisi tarafından konulan yeni bir verginin, 3 florin ödeyecek “kapitalistler” ile 30 <i class="calibre1">sol</i> olarak vergilendirilen diğerleri arasında ayırım yapağını bildirmektedir. Demek ki Jean-Jacques Rousseau 1759’da dostlarından birine “ne büyük senyör, ne kapitalistim. Yoksul ve memnunum” diye yazdığı sıralarda, kelime uzun zamandan beri bilinmekteydik Ancak <i class="calibre1">kapitalist</i> kelimesi, <i class="calibre1">Encyclopedie'de</i> yalnızca sıfat olarak yer almaktadır. Ad halinin birçok rakibi olduğu kesindir. Zenginleri ifade etmenin yüzlerce biçimi vardır: paralı kişi, güçlü, eli güçlü, paralı, milyoner, yeni zengin, servetli (dilde arılık yanlılarının bu kelimeyi mimlemiş olmalarına rağmen). İngiltere’de kraliçe Anne döneminde, hepsi de çok zengin olan whigler “cüzdan adamları” veya <i class="calibre1">“monneyed men”</i> olarak ifade edilmekteydiler. Ve tüm bu kelimelerin imalı bir yanları bulunmaktadır. Quesnay 1759’da “parasal servet” sahiplerinden söz ederken, bunların “ne kral, ne de vatan tanıdıkları”nı söylemekteydik Morellet’ye göre, kapitalistler, bir grup, bir kategori, adeta toplum içinde ayrı bir sınıf meydana getirmektedirler.</p>

  <p class="block_1">“Parasal servet” sahipleri ifadesi, <i class="calibre1">kapitalist</i> kelimesinin XVIII. yüzyılın ikinci yarısında kazandığı dar anlamdır; bu anlamı içinde menkul değerler, “kamu kâğıtları” veya yatırılacak nakit para sahiplerini ifade etmektedir. Geniş ölçüde Paris tarafından finanse edilen bir armatörler şirketi, 1768’de merkezini başkentte <i class="calibre1">“coqueron”</i> caddesinde (Coq Heron) kurmuştur, çünkü, Honfleur’deki ilgililere açıklandığına göre “(Paris’te) ikamet eden kapitalistler kolaylıkla el altında bulunmakta ve bunlar sürekli olarak durumlarını görmek istemektedirler. La Haye’de bulunan Napolili bir acente, hükümetine Fransızca olarak (7 Şubat 1769) “Bu ülkenin kapitalistleri, savaş sonrasının belirsizlikleri içinde, paralarını sergilemekte zahmete düşeceklerdir” diye yazmaktadır. Sözü edilen, Osmanlı-Rus savaşıdır. 1755’te Hollandalıların Güyana’da Surinam kolanisini kurmalarını hatırlayan, geleceğin Kurucu Meclis üyesi Malouet, girişimci ile kapitalisti birbirlerinden ayırmaktadır: birinciler Surinam’da plantasyonlarını ve kurutma kanallar'nı oluşturmuşlardır; “sonra fon sağlamak için Avrupa kapitalistlerine başvurarak, onları girişimlerine ortak etmişlerdir". Kapitalist kelimesi giderek, para ile oynayanları ve fonları borç verenleri ifade eder hale gelmektedir. Fransa’da 1776’da yazılan bir risale <i class="calibre1">Un mot aux capitalistes sur la dette d’Angleterre</i> (kapitalistlere İngiltere’nin borcu hakkında bir söz) başlığını taşımaktadır. İngiliz fonları <i class="calibre1">a priori</i> kapitalistlerin işi değil midir? 1783 Temmuzunda Fransa’da, tüccarlara toptancılık yapma serbestisi tanınması söz konusudur. O sıralarda polis amiri olan Sartine’in müdahalesiyle, Paris bu işin dışında bırakılmıştır. Yoksa, söylendiğine göre, başkent “çok sayıda kapitalistin açgözlülüğüne" teslim edilmiş olacaktır, bunlar “birçok el koyma işlemini gerçekleştirecek ve Polis müdürünün Paris’in iaşesi konusundaki gözetimini devre dışı bırakacaklardır”. Daha şimdiden kötü bir ünü olan kelimenin, parası olan ve bunu, daha fazlasını elde etmek üzere kullanmaya hazır olan kişileri ifade ettiği görülmektedir. Milano'da 1799'da yayınlanan küçük bir kitap, toprak sahipleri ile <i class="calibre1">possessori di richezze mobili, ossia</i> <i class="calibre1">i</i> <i class="calibre1">capitalisti</i> ayırımını bu yönde yapmaktadır. Draguignan yönetim bölgesine ait bazı şikâyet defterleri, 1789'da “cüzdanlarında servetleri olan” kişiler olarak tanımlanan kapitalistlerden yakınmaktadırlar, bunlar vergi ödemekten kurtulmaktadırlar. Sonuç: “bu eyaletin büyük mülk sahipleri mülklerini sermayeye çevirmek üzere satmakta ve mülklerin maruz kaldığı büyük masraflardan kurtularak, fonlarını %5 gelire yatırmaktadırlar". 1790'da Lorraine'deki durum bunun zıddındadır: bir tanığın yazdığına göre, buradaki “en önemli topraklar Parisli kişilerin mülkiyetindedir; birçok mülk kısa zaman içinde kapitalistler tarafından satın alınmıştır; bunlar spekülasyonlarını bu eyalete yöneltmişlerdir, çünkü burada fonlar gelirlerine nazaran çok ucuzdur”.</p>

  <p class="block_1">Gördüğümüz üzere, ton hiçbir zaman dostane değildir. 1774'ten itibaren şiddet tarzını benimsemiş olan Marat “tüccar uluslarda kapitalistler ve rantiyeler, adeta her zaman tüccarlar, maliyeciler ve borsacılarla işbirliği” yapmaktadırlar diyecek kadar ileri gitmektedir. Devrim'le birlikte ton yükselmektedir. 25 Kasım 1790'da Ulusal Meclis kürsüsünde, Custine kontu üste çıkmaktadır: “Her türden aristokrasiyi yok eden Meclis, yalnızca zenginlik biriktirebildikleri yeri vatan olarak gören şu kapitalistler olan, kapitalist aristokrasi karşısında eğilecek midir?” Cambon, 24 Ağustos 1793'te Konvansiyon kürsüsünde daha da kesindir: “Şu anda tüm paralı tüccarlar ile, Cumhuriyet'in güçlendirilmesi arasında ölümüne bir mücadele var. Demek ki, eğer bir özgürlük rejimi kurmak istiyorsak, kamu kredisini tahrip eden bu ortaklıkları yok etmek gerekir”. Burada kapitalist kelimesinin geçmemesinin nedeni, herhalde Cambon'un daha da küçümseyici bir kelime kullanmayı istemiş olmasıdır. Herkes bilir ki, Devrim başlangıcına katılan, sonra da Devrim tarafından gafil avlanan finans çevresi, sonunda kendini buradan sıyıracaktır. Bu nedenle, sürgünde yazan Rivarol öfkelidir: “altmış bin kapitalist ve borsacının karınca yuvası, Devrim'in hakkından gelmiştir”. Bu, 1789 tarzında şövalyece bir açıklamadır. Görüldüğü üzere <i class="calibre1">kapitalist</i> kelimesi henüz girişimciyi, yatırımcıyı ifade etmemektedir. Tıpkı <i class="calibre1">kapital</i> gibi bu kelime de paraya, bizatihi zenginliğe takılı olarak kalmaktadır.</p>

  <h3 class="block_26" id="toc_id_74">Kapitalizm: Çok Yeni Bir Kelime</h3>

  <p class="block_1">Üç terimin bize göre en heyecan verici, ama en az hakiki olanı (diğer ikisi olmadan varolabilir mi?) <i class="calibre1">kapitalizm</i> kelimesi, tarihçiler ve sözlükçüler tarafından inatla kötü bir muameleye tabi tutulmuştur. Douzat'ya göre, <i class="calibre1">Encyclopedie'de</i> (1753), ama çok özel bir anlam içinde yer almıştır: “zengin olanın durumu”. Ne yazık ki bu ifade yanlışa benzemektedir. Söylenilen metin bulunamamıştır. Kelime 1842'de, J.-B. Richard'ın <i class="calibre1">Enrichissements de la langue Française'inde</i> yer almaktadır. Fakat ona yeni anlamını veren, herhalde Bastiat ile olan polemiği sırasında, 1850'de “ ... ‘kapitalizm' adını vereceğim şey (ve tırnak kullanmaktadır), kapitalin, diğerlerini dışarıda bırakan bazılar tarafından sahiplenilmesidir” diyen Louis Blanc'dır. Fakat kelime en' der olarak kullanılmayı sürdürmektedir. Proudhon onu ara sıra ve doğru bir biçimde kullanmaktadır: “toprak hâlâ kapitalizmin kalesidir” diye yazmaktadır..., bu koskoca bir tezdir. Ve kelimeyi harika bir şekilde tanımlamaktadır: “gelir kaynağı olan sermayelerin, onu kendi emekleriyle meydana getirenlere genel olarak ait olmadıkları, ekonomik ve toplumsal rejim”. Ancak, bundan on yıl sonra 1867'de Marx bu kelimeyi hâlâ bilmemektedir.</p>

  <p class="block_1">Kelime fiili olarak, tıpkı doğal karşıtanlamlısı sosyalizm gibi, siyasal tartışmaların içinden, tam gücüne kavuşmuş olarak, ancak yüzyılımızın başında fışkırabilmiştir. Bilimsel çevrelerde, W. Sambart’ın parlak kitabı Der modeme <i class="calibre1">kapitalismus</i> (ilk yayınlanışı 1902) tarafından lanse edilmiştir. Marx tarafından kullanılmayan kelime, marxist modele dahil olacaktır, öylesine ki, <i class="calibre1">Capital</i> yazarı tarafından yapılan büyük aşamalar ayırımını ifade etmek üzere, sıklıkla kölecilik, feodalizm, kapitalizm denilecektir.</p>

  <p class="block_1">Demek ki siyasal bir kelime. Herhalde talihinin ikircikliği buradan kaynaklanmaktadır. Yüzyılın başındaki iktisatçılar -Charles Gide, Canwas, Marshall, Seligman veya Cassel- tarafından uzun süre dışlandıktan sonra, <i class="calibre1">Dictionnaire des Sciences politiques'de</i> ancak 1914 savaşından sonra görülecek ve <i class="calibre1">Encyclopedia Britannica'da</i> bir makaleyi ancak 1926'da hakedebilecektir; <i class="calibre1">Dictionnaire de l’Acadâmie Française'e</i> ise ancak 1932'de ve şu tuhaf tanımla girebilecektir: “Kapitalizm, kapitalistler bütünü". 1958'deki yeni edisyon ancak biraz daha tutarlıdır: “üretim mallarının (neden araçları değil?) özel kişi ve şirketlere ait olduğu ekonomik rejim".</p>

  <p class="block_1">Fiili durumda, yüzyılımızın başlarından ve 1917 Rus devriminden beri anlam yüklenmeye ara vermeyen kelime, çok sayıda insana açık bir sıkıntı vermektedir. Nitelikli bir tarihçi olan Herbert Heaton, onu tamamen silmek istemektedir. “İzm ile biten kelimeler içinde en şamatıcısı kapitalizm olmuştur. Ne yazık ki öylesine bir anlam ve tanım yamalı bohçası haline gelmiştir ki <i class="calibre1">(emperyalizm</i> gibi)..., kendine saygı duyan her bilim adamının kelime haznesinden çıkartılması gerekmektedir" Lucien Febvre de onu elemek istemiştir, çünkü çok fazla hizmet ettiğini düşünmektedir. Evet ama, onun mantık yüklü tavsiyelerini dinlersek, kelime ortadan kalkar kalkmaz yokluğunu çekeriz. Andrew Shonfield’in (1971) dediği gibi “onu kullanmaya devam etmenin (iyi) bir nedeni, hiç kimsenin, hatta en katı eleştiricilerinin bile, onun yerine geçecek daha iyi bir terim önermemiş olmalarıdır".</p>

  <p class="block_1">Tarihçiler, kelimenin henüz fazla bir koku salmadığı sırada, onun cazibesine herkesten daha fazla kapılmışlardır. Anakronizm endişesine kapılmadan, ona tarihsel oluşumun tüm alanını açmışlardır: Babil, Helenistik Yunan, eski Çin, Roma, Batı Orta Çağı, Hind. Tarihyazınının dünkü bütün adları, Theodore Mommsen'den Henri Pirenne'e kadar bu oyuna katılmışlar, ama sonradan bu durum büyük bir büyücü avına yol açmıştır. Tedbirsizler, başta Mommsen olmak üzere ve bizzat Marx tarafından azarlanmışlardır. Aslında haksız değildir: parayla sermaye birbirine karıştırılabilir mi? Fakat, Antik ekonomiyi en iyi tanıyan kişi olan Michel Rostovtsefin üzerine şimşeklerini yağdırmak üzere, Paul Veyne’e tek bir söz yetmiştir. J. C van Leur güneydoğu Asya ekonomisinde <i class="calibre1">pedlar</i>lardan başka bir şey görmek istememektedir. Karl Polanyi, tarihçilerin Asurlu “tüccarlar"dan bahsedebilmeleriyle alay etmektedir -ama binlerce tablet bize bunların mektuplaşmalarını göstermektedir-; ve böyle sürüp gitmektedir. Birçok durumda, her şeyi Marx-sonrası bir ortadoksluğa indirgemek söz konusu olmaktadır: endüstriyel üretim tarzından, XVIII. yüzyıldan önce kapitalizm yoktur.</p>

  <p class="block_1">Öyle olsun, ama burada bir kelime sorunu vardır. Eski Rejim tarihçilerinin, <i class="calibre1">a forliori</i> Antikite tarihçilerinin hiçbirinin, <i class="calibre1">kapitalizm</i> kelimesini telâffuz ettiklerinde, Alexandre Gerschenkron'un sükûnetle verdiği tanımı hiç de düşünmediğini söylemeye gerek var mıdır: <i class="calibre1">Capitalism that is the modern industrial system?</i> Dünün kapitalizminin (bugünkünden farklı olarak) ekonomik hayatın dar bir kesimini işgâl ettiğini daha önce söyledim. Öyleyse bu durumda, onun hakkında toplumsal bütünün tümünü kapsayan bir “sistem" olarak nasıl söz edilebilir? Kendini çevreleyen toplumsal ve ekonomik bütünsellikten farklı, hatta ona yabancı, bizatihi bir dünya olamaz. Ve bu dünya kendini “kapitalizm" olarak, yalnızca daha sonra ortaya çıkacak olan yeni kapitalist biçimlere göre değil de, aynı zamanda bu bütünselliğe göre de tanımlamaktadır. Fiili olarak, muazzam oranlardaki <i class="calibre1">kapitalizm -olmayan'a</i> nazaran, her ne ise, o olmaktadır. Dünün ekonomisinin bu dikotomisini, "gerçek" kapitalizmin XIX. yüzyılda ortaya çıktığı bahanesiyle reddetmek, hu ekonominin çözülmesinde esas olan, kapitalizmin eski topolojisi denilebilecek şeyi anlamaktan vazgeçmek demektir. Eğer kapitalizm gafletle değil de, tercih ederek bazı yerlere yerleştiyse, bu aslında buraların sermaye <i class="calibre1">oluşumuna yatkın yegâne yerler</i> olmalarındandır.</p>

  <h3 class="block_26" id="toc_id_75">Kapitalin Gerçeği</h3>

  <p class="block_1">Eğer yukarıdaki akıl yürütmeler aşılacak olursa, önemli olan Turgot ile Marx’ı ayıran süre içinde <i class="calibre1">kapital</i> kelimesine (ve bunun sonucunda diğer ikisine) ilişkin olarak meydana gelen dönüşümü aydınlatmak; kelimenin yeni içeriğinin, eski bir konuma ait olan hiçbir şeyi gerçekten işaret edip etmediğini, kapitalist gerçekliğin gerçekten endüstri devrimiyle birlikte, yepyeni olarak ortaya çıkıp çıkmadığını bilmektir. Günümüz İngiliz tarihçileri kapitalizmin kökenlerini en azından 1750’ye, hana bir yüzyıl öncesine kadar geri götürmektedirler. Marx “kapitalist çağ”ın başlangıcını XVI. yüzyıla yerleştirmektedir. Ama, “kapitalist üretimin ilk taslaklarının” (demek ki yalnızca birikimin değil) Orta Çağ İtalyan kentlerinde, erkenden ortaya çıktığını kabul etmektedir. Oysa, doğmakta olan bir organizma, tüm karakteristiklerini geliştirmenin henüz uzağında olsa bile, bu potansiyel serpilmeyi kendinde taşımaktadır; ve adı daha şimdiden ona aittir. Her şey iyi tartılınca yeni kapital kavramı; bu kitabın kapsadığı yüzyılların anlaşılması için vazgeçilmez bir problematik olarak ortaya çıkmaktadır.</p>

  <p class="block_1">Bundan elli yıl önce, kapitalin <i class="calibre1">kapital mallar</i> toplamı olduğu söyleniyordu -ifadenin modası geçmiştir, ama üstünlükleri vardır-. Nitekim bir kapital mal elle tutulur, parmakla temas edilebilir bir şey olarak, ikircikliğe düşmeden tanımlanabilmektedir. llk çizgisi nedir? “Önceki bir çalışmanın sonucu”dur, “birikmiş iş"tir. Örneğin, Allah bilir ne zaman taşları temizlenmiş olan köy sınırındaki tarla; çok uzun zaman önce yapıldığı için kimsenin tarihini hatırlamadığı değirmen tekerleği; Gaston Roup- nel’e göre ilkel Galya dönemine kadar geri giden, çakıltaşı döşeli, kara dikenlerle çevrelenmiş köy yolları gibi. Bu kapital mallar az çok sürekli insan inşaları, miraslardır. Başka bir çizgi: kapital mallar üretim sürecine girmekte ve tam da insanların sürekli yenilenen işlerine ortak olduğundan, onları harekete geçirdiğinden, en azından kolaylaştırdığından ötürü, neyse o olmaktadır.</p>

  <p class="block_1">Bu ortaklık onların yenilenmelerine, yeniden yapılmalarına ve çoğalmalarına, bir gelir üretmelerine olanak vermektedir. Gerçekten de, üretim kapitali nihayetsiz bir şekilde özümlemekte ve yeniden imal edilmektedir. Ektiğim buğday bir kapital maldır, başaklanacaktır; Newcomen makinesine atılan kömür bir kapital maldır, enerjisinin kullanımının sonuçları olacaktır; fakat ekmek olarak yediğim buğday, ocağımda yanan kömür hemen üretim dışı kalmaktadırlar: bunlar hemen yokolan tüketim mallarıdır. Aynı şekilde, insanın işletmediği orman, cimrice tutuğu para da üretim dışındadırlar ve kapital mallar değillerdir. Fakat elden ele geçerek, mübadeleyi teşvik eden para ile kiralar, rantlar, ücretler, kârlar, gelir payları ödemektedir..., dolaşımlara kalılan bu para, bu dolaşımların kapılarını zorlamakta, hızları artırmaktadır, bu para bir kapital maldır. Ancak çıkış noktasına geri dönmek üzere yola çıkmıştır. David Hume, paranın “emek ve mallar üzerindeki bir komuta gücü” olduğunu söylemekte haklıdır. Villalon daha 1564’te, bazı tüccarların parayla para kazandıklarını söylemekteydi.</p>

  <p class="block_1">Şu nesnenin, şu belli bir malın <i class="calibre1">kapital</i> olup olmadığını tartışmak, artık akademik bir oyundur. Bir tekne <i class="calibre1">a priori</i> kapitaldir. 1701’de Saint-Petersburg’a ulaşan ilk gemi olan bir Hollanda teknesi, Büyük Petro’dan, varolduğu sürece gümrük resmi ödememe ayrıcalığını almıştır. Ama talih bu ayrıcalığın, o dönemde olağan olandan üç veya dört kat daha uzun bir süre devam ederek, hemen hemen bir yüzyıl sürmesine yol açacaktır. Ne kadar güzel bir kapital!</p>

  <p class="block_1">Aynı şekilde, Sersen, Bad Harzburg, Goslar ve Zellerfeld arasında yer alan; 1635-1788 arasında Hannover ve Wolfenbüttel prens ailelerinin bölünmez mülkü olduğu sırada, <i class="calibre1">Kommunionharz</i> adını alan şu Harz ormanları da böyledir. Bölgenin yüksek fırınlarının odun kömürü ihtiyaçları açısından vazgeçilmez olan bu enerji rezervleri, civardaki köylülerin akıllarına estiği gibi ve düzensiz kullanımlarını önlemek üzere, çok erkenden örgütlenmişlerdir. Bilinen ilk işletme protokolü 1576’ya aittir. Orman kitlesi o sıralar, ağaç türlerinin değişken büyüme hızlarına göre kesimlere ayrılmıştır. Ve kesilen kütüklerin nehirde yüzdürülmesi, ormanın gözetim altında tutulması ve atla denetim yapılabilmesi amacıyla haritalar ve planlar yapılmıştır. Böylece orman alanının korunması ve pazara yönelik olarak işletme örgütlenmesi güvenceye alınmış olmaktadır. Burada bir kapital malın iyileştirilmesine ve korunmasına dair iyi bir örnek söz konusudur.</p>

  <p class="block_1">O dönemde odunun çoklu rolü hesaba katılınca, Harz macerasının tek olmadığı anlaşılacaktır. Buffon, Burgonya’da Monthard’daki korularını düzenleyecektir. Fransa’da ormanların akılcı tarzda işletilmesi, daha XII. yüzyıldan itibaren farkedilmektedir; demek ki, Colbert’le başlamayan -belki hızlanan- eski bir iş söz konusudur. Batılı Norveç’in, Polonya’nın, Yeni Dünya’nın büyük orman rezervlerine ulaştığında, orman hemen kategori değiştirmekte ve en azından denizden veya nehirden ulaşılabilen kesimlerinde, kapital mal haline gelmektedir. İngiltere 1783’te İspanya ile varacağı nihai antlaşmayı, Campeche bölgesindeki tropikal ormanların boya veren ağaçlarına serbest geçiş hakkına bağlamıştır. Sonunda ormanlık sahillerden 300 fersah elde etmiştir: “bu mekân bilgece düzenlenecek olursa, ebediyete kadar ağaç elde edilebilir", bunu bir diplomat söylemektedir.</p>

  <p class="block_1">Fakat örnekleri artırmak ne işe yarar ki? Hepsi de bize tereddütsüz ve esrarsız bir şekilde, iktisatçıların sermayenin doğası hakkındaki, bilinen düşüncelerine ulaştıracaktır.</p>

  <h3 class="block_26" id="toc_id_76">Sabit Sermayeler ve Dolaşan Sermayeler</h3>

  <p class="block_1">Sermayeler veya kapital mallar (bunlar aynı şeylerdir) iki kategoriye ayrılmaktadırlar: insanların çalışmasına destek noktalan olarak hizmet veren, uzun veya oldukça uzun <i class="calibre1">fizik</i> ömürleri olan sabit sermayeler: bir yol, bir köprü, bir kanal seti, bir su deposu, bir gemi, bir alet, bir makina... ve hızlı hareket eden, üretim süreci içinde boğulan dolaşan (eskiden döner denilirdi) sermayeler: tohumluk buğday, hammaddeler, yarı mamul ürünler ve çok sayıda alanda ödeme yapan para (gelir, kâr, rant, ücret), özellikle ücret ve iş. Tüm iktisatçılar ayırım yapmaktadır. Adam Smith ve Turgot başlangıç avansları ve yıllık avanslardan söz etmektedirler. Marx ise sabit sermaye ile değişken sermayeyi zıtlaştıracaktır.</p>

  <p class="block_1">İktisatçı Henri Slorch 1820’ye doğru öğrencileri olan büyük dükler Nicolas ve Mihail’in önünde, Saint-Petersburg sarayında şöyle açıklama yapmaktadır: “çok zengin olan ve bunun sonucunda toprağı iyileştirmek, konut yapmak, fabrikalar ve atelyeler inşa etmek ve alet imal etmek için çok büyük bir sermayeyi <i class="calibre1">sabitleştiren</i> (italikler benim) bir ulus varsayalım. Daha sonra, barbarların ülkeye sızmalarının sonucunda, hasattan sonra tüm dolaşan sermayenin, tüm geçimliklerin, tüm malzemelerin ve işlemin bunların eline geçtiğini ve bu barbarların ganimetlerini götürürken, evleri ve atelyeleri tahrip etmediklerini varsayalım: tüm endüstriyel işler (yani insani) hemen duracaktır. Çünkü toprağa faaliyetlerini iade edebilmek için, bu toprağı sürecek atlar ve öküzler, tohum atmak için tahıl ve özellikle de işçileri gelecek hasada kadar doyuracak ekmek gerekmektedir. Hiç de tarlaların genişliği, fabrikaların, tezgâhların ve işçilerin sayısı yüzünden değil de, barbarlardan kurtarılan küçük miktarlardaki dolaşan sermaye yüzünden çalışılacaktır. Böylesine bir felâketten sonra, endişeyle gömülmüş olan hazineleri topraktan çıkartabilen halk mutludur! Değerli madenler ve taşlar da sabit sermaye halindeyken, gerçek dolaşan zenginliğin yerini dolduramazlar (zenginlik burada sık karşılaşılan sermaye anlamındadır), bu işi yapabilmesi için bunların tamamen ihraç edilerek, ihtiyaç duyulan dolaşan sermayenin dışarıdan satın alınması gerekir. Bu ihracata engel olmaya kalkışmak, halkı hareketsizliğe ve bunun sonucu olarak ortaya çıkacak açlığa mahkûm etmek olacaktır”.</p>

  <p class="block_1">Bu metin, kelime haznesi ve Rus ekonomik hayatının köhneliğini göstermesi açısından bizatihi ilginçtir (atlar, öküzler, tezgâhlar, açlık, hazinelerin toprağa gömülmesi). “Barbarlar” sabit sermayeyi yerinde bırakıp, dolaşan sermayeyi beraberlerinde götürerek, bu sonuncusunun vazgeçilmez rolünü gösterdiklerinden ötürü, iyi öğrenciler gibi davranmışlardır. Ama acaba fikir veya program değiştirerek, dolaşan sermayeyi götürme yerine, sabit sermayeyi tahrip etselerdi, önce fethedilen, sonra da özgürlüğüne kavuşan uluşun ekonomisi kendini gene toparlayabilir miydi?</p>

  <p class="block_1">Üretim süreci bir cins iki zamanlı motordur, dolaşan sermayeler yeniden üretilmek, hatta çoğaltılmak üzere hemen yok edilmektedirler. Sabit sermayeye gelince, az çok aşınmakta, ama aşınmaktadır: yol bozulmakta, köprü yıkılmakta, gemi veya kadırga birgün artık bir Venedik manastırında yakılacak tahta olmaktan başka bir işe yaramamakta, makinaların tahta çarkları kullanım dışı kalmakta, pulluk demiri kırılmaktadır. Bu malzemelerin yenilenmesi gerekmektedir; sabit sermayenin aşınması, ekonominin, hiçbir zaman sona ermeyen, inatçı bir hastalığıdır.</p>

  <h3 class="block_26" id="toc_id_77">Kapitali Bir Hesap Şebekesinin İçine Almak</h3>

  <p class="block_1">Kapital bugün ulusal muhasebeler çerçevesinde daha iyi hesaplanmaktadır; burada her şey ölçülmektedir: ulusal hasılanın (gayrisafi veya safi) değişimleri, adam başına milli gelir, tasarruf haddi, sermayenin yeniden üretilme haddi, nüfus hareketleri vs. Amaç büyümeyi bütünlüğü içinde ölçmektir. Açık olduğu üzere, tarihçi eski ekonomiye, bu hesap çerçevesini uygulama olanaklarına sahip değildir. Fakat rakamlar elimizde olmasa bile, geçmişi bugüne ait bir problematik açısından ele almak, görme ve açıklama biçimlerini zorunlu olarak değiştirmektedir.</p>

  <p class="block_1">Bu optik değişikliği, tarihçilerden çok iktisatçıların giriştikleri, geriye yönelik hesaplama ve miktara dökme konusundaki nadir denemelerde göze görünür durumdur. Örneğin Alice Hanson jones yakınlarda yayınlanan bir makale ile bir kitapta, 1774’te Newjersey, Pennsylvania ve Delaware’deki sermaye varlığını veya eğer öylesini tercih ederseniz, sermaye stoğunu, gerçeğe belli bir yakınlıkta olarak hesaplamayı başarmıştır. Araştırması, vasiyetnamelerin toplanması, bunların açığa çıkardıkları mal varlıklarının incelenmesi, sonra da vasiyetnamesiz intikallerin tahmin edilmeleriyle başlamıştır. Sonuç oldukça merak uyandırıcıdır: kapital mallar (C) toplamı, ulusal gelirin (R) üç veya dört katı kadardır, bunun kabaca anlamı, bu ekonominin arkasında, hemen kullanılacak durumda olan, üç veya dört tane birikmiş yıllık gelire sahip olduğudur. Öte yandan, Keynes hesaplamalarında, 1930’lu yıllar için hep C = 4R oranını kabul etmiştir. İşte, dün ile bugün arasındaki belli bir mütekabiliyeti gösteren nokta. Bağımsızlığın başlangıcındaki bu “Amerikan" ekonomisinin, sadece emeğin yüksek üretkenliği ve Avrupa ile hatta İngiltere’dekinden daha yüksek bir hayat düzeyi (adam başı gelir) nedenleriyle olsa bile, daha şimdiden tamamen farklı olduğu da doğrudur.</p>

  <p class="block_1">Bu beklenmedik yakınlaşma, Simon Kuznets’in düşünce ve hesaplamaları doğrultusundadır. Bilindiği üzere, bu Amerikalı iktisatçı, XIX. yüzyılın sonundan bugüne kadar, ulusal ekonomilerin gelişmesini incelemekte uzmanlaşmıştır. Ne mutlu ki, cazibesine kapıldığı şey, XVII. yüzyılın mümkün evrimlerini, Phyllis Deane ve W. A. Cole tarafından yapılan, İngiliz büyümesine ilişkin sağlam grafiklere dayanarak, XIX. yüzyıldan geriye gitmek, sonra da adım adım 1500’e, hatta daha gerilere inmek olmuştur. Tartışılmaz çözümler dayatmaktan daha çok, sorunları açığa çıkartmak, araştırma programları önermek ve çağdaş azgelişmiş ülkelerle yararlı kıyaslama olanaklarını araştırmak için girişilen, bu zaman içindeki yolculuğun araç ve koşullarının ayrıntısına girmeyelim.</p>

  <p class="block_1">Bu zaman içinde geriye gidişin, ekonomik uzun sürecin açıklayıcı değeri konusunda ikna olmuş, çok nitelikli bir iktisatçı tarafından yapılması beni ancak büyüleyebilir. Bu geriye gidiş, Eski Rejim ekonomisinin mümkün problematiklerinin genel olarak gündeme getirilmeleriyle sonuçlanmıştır. Bu panoramada dikkatimiz yalnızca sermayeye yönelik olacaktır, fakat o da hem kendini, hem de bizi tartışmanın kalbine yerleştirmektedir.</p>

  <p class="block_1">Simon Kuznets şimdiki zamanın korelasyonlarının (geçen yüzyılın sonundan itibaren, on kadar ülke için oluşturulmuş kesin istatistiklerden hareketle, bu korelasyonları 80 veya 100 yıllık bir süre içinde, hareketleri ve evrimleri içinde incelemektedir) tarihin akıntısından aşağı inişe <i class="calibre1">mutatis</i> <i class="calibre1">mutandis</i> izin verdiklerini düşünerek, uzak geçmiş ile şimdiki zaman arasında ona göre bağlar, benzerlikler, süreklilikler olduğunu göstermektedir -aynı zamanda, dönemden döneme kopuşlar, süreksizlikler varsa da-. Özellikle de A. Lewis ve W. W. Rostow’un ileri sürdükleri üzere, çağdaş büyümeyi belirleyen ani bir tasarruf haddi değişimi olduğuna inanmaktadır. Tavanlara, bu esas haddin çok yüksek gelirli bir ülkede bile, hiçbir zaman aşmışa benzemediği yukarı sınırlara karşı sürekli dikkat halinde kalmaktadır. “Neden ne olursa olsun" diye yazmaktadır, “zenginlik ve olanakları XVIII. yüzyılın sonunda veya XIX. yüzyılın başında hayal edilebilecek her şeyi aşan, bugünün en zengin ülkelerinde bile, esas nokta olarak, sermaye oluşumu oranlarında ılımlı bir düzey aşılamamaktadır -aslında, net tasarruf hesaba katılacak olursa, eski toplumların çoğu için ulaşılması olanaksız, hatta çok zor olmayacak düzeyler-". Tasarruf, sermayenin yeniden üretimi, aynı tartışmadır. Eğer tüketim, üretimin % 85’ine ulaşırsa, geriye kalan % 15 tasarruf hanesine ve muhtemelen de, üretilebilir sermaye oluşumu hanesine yazılmalıdır. Bu rakamlar hayalidir. Abartarak, hiçbir toplumun % 20 tasarruf oranını aşmadığı ileri sürülebilir. Veya bir toplum bu haddi, ancak Eski Toplumlarda rastlanmayan etkin zorlama koşullarında, anlık olarak aşabilir.</p>

  <p class="block_1">Bu söylendikten sonra, Marx’ın “hiçbir toplum üretmek ve tüketmekten vazgeçemez” formülüne “ve tasarruf etmekten” diye ekleme yapmak gerekmektedir. Bu derin ve yapısal iş, o toplumun insan sayısına, tekniğine, ulaştığı hayat seviyesine ve bunlardan hiç de geride kalmayan, o toplumdaki gelir bölüşümünü belirleyen toplumsal hiyerarşiye bağımlıdır. 1688 İngiltere’sinden veya XV.-XVI. yüzyıllar Alman kentlerinden hareketle, S. Kuznets tarafından kurgulanan örnek, kabaca nüfusun %5’inin (kuşkusuz maksimum olarak) seçkinlerden oluştuğunu, bunların ulusal gelirin %25’ini sahiplendiğini kabul etmektedir. Nüfusun adeta tamamı (%95), ulusal gelirin ancak %75’ine sahip olabildiği için, dürüst hesaplanmış bir kişi başına gelirin yapabileceğinin altında yaşamak durumundadır. Ayrıcalıkların sömrüsü, onu aşikâr bir yoksunluk rejimine mahküm etmektedir (uzun zaman önce, Alfred Sauvy bunun gösterimini herkesten daha iyi yapmıştır). Kısacası, tasarruf ancak toplumun ayrıcalıklı kesiminde olabilir. Ayrıcalıklıların tüketiminin sıradan insanınkinin 3-5 katı olduğunu varsayalım; birinci şıkta tasarruf, ulusal gelirin %13’ü; ikinci şıkta ise, %5’i olacaktır. Demek ki eski toplumlar, kişi başına düşük gelirlerine rağmen tasarruf edebilir durumdadırlar ve etmektedirler; toplumsal boyunduruk buna engel olmamakta, hatta belli bir biçimde katkıda bulunmaktadır.</p>

  <p class="block_1">Bu hesaplarda, iki esas unsur değişmektedir: insan sayısı ve hayat düzeyleri. 1500-1750 arasında, tüm Avrupa için nüfus artış haddi, yılda % 0,17 olarak tahmin edilebilir -1750 ile günümüz arasındaki % 0,95’e karşılık-. Uzun dönemde, kişi başına ürün artışı 0,2 veya 0,3 olacaktır.</p>

  <p class="block_1">Bütün bu rakamlar ve diğerleri, tabii ki varsayımsaldırlar. Fakat, Avrupa’da 1750’den önce sermayenin yeniden üretim haddinin çok mütevazi düzeylerde kaldığından kuşku yoktur. Ancak bu durumun, bana göre sorunun bizzat kalbine temas eden bir özelliği bulunmaktadır. Toplum her yıl, belli bir sermaye üretmektedir; bu, bir kısmının sabit sermaye mallarının faal ekonomik hayat içindeki aşınmalarını telâfi etmek durumunda olduğu gayri safi sermayedir. Safi sermaye, kaba olarak, gayri safi sermaye, eksi bu faaliyet aşınmasıdır. Simon Kuznets’in gayrisafi sermaye oluşumu ile, safi sermaye oluşumu arasındaki farkın eski bir toplumda, modern bir toplumdakine nazaran çok daha büyük olacağına dair varsayımı bana temelli ve pek tartışılamaz gibi gözükmektedir. Hatta bol miktardaki belgeler, miktardan çok niteliğe ilişkin olsalar bile. Eski ekonomiler, aşikâr bir şekilde önemli miktarda bir gayrisafi sermaye üretmektedirler, fakat bu gayrisafi sermaye bazı sektörlerde güneş görmüş kar gibi erimektedir. Burada, çalışma çerçevesinin yerleşik hale gelmiş bir narinliği söz konusudur. Buna bağlı olarak, ek emek gücüyle doldurulması gereken eksiklikler ortaya çıkmaktadır. Toprağın kendi de çok narin bir sermayedir; verimliliği yıldan yıla tükenmektedir; bu nedenle, sonunda kendi üstlerine kapanan nadaslar ortaya çıkmaktadır; bu nedenle, gübre zorunlu olmaktadır (fakat yeterli miktarda nasıl elde edilecektir?); bu nedenle, köylülerin sürümleri beş, altı, hatta Quinqueran de Beaujeu’ye göre, Provence’ta ondört kereye varana kadar artırmadaki inatları ortaya çıkmaktadır; bu nedenle, nüfusun çok büyük bir bölümü tarlalarda çalışmak zorunda kalmaktadır -bilindiği üzere, bu bizatihi bir büyüme-karşıtı faktördür. Evler, gemiler, köprüler, sulama kanalları, aletler ve insanların işlerini kolaylaştırmak ve elinin altındaki enerji kaynaklarını kullanabilmek için ürettikleri tüm makineler; bütün bunlar kısa ömürlüdürler. Örneğin, Bruges kentinin kapısının 1337-1338'de onarılması, sonra 1367-1368’de yeniden yapılması, 1385, 1392 ve 1453’te değiştirilmesi ve 1615’te yeniden yapılması gibi minik bir olay, bana tamamen ihmal edilebilir gibi gelmemektedir: ihmal edilebilir küçük olaylar, gündelik hayatı doldurmakta, onun yapısını oluşturmaktadırlar. Savua’daki Bonneville kentinin emininin mektupları, XVIII. yüzyılda yeniden yapılması gereken setler, yeniden inşa edilmesi gereken köprüler, kullanılmaz hale gelmiş yollara ait atıflarla doludur. Gazeteleri okuyunuz: köyler, kentler sürekli olarak, bir kerede tamamen tutuşmaktadırlar; 1547’de Troyes, 1666’da Londra, 1701’de Nijni Novgorod, 28-29 Eylül 1755’te İstanbul... bu yangın “çarşı veya ticari kesimde iki fersahtan daha büyük bir boşluk açmıştır". Bu örnekler binlercesinden birkaçıdır.</p>

  <p class="block_1">Kısacası, Simon Kuznets’in şöyle yazarken tamamen haklı olduğunu düşünüyorum: “abartma pahasına, 1750’den önce, “anıtlar" bir yana, <i class="calibre1">herhangi</i> bir sabit ve sürekli sermaye oluşumunun gerçekten olup olmadığı ve başlangıçtaki toplam değerinin yüksek bir oranını temsil eden sürekli bir bakıma (veya değiştirmeye) gerek duymayan, uzun bir fizik ömrü olan, herhangi önemli bir sermaye malları birikiminin olup olmadığı sorulabilir. Eğer donanımın büyük kısmı 5-6 yıldan fazla yaşamıyorsa, eğer toprak kullanımı, bunu sürdürebilmek için her yıl toplam değerin beşte biri gibi bir miktarı talep ediyorsa ve gayrimenkullerin çoğu, 25-50 yıl gibi bir süre içinde tam yokoluşlarına varan bir had içinde aşınıyorsa, bu durumda dayanıklı sermaye olarak sayılabilecek fazla bir şey yoktur. .. <i class="calibre1">Sabit</i> sermaye kavramının tamamı, belki de çağdaş ekonomik dönemin ve çağdaş ekonominin ürünüdür" Bu, abartma pahasına, endüstri devriminin her şeyden önce <i class="calibre1">sabit</i> sermayenin bir mutasyonu olduğunu söylemekle aynı şeydir. Bu sermaye artık daha pahalıdır, ama üretkenlik haddini kökten değiştirecek kadar dayanıklı hale gelmiş ve mükemmelleşmiştir.</p>

  <h3 class="block_26" id="toc_id_78">Sektörel Bir Çözümlemenin Yararı</h3>

  <p class="block_1">Tabii ki tüm bunlar, ekonominin bütünü üzerinde ağırlık meydana getirmektedirler. Fakat, hangi sektörün tüm diğerlerine tercih edilerek, teçhizatın darbesini yediğini görebilmek için Münih’teki <i class="calibre1">Germanisches Museum</i>’da biraz dolaşmış olmak, bundan iki yüzyıl öncesinin yegâne güç kaynakları olan, sayılamayacak kadar çok tahta makinanın, birbirlerine komuta eden ve su, rüzgâr hatta hayvan gücünü aktaran olağanüstü karmaşık ve dahiyane çarklarıyla birlikte yeniden yapılan modellerini (bazen hareketli) görmüş olmak yeterlidir. Tercih edilen sektör, uzaktan ve yakından, herhalde “endüstriyel" denilen sektördür. Bu durumda, biraz yukarıda söylediğimiz gibi, yüksek gelirleri ve tasarruf olanağını % 5’lik ayrıcalıklı kesime tahsis eden, yalnızca toplumsal hiyerarşi olmamaktadır; ekonomik ve teknik yapı bazı sektörleri -özellikle “endüstriyel" ve tarımsal üretim- düşük bir sermaye oluşumuna mahkûm etmektedir. Artık, dünün kapitalizminin ticari olmasında, çabalarının ve yatırımlarının en iyilerini “dolaşım küresine" tahsis etmesinde şaşılacak bir şey var mıdır? Bu kitabın başında ilân edilen, ekonomik hayatın sektörel çözümlemesi, kapitalist tercihi ve nedenlerini, ikirciksiz bir şekilde doğrulamaktadır.</p>

  <p class="block_1">Bu çözümleme aynı zamanda, dünün ekonomisinin açık bir çelişkisini de açıklamaktadır; yani göze görünür bir şekilde azgelişmiş olan ülkelerde, ekonominin konusu ve ayrıcalıklı sektörlerinde kolaylıkla biriktirilen safi sermayesi bazen aşırı bol olmakta ve bütünü itibariyle yararlı bir şekilde yatırılma olanağına sahip olamamaktadır. Güçlü bir iddihar her zaman yerli yerindedir. Para duraklamakta, “boş ve kokmuş" olarak kalmaktadır; sermaye eksik istihdam edilmektedir. Zamanı geldiğinde, bu konuda XVIII. yüzyıl Fransa’sına ilişkin bazı ilginç metinler vereceğim. Ama paradoks merakından ötürü, en az eksikliği çekilenin para olduğunu söyleyecek kadar ileri gitmeyelim. Her halükârda, aynı anda binlerce nedenden ötürü, en fazla eksik olan şey, parayı gerçekten verimli bir faaliyete yatırma fırsatıdır. Bu, XVI. yüzyılın sonunda parlaklığını hâlâ sürdüren İtalya’nın durumudur. Çok canlı bir faaliyet döneminden çıkarken, bir nakit bolluğuna, kendi tarzında tahripkâr bir beyaz maden “cömertliği’’ne av olmuştur; ekonomisinin tüketebileceğinden daha fazla kapital mal ve paraya sahip gibidir. Böylece, az gelir getiren toprakları satın alma zamanı, bu çağdan itibaren inşa edilmeye başlanan harika kır evlerinin zamanı, anıt yapımı ve kültürel parlaklığın zamanı gelmiş olmaktadır. Eğer geçerliyse, bu konudaki açıklama, Roberto Lopez ve Miskimin tarafından işaret edilen, asık suratlı ekonomik konjonktür ile, Muhteşem Larenzo’nun Floransa’sındaki ihtişam arasındaki çelişkiyi kısmen çözmekte değil midir?</p>

  <p class="block_1">Anahtar sorun, dünün toplumunun, kapitalist olarak adlandırmakta tereddüt etmediğim bir sektörünün, hangi nedenle kapalı, hatta kistleşmiş bir sistem halinde yaşadığını; neden kolaylıkla başka alanlara sıçrayamadığını, toplumun tümünü fethe- demediğini bilebilmektedir. Belki de fiili durumda bu, onun hayatta kalmasının koşuluydu, çünkü dünün toplumu, o zamanın pazar ekonomisinin bütününde değil de, ancak bazı sektörlerinde önemli bir sermaye oluşumuna izin vermekteydi. Bu bolluk bölgesinin dışında, maceraya girişen sermayeler fazla verimli olmuyor, hatta tamamen yok bile olabiliyorlardı.</p>

  <p class="block_1">Demek ki, dünün kapitalizminin nereye yerleştiğini tam olarak bilmenin kesin bir yararı vardır, çünkü sermayenin bu topolojisi, eski toplumların narinliğinin ve kâr yokluğunun tersine çevrilmiş topolojisidir. Fakat, kapitalizmi gerçekten kendi evinde olduğu yerlerde teşhis etmeden önce, eğik ve özellikle de sınırlı bir şekilde ulaştığı sektörleri incelemekle başlayacağız: tarım, endüstri, taşımacılık. Kapitalizm bu yabancı topraklarda kendine yer aramakta, ama çoğu zaman da hemen geri çekilmektedir ve bu geri çekilme her seferinde anlamlıdır: örneğin, Kastilya kentleri XVI. yüzyılın ortasından sonra civarlarındaki kırsal alanda, tarıma yatırım yapmaktan vazgeçerlerken, Venedik ticari kapitalizmi, bundan 50 yıl kadar sonra, bunun tersine, kırlara doğru yönelmekte ve Güney Bohemya’nın girişimci senyörleri, aynı dönemde, çavdar yerine sazan üretmek üzere, tarlalarını sular altında bırakmakta; Fransa’da burjuvalar 1550’lerden sonra köylülere borç vermekten vazgeçerek, yalnızca senyörlere ve krala kredi açmakta daha XVI. yüzyılın sonundan önce, adeta tüm büyük tüccarlar, Orta Avrupa’daki madencilik girişimlerinden çekilmekte ve devlet de buraların sorumluluk ve yönetimini zorunlu olarak üstüne almaktadır. Görünüşte çelişkili olan ve birçok diğerine benzeyen bütün bu örneklerde, terkedilen işletmelerin yeteri kadar verimli veya güvenli olmaktan çıktıkları ve <i class="calibre1">başka yere</i> yatırım yapmanın daha avantajlı hale geldiği farkedilmektedir. Bir tüccarın dediği gibi “boşuna çalış- maktansa, işsiz kalmak evlâdır". Kâr aramak, kârı maksimize etmeye uğraşmak, daha o dönemlerde bile kapitalizmin örtülü koşullarıdır.</p>

  <p class="block_19" id="calibre_pb_13"> </p>
</body>
</html>
