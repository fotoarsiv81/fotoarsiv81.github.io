<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_37" id="toc_id_183">SONUCA VARMAK ÜZERE</h2>

  <p class="block_1">Bu ikinci kitap <i class="calibre1">-Mübadele Oyunları-</i> biterken, bütünü içinde ele alınan kapitalist süreç, bize ancak, ona yolu açan veya hiç değilse kolaylaştıran bazı ekonomik ve toplumsal gerçeklerden itibaren gelişebilmiş gibi gelmektedir.</p>

  <ol class="list_">
    <li class="block_62">İlk aşikar koşul: sağlıklı ve gelişme yolunda olan bir pazar ekonomisi. Buna bir dizi coğrafi, nüfussal, tarımsal, endüstriyel, ticari unsur yardım etmektedir. Böylesine bir gelişmenin dünya ölçeğinde meydana geldiği açıktır; nüfus Avrupa’da ve Avrupa dışında, İslam mekanı boyunca, Hind’de, Çin’de, Japonya’da artmaktadır, bu artış Afrika’da belli bir noktaya kadar olmaktadır ve Avrupa’nın kaderine yeniden başladığı Amerika boyunca da böylesine bir artış ortaya çıkmış bulunmaktadır. Ve her- yerde aynı zincirleme, aynı yaratıcı evrim: tahkimli şato halinde kentler, manastır kentler, yönetsel kentler, trafikleri taşıyan yolların kesişme noktalarında nehirlerin ve denizlerin kıyısındaki kentler. Bu heryerde hazır olma durumu, pazar ekonomisinin birkaç yıllık farklarla, heryerde belli bir hacmi aşan her toplumun sıradan ve kendiliğinden gerçeğinin kan<b class="calibre2">ı</b>tıdır. Eşiğe ulaşılınca, mübadelelerin, pazarların ve tüccarların çoğalması kendiliğinden olmaktadır. Ama açıkça görülmeyen bu pazar ekonomisi, kapitalist bir sürecin oluşması için <i class="calibre1">gerekli</i> koşuldur, ama <i class="calibre1">yeterli</i> koşul değildir. Tekrarlayalım ki, Çin kapitalist bir üst yapının, canlı ritmi ve bunun gerektirdiği her şeyi olan bir ekonomiden itibaren, <i class="calibre1">ipso facto</i> yerleşik hale gelemediğinin mükemmel bir gösterimidir. Başka faktörler de gerekmektedir.</li>

    <li class="block_63">Nitekim, toplumun da işbirliği yapması, yeşil ışık yakması, bunu aslında bir an bile hangi yola girdiğini veya hangi süreçlere yüzyıllar önceden yol verdiğini bilmeden ve çok önceden yapması da gerekmektedir. Bildiğimiz örnekler üzerinde, bir toplum kapitalizmin öncellerini, şu veya bu biçimde hiyerarşik hale gelmiş olarak sülalelerin uzun ömürlülüğünü teşvik ettiğinde, kabul etmektedir ve bu sürekli birikim olmadan hiçbir şey mümkün değildir. Mirasların aktarılması, mal varlıklarının büyümesi, verimli anlaşmaların serbestçe yapılabilmeleri; toplumun, bazıları egemen veya potansiyel olarak egemen gruplara ayrılması, toplumun kolay, hiç değilse mümkün bir toplumsal yükselmeye izin verecek şekilde basamaklı olması gerekmektedir. Bütün bunlar, önceden meydan gelecek uzun, çok uzun bir mayalanmayı gerektirmektedir. Fiili durumda, eğer terim yerindeyse siyasal ve “tarihsel” ve ondan da fazlası, özel olarak ekonomik ve toplumsal binlerce faktörün müdahale etmeleri gerekmektedir. Japonya ve Avrupa bunu, her ikisi de kendi tarzlarında olmak üzere kanıtlamaktadırlar.</li>

    <li class="block_64">Ama, nihai çözümlemede, dünya pazarının özel ve sanki serbestleştirici olan eylemi olmadan, hiçbir şey mümkün olamaz. Uzak mesafe ticareti her şey değildir, ama daha üst kar düzlemine zorunlu geçiştir. Üçüncü ve sonuncu kitabın tümü boyunca, dünya ekonomilerin, özel evrenler halinde, yeryüzünün özerk parçaları halinde oluşmuş bu <i class="calibre1">kapalı</i> mekânlarına geri döneceğiz. Bunların kendi tarihleri vardır, çünkü sınırları zamanın akışı içinde değişmiş, Avrupa'nın dünyanın fethine çıkmasıyla büyümüşlerdir. Bu ekonomi-dünyalarla birlikte başka bir rekabet düzeyine, başka bir egemenlik basamağına geliyoruz. Ve burada kurallar o kadar sıklıkla tekrarlanmıştır ki, Avrupa’nın ve dünyanın kronolojik tarihi boyunca, aslında kapitalizmin bütünsel kroniği olan, dünyasal sistemlerin birbirlerini izlemeleri boyunca, onları bir kereliğine hata olmadan izleyebiliriz. Dün şöyle denilmekteydi -ama formül hâlâ iyidir ve söylemek istediğini söylemektedir-: uluslararası işbölümü ve tabii, bu durumun sonucu olan kârlar.</li>
  </ol>
</body>
</html>
