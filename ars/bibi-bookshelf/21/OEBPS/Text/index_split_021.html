<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="block_4" id="toc_id_143">GENE ÜÇ BÖLÜMLÜLÜK</h2>

  <p class="block_1">Demek ki kapitalizmi bir yandan ekonominin çeşitli sektörlerine göre ve diğer yandan da, zirvesini işgâl ettiği ticari hiyerarşiye göre konumlandırmak gerekmektedir. İşte bu da bizi, bu eserin daha ilk sahifelerinden itibaren önerdiği şifreye ulaştırmaktadır: temelde çoklu, kendine yeterli, sıradan bir “maddi hayat"; onun üstünde daha iyi resmolmuş ve açıklamalarımızda piyasa rekabeti ekonomisiyle karıştırılmaya yönelmiş olan bir ekonomik hayat; nihayet en üst katta, kapitalist eylem. Eğer bu çalışma amaçlı bölünme, sahada ilk bakışta görünür nitelikte hatlar tarafından açıkça belirlenseydi, her şey net olurdu. Tabii ki gerçek bu basitliğe sahip değildir.</p>

  <p class="block_1">Özellikle, kapitalizm ile ekonomi arasındaki, bize göre belirleyici olan zıtlığı, hangi kat ele gelir hale getirecektir. Kelimeyi kullanmak istediğimiz anlam içinde ekonomi, herkesin, ortak deneyden ötürü bilgilenmiş olarak, mübadele süreçlerinin nasıl cereyan edeceklerini önceden bilebileceği <i class="calibre1">saydamlık</i> ve <i class="calibre1">düzenlilik</i> alanıdır. Bu, gündelik hayat için gerekli alımları ve satışlarıyla; para karşılığında mal veya mal karşılığında para olarak yapılan ve hemen kapatılan muameleleriyle, kent pazarında her zaman böyledir. Bu aynı zamanda, dükkânların ve perakendecilerin de konumudur. Bu gene aynı zamanda, geniş çaplı olsalar bile, kökenleri, koşulları, yolları, varış noktaları bilinen tüm <i class="calibre1">düzenli</i> trafiklerin durumudur: Sicilya buğdayı, veya Doğu Akdeniz adalarının şarap ve kuru üzümleri, veya tuz (eğer devlet karışmıyorsa), veya Apulia çavdarı, veya Baltık denizinin çavdar, odun, katranı vb. Sonuç olarak, genelde eski ve herkesin nereden geçtiğini, takvimini, düzey farklılaşmalarını bildiği, yani düzenli olarak rekabete açık olan, sayılamayacak kadar çok güzergâh. Eğer bu mal, şu veya bu nedenden ötürü, spekülatörterin gözünde önem kazanırsa, her şeyin karmaşıklığı da doğrudur. Mal artık bir depoda stoklanacak, sonra da uzaklarda, genel olarak büyük miktarlarda olmak üzere, yeniden dağıtıma tabi tutulacaktır. Örneğin, Baltık tahılları pazar ekonomisinin düzenli ticareti içinde yer almaktadırlar. Danzig’teki alım rayici, kendi eğrisi içinde, Amsterdam’daki satış fiyatını düzenli olarak izlemektedir. Ama buğday bir kez kent depalarma konulduktan sonra, düzey değiştirmektedir. Artık, yalnızca büyük tüccarların söz sahibi oldukları ve onu çok çeşitli yerlere, kıtlığın fiyatını, alış fiyatıyla hiçbir ilgisi olmayan bir şekilde yükselttiği, bunun yanı sıra, aranılan mallarla mübadele edileceği yerlere gönderecekleri, ayrıcalıklı oyunlar alanına girmiş olmaktadırlar. Ulusal düzeyde, özellikle buğday gibi bir mal için, küçük spekülasyon olanakları, bir mikrokapitalizm olasılığının bulunduğu doğrudur, ama bunlar ekonominin bütünü içinde boğulmaktadırlar. Büyük kapitalist oyunlar alışılmamışın, tasnif dışının veya aylarca, hatta yıllarca mesafede olan uzak bağlantının alanında yer almaktadırlar.</p>

  <p class="block_1">Bu koşullarda, bir yana pazar ekonomisini -bu kelimeyi son kez kullanmak üzere, saydamlık- ve diğer yana kapitalizmi, spekülasyonu yerleştirebilir miyiz? Acaba yalnızca bir kelime sorunu mu söz konusudur? Yoksa, aktörlerinin de nisbeten bilinçli oldukları, somut bir sınırın mı üstündeyiz? Saksonya elektörü Luther’e, 300 <i class="calibre1">gulden</i> getiren dört tane maden hisse senedini <i class="calibre1">(kw:en)</i> ödül olarak vermek istediğinde, o da şöyle karşılık vermiştir: “<i class="calibre1">Ich will kein kuks haben! Es ist spielgeld und will nicht wuddelndasselbig geld",</i> hisse senedi istemem! Bu spekülatif paradır ve ben bu paraya başarı kazandırmak istemem. Anlamlı, hatta fazlasıyla anlamlı bir söz, çünkü Luther’in babası ve erkek kardeşi, Mansfeld bakır madenlerinde küçük girişimciler olmuşlardır, yani kapitalist oyun hattının kötü yanında yer almışlardır. Aslında Arns- terdam hayatının sakin gözlemcisi olan J. P. Ricard da, çok biçimli spekülasyon konusunda aynı tereddütü göstermektedir: “Ticaret zihniyeti Amsterdam'da o kadar fazla hüküm sürmektedir ki, orada herhangi bir şekilde pazarlık yapmak gerekmektedir’ demektedir. Kesinlikle başka bir dünya söz konusudur. Hamburg ticaret tarihine ilişkin bir kitap yazmış olan johan Giorg Büsch'e göre, Amsterdam ve diğer büyük piyasalardaki borsa karmaşıklıklar “aklı başında bir insanın değil de, kumar tutkunu birinin işidir". Çizgi bir kere daha çizilmiştir. İşte Emile Zola'nın (1891) bu sınırın öteki tarafına yerleşerek, yeni bir bankacılık şirketini devreye sokmakta olan bir iş adamına çektirdiği söylev: “emeğin meşru ve vasat ücretiyle, gündelik muamelelerin akli dengesi, varoluş kadar aşırı yavanlıkta bir çöldür, tüm güçlerin uyudukları ve kokuştukları bir bataklıktır... Ama spekülasyon, bizzat hayatın tuzağı, mücadele etmeye ve yaşamaya zorlayan ebedi arzudur... Spekülasyon olmasaydı, iş yapılamazdı".</p>

  <p class="block_1">İki ekonomik dünya ve iki yaşama ve çalışma biçimi arasındaki fark 'burada yapmacıksız bir şekilde ifade edilmiştir. Edebiyat mı? Kuşkusuz evet. Ama başrahip Galiani (1728-1787), bundan bir yüzyıl kadar önce, başka bir dille, aynı ekonomik ve onun kadar da insani kırılmayı işaret etmektedir. <i class="calibre1">Buğday ticareti üzerine diyaloglar</i> (1770) adlı eserinde, buğday ticaretinin bir ülkenin zenginliğini meydana getiremeyeceği konusundaki düşüncesini, fizyokratlara karşı skandala yol açacak bir şekilde ileri sürmektedir. İşte bunun gösterimi: buğday “yalnızca ağırlığına ve işgâl ettiği yere oranla en az değere sahip olan, yani taşınması maliyetli olan ürün olarak kalmamakta; böcekler ve fareler tarafından mahvedilerek, yok edilebilir bir ürün olarak kalmamakta; “dünyaya yazın ortasında gelmekle birlikte" ticarete “bunun tamamen tersi mevsimde sunulmak" zorunda olmakla, yani deniz yükselmişken ve karayollarının kıştan ötürü kullanmak olanaksızlaşmışken sunulmak zorunda olmakla kalmamakta; aynı zamanda, hepsinden daha vahim olarak, “buğday heryerden gelmektedir. Hiçbir krallık ondan mahrum değildir". Hiçbir krallık onun ayrıcalığına sahip değildir. Buğdayı, sıcak iklim ürünleri olan şarap ve zeytinyağla kıyaslayınız. “Bunların ticareti güvenli, sürekli, düzenlidir. Provence zeytinyağlarını Norrnandiya’ya her zaman satacaktır... Her yıl bir taraf talepte bulunacak, öteki taraf da sürüm yapacaktır; bu değişemez... Toprağın ürünleri açısından, Fransa’nın gerçek hazineleri şarap ve zeytinyağdır. Bütün Kuzeyin bunlara ihtiyacı vardır ve Kuzeyin tamamında bunlar yetişmemektedir. Böylece ticaret ortaya çıkmakta, yolunu kazmakta, <i class="calibre1">bir spekülasyon olmaktan çıkarak,</i> rutin hale gelmektedir". Buğday söz konusu olduğunda, hiçbir düzenlilik beklememek gerekir; talebin nerede ortaya çıkacağı, ne bunu kimin karşılayacağı, ne de ihtiyaçlar karşılandıktan sonra, buraya çok geç ulaşılıp ulaşılmayacağı asla bilinemez. Rizikolar büyüktür. İşte bu nedenden ötürü “olanakları itibariyle zayıf olan küçük tüccarlar" zeytinyağ veya şarap ticareti yaparak kâr elde edebilirler; “hatta bu işler küçük çaplı yapıldıklarında, daha da kârlıdırlar. Ekonomi, dürüstlük onları başarıya ulaştırmaktadır. Ama (toptan) buğday ticareti için, ticaret aleminin en güçlü ellerini ve en uzun kollarını aramak gerekir". Yalnızca bu güçlüler haberlidirler; yalnızca onlar risk alabilirler ve “riskin varlığı kalabalığı ayıkladığı için", işte bunlar da “riske oranlı kârlar" elde eden “tekelciler" haline gelmektedirler. “Buğday <i class="calibre1">dış</i> ticaretinin" konumu böyledir. İç düzlemde, örneğin Fransa’nın çeşitli eyaletleri arasında, hasat düzensizlikleri de belli bir spekülasyona olanak vermektedirler, ama karlar aynı değildir. "Bu iş, kendi hesaplarına ve kendileri tarafından küçük çapta yapan arabacılara, değirmencilere ve fırıncılara bırakılmaktadır. Böylece... buğday dış ticareti çok geniş ve fazlasıyla riskli ve zor olduğundan... doğası gereği tekel doğurmakta; buna karşılık yakın mesafeler arasında yapılan iç ticaret, bunun tersine, çok küçük olmaktadır". Fazla miktarda el değiştirmekte ve herbirine vasat bir kâr bırakmaktadır.</p>

  <p class="block_1">Böylece, Avrupa’nın heryerinde hazır ve nazır olan buğday ile, dikkatimizi çeken şemaya göre, ve hataya düşme olasılığı olmaksızın ayrılmaktadır: buğday öztüketimdir ve maddi hayatın zemin katında yer almaktadır; kısa mesafede düzenli ticaret olup, bildik ambarlardan, onların üzerinde bir "konum üstünlüğü"ne sahip olan yakınlardaki kente gitmektedir; eyaletten eyalete, bazen spekülatif olan düzensiz ticarettir; nihayet, uzun mesafeler üzerinde, kıtlıkların sivri ve tekrarlanan bunalımları esnasında, fazlasıyla büyük ticaretin canlı spekülasyon konusudur. Ve ticari toplumun içinde kat değiştirildiği her seferinde; işe müdahale edenler başka aktörler, başka ekonomik ajanlar olmaktadır.</p>

  <p class="block_36" id="calibre_pb_21"> </p>
</body>
</html>
