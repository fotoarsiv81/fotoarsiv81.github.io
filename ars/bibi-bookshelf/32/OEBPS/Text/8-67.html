<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-67.html</title>
  <link href="../Styles/template.css" rel="stylesheet" type="text/css" />
</head>

<body>
  <p>\1\2ğaç\3</p>

  <div id="x8-67.html" xml:lang="tr-TR">
    <div class="Basic-Text-Frame-6">
      <p class="arabaslik-sol" id="toc_marker-3-67" xml:lang="en-GB"><span xml:lang="tr-TR">Roma imparatorları bir gladyatörün ölüm emrini nasıl verirlerdi?</span></p>

      <p class="paragraf-2" xml:lang="en-GB"></p>

      <p class="paragraf-copy" xml:lang="en-GB"><span xml:lang="tr-TR">Başparmaklarını yukarı kaldırarak.</span></p>

      <p class="paragraf-2" xml:lang="en-GB"><span xml:lang="tr-TR">Ne gladyatörün öldürülmesini isteyen Romalı seyirciler başparmaklarını aşağı indirirdi ne de bu ölüme izin veren Roma İmparatorları. Aslında Romalılar “başparmakları aşağıda duracak şekilde” bir işareti hiç kullanmadılar.</span></p>

      <p class="paragraf-2" xml:lang="en-GB"><span xml:lang="tr-TR">Bir gladyatörün öldürülmesi istendiğinde başparmak yukarı kaldırılırdı – tıpkı kınından çekilmiş kılıç gibi. Kaybeden bir gladyatörün canının bağışlanması için başparmak, sıkılmış yumruğun içine sokulurdu – kınına sokulmuş bir silah gibi. Bu durum Latincede</span> <span class="italik" xml:lang="tr-TR">pollice compresso favor iudicabatur</span> <span xml:lang="tr-TR">(iyilik yapma kararını içerde tutulan başparmak verir) şeklinde ifade edilirdi.</span></p>

      <p class="paragraf-2" xml:lang="en-GB"><span xml:lang="tr-TR">Ridley Scott</span> <span class="italik" xml:lang="tr-TR">Gladyatör</span><span xml:lang="tr-TR">’ü yönetmeyi kabul etmeden önce Hollywood yöneticileri kendisine, 19. yüzyıl ressamı Jean-Léon Gérôme’un</span> <span class="italik" xml:lang="tr-TR">Pollice Verso</span> <span xml:lang="tr-TR">adlı tablosunu gösterdiler. Tabloda, imparator ölüm cezasını vermek için başparmağını aşağıya doğru uzatırken Romalı bir gladyatör bekliyor. Scott resimden çok etkilendi ve derhal filmi yönetmesi gerektiğine kanaat getirdi.</span></p>

      <p class="paragraf-2" xml:lang="en-GB"><span xml:lang="tr-TR">Scott, esin kaynağının bütünüyle yanlış olduğundan bihaberdi. Son iki yüzyılın en büyük yanılgılarından birinin (“aşağıyı gösteren başparmakların” ölümü işaret ettiğinin) tek sorumlusu bu tabloydu.</span></p>

      <p class="paragraf-2" xml:lang="en-GB"><span xml:lang="tr-TR">Tarihçiler şu konuda fikir birliğine varmıştır: Gérôme büyük bir yanılgıyla, Latincedeki</span> <span class="italik" xml:lang="tr-TR">pollice verso</span> <span xml:lang="tr-TR">(“çevrilmiş başparmak”) ifadesinin “aşağıya çevrilmiş” anlamına geldiğine hükmetti; halbuki bu ifade “yukarı çevrilmiş” anlamına geliyordu.</span></p>

      <p class="paragraf-2" xml:lang="en-GB"><span xml:lang="tr-TR">Bu konuda daha fazla kanıt sunmak gerekirse, 1997’de Fransa’nın güneyinde bulunan</span> <span class="char-style-override-13" xml:lang="tr-TR">ms</span> <span xml:lang="tr-TR">2. ya da 3. yüzyıldan kalma bir madalyon gösterilebilir. Bu madalyon, bir dövüşün sonundaki iki gladyatörle, sıktığı yumruğunun üzerine başparmağını bastıran bir hakemi gösteriyordu. Madalyonun üzerinde şunlar yazılıydı: “Ayakta kalanlar serbest bırakılmalıdır.”</span></p>

      <p class="paragraf-2" xml:lang="en-GB"><span xml:lang="tr-TR">Başparmak işaretlerinin kullanılması günümüzde hâlâ, tehlikeli bir biçimde muğlak olabilir. Ortadoğu’da, Güney Amerika’da ve Rusya’da “başparmağın yukarı kaldırılması”, batıdaki zafer işareti gibi, çok ağır bir hakaret olarak anlaşılır. Bu durum Irak’ta sorunlu bir hale büründü: Amerikan askerleri, Iraklıların kendilerini hoş mu karşıladığını, yoksa kendilerine ateş mi püskürdüklerini bilemediler.</span></p>

      <p class="paragraf-2" xml:lang="en-GB"><span class="italik" xml:lang="tr-TR">Çıplak Maymun</span> <span xml:lang="tr-TR">kitabının yazarı Desmond Morris, “başparmağın yukarı kaldırılması”nın Britanya’daki olumlu çağrışımlarını Ortaçağ’a dayandırıyor; bu işaret bir işte anlaşmaya varıldığında kullanılıyordu. Başparmağın yukarı kaldırılması, II. Dünya Savaşı’nda ABD Hava Kuvvetleri’ne mensup pilotların bu işareti kalkıştan önce havaalanındaki mürettebata sinyal vermek için kullanmasıyla yeni bir anlam kazandı.</span></p>

      <p class="paragraf-2" xml:lang="en-GB"><span xml:lang="tr-TR">Ridley Scott’a en sonunda bu yanılgıdan bahsedildi ama o, “seyircilerin kafasını karıştırmamak için”, Maximus’un canını bağışlarken Commodus’un “başparmağını yukarı” kaldırttı.</span></p>

      <p class="paragraf-2" xml:lang="en-GB"></p>

      <p class="paragraf-2" xml:lang="en-GB"></p>
    </div>
  </div>
</body>
</html>
