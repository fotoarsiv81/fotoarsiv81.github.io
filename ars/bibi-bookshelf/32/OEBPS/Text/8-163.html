<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-163.html</title>
  <link href="../Styles/template.css" rel="stylesheet" type="text/css" />
</head>

<body>
  <p>\1\2ğaç\3</p>

  <div id="x8-163.html" xml:lang="tr-TR">
    <div class="Basic-Text-Frame-6">
      <p class="arabaslik-sol" id="toc_marker-3-163" xml:lang="en-GB"><span xml:lang="tr-TR">Bir günün uzunluğu ne kadardır?</span></p>

      <p class="resim" xml:lang="en-GB"><span xml:lang="tr-TR"><img alt="27.jpg" class="image" height="40" src="../Images/27_fmt.jpeg" width="109" /></span></p>

      <p class="paragraf-copy" xml:lang="en-GB"><span xml:lang="tr-TR">Bu değişken bir şeydir.</span></p>

      <p class="paragraf-2" xml:lang="en-GB"><span xml:lang="tr-TR">Bir gün, dünyanın kendi etrafında bir yöne doğru yaptığı bir tam turdur. Bu asla tam olarak 24 saat sürmez.</span></p>

      <p class="paragraf-2" xml:lang="en-GB"><span xml:lang="tr-TR">Şaşırtıcı şekilde, elli tam saniye kadar daha hızlı ya da daha yavaş olabilir. Bunun nedeni dünyanın dönüş hızının, gelgitlerin neden olduğu sürtünme, hava şartları ve coğrafi olayların etkisiyle sürekli değişiyor olmasıdır.</span></p>

      <p class="paragraf-2" xml:lang="en-GB"><span xml:lang="tr-TR">Bir yıl boyunca, ortalama bir gün, 24 saatten saniyenin çok küçük bir dilimi kadar daha kısadır.</span></p>

      <p class="paragraf-2" xml:lang="en-GB"><span xml:lang="tr-TR">Atom saatleri bu sapmaları kaydedince, şimdiye kadar güneş gününün tanımlı bir bölümü olan saniye birimini (yani günün seksen altı bin dört yüzde biri olarak belirlenen süre) yeniden tanımlama kararı alındı.</span></p>

      <p class="paragraf-2" xml:lang="en-GB"><span xml:lang="tr-TR">Yeni saniye tanımı 1967’de yürürlüğe girdi. Buna göre saniye, “sezyum-133 atomunun uyarılmamış durumunun iki aşırı ince (hyperfine) düzeyi arasındaki geçişe tekabül eden radyasyonun 9.192.631.770 devir yaptığı süredir.” Kati, fakat uzun ve yorucu bir günün sonunda söylemesi zor bir tanım.</span></p>

      <p class="paragraf-2" xml:lang="en-GB"><span xml:lang="tr-TR">Bu yeni tanımın anlamı şudur: Güneş günü yavaş yavaş atomik günden sapmaktadır. Sonuç olarak bilimciler atomik yıla bir adet “artık saniye” ekleyerek güneş yılıyla eşit hale getirdiler.</span></p>

      <p class="paragraf-2" xml:lang="en-GB"><span xml:lang="tr-TR">En son artık saniye, (Coordinated Universal Time [Eşgüdümlü Evrensel Zaman - UTC] 1972’de kurulduğundan beri bu yirmi üçüncüsüdür) 31 Aralık 2005’te, Paris Gözlemevi’nde bulunan Uluslararası Yerküre Dönüş Hizmetleri’nin talimatlarına göre eklendi.</span></p>

      <p class="paragraf-2" xml:lang="en-GB"><span xml:lang="tr-TR">Bu durum, astronotlar ve saatlerinin dünyanın güneş etrafında dönüşüne tam olarak denk gelmesini isteyenler için iyi haber; bilgisayar yazılımı ve uydularda yerleştirilmiş olan tüm teknolojiler için ise kötü haberdir.</span></p>

      <p class="paragraf-2" xml:lang="en-GB"><span xml:lang="tr-TR">Uluslararası Telekomünikasyon Birliği bu fikre şiddetle karşı çıkmakta ve artık saniyenin ortadan kaldırılmasıyla ilgili çalışmalar yürütmektedir.</span></p>

      <p class="paragraf-2" xml:lang="en-GB"><span xml:lang="tr-TR">Uzlaşma yollarından biri, UTC ile GMT arasındaki uyuşmazlığın bir saate varmasını (400 yıl sonrasını) bekleyip ayarlamayı o zaman yapmak olabilir. Bu süre zarfında “gerçek” zamanı neyin oluşturduğu bir tartışma konusu olarak sürüp gider.</span></p>

      <p class="paragraf-2" xml:lang="en-GB"></p>

      <p class="paragraf-2" xml:lang="en-GB"></p>
    </div>
  </div>
</body>
</html>
