<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-189.html</title>
  <link href="../Styles/template.css" rel="stylesheet" type="text/css" />
</head>

<body>
  <p>\1\2ğaç\3</p>

  <div id="x8-189.html" xml:lang="tr-TR">
    <div class="Basic-Text-Frame-6">
      <p class="arabaslik-sol" id="toc_marker-3-189" xml:lang="en-GB"><span xml:lang="tr-TR">Kurşun kalemi emerseniz ne olur?</span></p>

      <p class="resim" xml:lang="en-GB"><span xml:lang="tr-TR"><img alt="34.jpg" class="image" height="85" src="../Images/34_fmt.jpeg" width="57" /></span></p>

      <p class="paragraf-copy" xml:lang="en-GB"><span xml:lang="tr-TR">Kötü bir şey olmaz; tek kötü yanı sürekli olarak “çek o kalemi ağzından” uyarısına maruz kalmanızdır.</span></p>

      <p class="paragraf-2" xml:lang="en-GB"><span xml:lang="tr-TR">Kurşun kalemler kurşun içermez, hiçbir zaman da içermemiştir. Kurşun kalemlerde karbonun altı saf halinden biri olan grafit bulunur; bu da çevresini saran tahtadan daha zehirli bir şey değildir. Kalemin boyandığı boyalar bile artık kurşun içermez.</span></p>

      <p class="paragraf-2" xml:lang="en-GB"><span xml:lang="tr-TR">Bu yanlış kanı, yontulmuş kurşunun 2000 yıldan daha uzun bir süre papirüs ve kâğıt üzerine yazmak için kullanılmış olmasından ileri gelir.</span></p>

      <p class="paragraf-2" xml:lang="en-GB"><span xml:lang="tr-TR">Şimdiye kadar bulunmuş tek saf, katı grafit tabakası, 1564’te Cumbria’nın Borrowdale Vadisi’nde tesadüfen ortaya çıkarıldı. Bu tabaka çok sıkı yasalarla ve silahlı görevlilerce korunmakta ve yılda sadece altı hafta kazılmaktadır.</span></p>

      <p class="paragraf-2" xml:lang="en-GB"><span xml:lang="tr-TR">Bu tabakadan üretilmiş “siyah kurşunun” ince kare çubuklar halinde kesilmesiyle ilk kurşun kalemler elde edildi. İngiliz kurşun kalemleri çok geçmeden Avrupa’nın her yerinde kullanılmaya başlandı. Bilinen ilk kullanım, 1565’te İsviçreli natüralist Konrad Gessner tarafından gerçekleştirildi.</span></p>

      <p class="paragraf-2" xml:lang="en-GB"><span class="italik" xml:lang="tr-TR">Walden</span><span xml:lang="tr-TR">’in yazarı Henry David Thoreau, grafiti tamamen eritip kille karıştırarak “kurşun” kalemi elde etmeyi başaran ilk Amerikalıydı, fakat 1827’de büyük bir ticari çöküş yaşadı. Çünkü Massachusetts, Salem’den Joseph Dixon, köşeli grafit kurşun kalemleri, seri olarak dakikada 132 adet üretebilen bir makineyi kullanıma soktu.</span></p>

      <p class="paragraf-2" xml:lang="en-GB"><span xml:lang="tr-TR">Dixon’un öldüğü 1869’da, Joseph Dixon Crucible Company, günde 86.000 dışı yuvarlak kurşun kalem üretimiyle dünya lideriydi. Günümüzde (artık adı Dixon Ticonderaga) hâlâ dünyanın lider kurşun kalem üreticilerindendir.</span></p>

      <p class="paragraf-2" xml:lang="en-GB"><span xml:lang="tr-TR">Roald Dahl tüm kitaplarını Dixon Ticonderoga marka orta sertlikte sarı bir kurşun kalemle yazdı. Geleneksel sarı kurşun kalemler 1890’lara kadar uzanır. Josef Hardmuth o yıllarda Prag’daki fabrikasında ilk sarı kurşun kalemi üretti ve ona Kraliçe Viktoria’nın meşhur sarı elması Koh-i Noor’un adını verdi (kraliçe lüks ürün grubuna “Koh-i Noor kalemleri” adını verirdi). Diğer üreticiler bunu taklit etti. Kuzey Amerika’da satılan kurşun kalemlerin yüzde 75’i sarıdır.</span></p>

      <p class="resim" xml:lang="en-GB"><span xml:lang="tr-TR">En sıradan, küçük ve basit şeyler bile kendi çapında, tıpkı bir uzay mekiği ya da büyük bir asma köprü gibi karmaşık ve büyük olabilir.</span></p>

      <p class="resim" xml:lang="en-GB"><span xml:lang="tr-TR">HENRY PETROSKI</span></p>

      <p class="paragraf-2" xml:lang="en-GB"><span xml:lang="tr-TR">Ortalama bir kurşun kalem 17 kez açılır ve 45.000 kelime yazabilir ya da 56 km uzunluğunda düz bir çizgi çizilebilir.</span></p>

      <p class="paragraf-2" xml:lang="en-GB"><span xml:lang="tr-TR">Kalemin arkasına takılan silginin orada durmasını sağlayan alete</span> <span class="italik" xml:lang="tr-TR">ferrule</span> <span xml:lang="tr-TR">denir. Patenti ilk olarak 1858’de alınmıştır fakat okullarda tercih edilmez, çünkü öğretmenler bu kalemlerin tembelliğe yol açtığını düşünmektedir.</span></p>

      <p class="paragraf-2" xml:lang="en-GB"><span xml:lang="tr-TR">Kurşun kalemlerdeki “silgilerin” çoğu aslında bitkisel yağdan yapılır, sadece azıcık silgi bu yağın bir arada durmasını sağlar.</span></p>

      <p class="paragraf-2" xml:lang="en-GB"></p>

      <p class="paragraf-2" xml:lang="en-GB"></p>
    </div>
  </div>
</body>
</html>
