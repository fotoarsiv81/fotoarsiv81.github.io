<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-96.html</title>
  <link href="../Styles/template.css" rel="stylesheet" type="text/css" />
</head>

<body>
  <p>\1\2ğaç\3</p>

  <div id="x8-96.html" xml:lang="tr-TR">
    <div class="Basic-Text-Frame-6">
      <p class="arabaslik-sol" id="toc_marker-3-96" xml:lang="en-GB"><span xml:lang="tr-TR">Eskimolar kar için kaç farklı kelime kullanır?</span></p>

      <p class="paragraf-2" xml:lang="en-GB"></p>

      <p class="paragraf-copy" xml:lang="en-GB"><span xml:lang="tr-TR">Dörtten fazla değil.</span></p>

      <p class="paragraf-2" xml:lang="en-GB"><span xml:lang="tr-TR">Genelde Eskimoların kar için diğer dillerdeki tek bir kelimeye karşılık 50, 100 hatta 400 farklı kelime kullandığı söylenir, fakat öyle değildir. Öncelikle, diğer dillerde de karın çeşidine göre birçok kelime vardır (buz, lapa, sulu kar, dolu, tipi vb.).</span></p>

      <p class="paragraf-2" xml:lang="en-GB"><span xml:lang="tr-TR">İkincisi, çoğu Eskimo kabilesi “kar” kelimesini karşılayan sadece iki kelime söyleyecektir. Görünüşe göre Eskimo kabilelerinin kullandığı tüm dillerde, kar için toplamda dörtten fazla kelime kökü yoktur.</span></p>

      <p class="paragraf-2" xml:lang="en-GB"><span xml:lang="tr-TR">Eskimo-Aleut dilleri bitişken dillerdir. Yani “kelime”nin kendisi gerçekte anlamsızdır. Ana köke sırayla sıfat ve fiil eklerin gelmesiyle oluşan “kelime-kümeleri”nin bizim bir cümlemize eşdeğer bir anlam taşıması çok muhtemeldir. Inupiaq dilinde</span> <span class="italik" xml:lang="tr-TR">tikit-qaag-mina-it-ni-ga-a</span> <span xml:lang="tr-TR">“o (A), onun (B) ilk gelen olamayacağını söyledi” anlamına gelir (tam karşılığı “gelmek ilk yapabilmek olamamak dedi o”).</span></p>

      <p class="paragraf-2" xml:lang="en-GB"><span xml:lang="tr-TR">Temel kelime köklerinin sayısı görece azdır, fakat aslında onları niteleme yollarının sayısı sınırsızdır. Inuit dilinde 400’den fazla ek vardır (kökün ortasına ya da sonuna gelen ekler) fakat sadece bir önek vardır. Bu nedenle, çok fazla türemiş kelime vardır; “Çekoslovakyalılaştıramadıklarımızdan mısınız” gibi.</span></p>

      <p class="paragraf-2" xml:lang="en-GB"><span xml:lang="tr-TR">Bu bazen diğer dillerdeki basit bir kavramın gereksiz karmaşık bir çeviri haline gelmesine sebep olabilir.</span> <span class="italik" xml:lang="tr-TR">Nalunaar-asuar-ta-at</span> <span xml:lang="tr-TR">(“alışkanlık olarak acele iletişim kuran kişi”) 1880’lerde Grönlandlıların “telgraf” için ürettikleri kelimeydi.</span></p>

      <p class="paragraf-2" xml:lang="en-GB"><span xml:lang="tr-TR">Eskimo-Aleut dillerini diğerlerinden gerçekten ayıran bir şey arıyorsanız bu, “kar kelimesi”nden ziyade zamirlerdir.</span></p>

      <p class="paragraf-2" xml:lang="en-GB"><span xml:lang="tr-TR">Türkçede altı ve İngilizcede sadece dört zamir varken Eskimo-Aleut dillerinde (özellikle Inupaq, Yupik ve Aleut) otuzdan fazla zamir vardır. “Şu” ve “bu” kelimelerinin her biri sekiz farklı şekilde ifade edilebilir ve bunun gibi tek bir işaret zamiriyle mesafe, yön, yükseklik, görüş mesafesi ve bağlam belirtme yolları büyük bir zenginlik gösterir.</span></p>

      <p class="paragraf-2" xml:lang="en-GB"><span xml:lang="tr-TR">Mesela, Aleut dilinde</span> <span class="italik" xml:lang="tr-TR">hakan</span> <span xml:lang="tr-TR">“şu yukarıdaki şey” (örn. havadaki kuş) anlamına gelir,</span> <span class="italik" xml:lang="tr-TR">qakun</span> <span xml:lang="tr-TR">“oradaki kişi” (örn. diğer odadaki),</span> <span class="italik" xml:lang="tr-TR">uman</span> <span xml:lang="tr-TR">“görünemeyen şey” (örn. koklanan, duyulan, hissedilen) anlamına gelir.</span></p>
    </div>
  </div>
</body>
</html>
