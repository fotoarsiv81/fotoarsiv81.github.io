<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-80.html</title>
  <link href="../Styles/template.css" rel="stylesheet" type="text/css" />
</head>

<body>
  <p>\1\2ğaç\3</p>

  <div id="x8-80.html" xml:lang="tr-TR">
    <div class="Basic-Text-Frame-6">
      <p class="arabaslik-sol" id="toc_marker-3-80" xml:lang="en-GB"><span xml:lang="tr-TR">Amerika adını nereden almıştır?</span></p>

      <p class="paragraf-2" xml:lang="en-GB"></p>

      <p class="paragraf-copy" xml:lang="en-GB"><span xml:lang="tr-TR">İtalyan tüccar ve haritacı Amerigo Vespucci’den değil, Galli ve zengin bir Bristol tüccarı Richard Ameryk’ten almıştır.</span></p>

      <p class="paragraf-2" xml:lang="en-GB"><span xml:lang="tr-TR">Ameryk, John Cabot’un (1497 ve 1498’de gerçekleştirdiği yolculuklar daha sonra Britanya’nın Kanada üzerindeki hak iddialarına temel oluşturan İtalyan denizci Giovanni Caboto’nun İngilizcesi) ikinci transatlantik yolculuğundaki baş sermayedardı. Cabot 1484’te Cenova’dan Londra’ya gitti ve Kral VII. Henry’den batıdaki bilinmeyen toprakları araştırma izni aldı.</span></p>

      <p class="paragraf-2" xml:lang="en-GB"><span xml:lang="tr-TR">Cabot, küçük gemisi</span> <span class="italik" xml:lang="tr-TR">Matthew</span><span xml:lang="tr-TR">’le Mayıs 1497’de Labrador’a ulaştı ve Amerika toprağına ayak basan ilk Avrupalı oldu: Vespucci’den iki yıl erken davranmıştı.</span></p>

      <p class="paragraf-2" xml:lang="en-GB"><span xml:lang="tr-TR">Cabot, Nova Scotia’dan Newfoundland’a kadar Kuzey Amerika kıyı şeridinin haritasını çıkardı. Richard Ameryk yolculuğun baş sponsoru olarak keşiflere kendi adının verilmesini bekleyecekti. O yıl Bristol yıllığında şöyle bir not vardır: “… Vaftizci Yahya Günü’nde [24 Haziran] Amerika toprağı,</span> <span class="italik" xml:lang="tr-TR">Mathew</span> <span xml:lang="tr-TR">adlı bir Bristol gemisiyle Bristollü tüccarlar tarafından bulundu.” Bu not neler olup bittiğini gayet iyi açıklıyor.</span></p>

      <p class="paragraf-2" xml:lang="en-GB"><span xml:lang="tr-TR">Bu yıllığın orijinal el yazması mevcut olmamasına rağmen, günümüze ulaşan diğer belgelerde bu metne bir dizi referans vardır. Bu, yeni kıtadan bahsedilirken “Amerika” tabirinin ilk kullanılışıdır.</span></p>

      <p class="paragraf-2" xml:lang="en-GB"><span xml:lang="tr-TR">Bu adı kullanan ve günümüze ulaşan en eski harita, Martin Waldseemüller’in 1507 tarihli büyük dünya haritasıdır; ama bu harita sadece Güney Amerika’yı gösteriyordu. Waldseemüller notlarında Amerika isminin, Amerigo Vespucci’nin adının Latince versiyonundan türetildiğini varsaydı, çünkü Vespucci 1500-1502 arasında Güney Amerika kıyısını keşfedip buranın haritasını çıkarmıştı.</span></p>

      <p class="paragraf-2" xml:lang="en-GB"><span xml:lang="tr-TR">Bu durum, onun emin olmadığını ve diğer haritalarda (muhtemelen Cabot’nunkinde) görmüş olduğu bir ismin kökenini açıklamaya çalıştığını akla getiriyor. “Amerika” adının bilindiği ve kullanıldığı tek yer Bristol’dü – Fransa’da yaşayan Waldseemüller’nin gitmesi muhtemel olan bir yer değildi. Waldseemüller anlamlı bir biçimde, 1513 tarihli dünya haritasında “Amerika”yı “Terra Incognita [Bilinmeyen Topraklar]” olarak değiştirdi.</span></p>

      <p class="paragraf-2" xml:lang="en-GB"><span xml:lang="tr-TR">Vespucci Kuzey Amerika’ya hiç varamadı. Yapılan ilk haritalar ve ticaret İngilizler tarafından gerçekleştirildi. Yaptığı keşif sırasında “Amerika” adını da kullanmadı.</span></p>

      <p class="paragraf-2" xml:lang="en-GB"><span xml:lang="tr-TR">Bunun için geçerli bir neden daha var. Yeni ülkelere ya da kıtalara hiçbir zaman bir kişinin adı verilmemiştir; buralara daima bu kişinin soyadı verilmiştir (Tazmanya, Van Diemen Toprakları ya da Cook Adaları’nda olduğu gibi).</span></p>

      <p class="paragraf-2" xml:lang="en-GB"><span xml:lang="tr-TR">Eğer İtalyan kaşif buraya bilinçli olarak kendi adını vermiş olsaydı, Amerika’nın adı “Vespucci Toprağı” (ya da Vespuccia) olacaktı.</span></p>

      <p class="paragraf-2" xml:lang="en-GB"></p>

      <p class="paragraf-2" xml:lang="en-GB"></p>
    </div>
  </div>
</body>
</html>
