<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>8-206.html</title>
  <link href="../Styles/template.css" rel="stylesheet" type="text/css" />
</head>

<body>
  <p>\1\2ğaç\3</p>

  <div id="x8-206.html" xml:lang="tr-TR">
    <div class="Basic-Text-Frame-6">
      <p class="arabaslik-sol" id="toc_marker-3-206" xml:lang="en-GB"><span xml:lang="tr-TR">Türkler Anadolu’ya Malazgirt Savaşı (1071) ile mi girdi?</span></p>

      <p class="paragraf-2" xml:lang="en-GB"></p>

      <p class="paragraf-copy" xml:lang="en-GB"><span xml:lang="tr-TR">Bu sav, Selçuklu ordusunun kazandığı zaferin önemini vurgulayan bir yorumdur.</span></p>

      <p class="paragraf-2" xml:lang="en-GB"><span xml:lang="tr-TR">Anadolu’nun, Malazgirt Savaşı’ndan önceki dönemlerde, Orta Asya / Turan kökenli Oğuz boyları tarafından istila edildiğini 8-11. yüzyıllara ait Gürcü, Ermeni, Süryani ve Arap vekai-nameleri yazmaktadır. Örneğin, 8. yüzyılda, yarı Şaman yarı Müslüman bir Türk topluluğunun Anadolu’ya göçüşüne önderlik ettiği sanılan Battal Gazi, kaynaklarda ve adıyla anılan destanda, bir İslam mücahidi olarak tanımlanmıştır.</span></p>

      <p class="paragraf-2" xml:lang="en-GB"><span xml:lang="tr-TR">Abbasi halifelerinin, Bizans sınır bölgesi olan Güneydoğu Anadolu’ya Türk göçmenlerini iskân etmeleri 9. yüzyılın ilk çeyreğinde başlamış, 11. yüzyıl sonlarına kadar devam etmiştir. Bu süreçte Orta Asya bozkırlarından kopan Oğuz göçebelerinin, Kura, Çoruh, Kelkit, Aras, Murat Suyu vadilerinden; Hoy-Bargiri-Ahlat yolundan Doğu Anadolu’yu da dolduklarını yine adı geçen kaynaklar haber vermektedir. Oğuz göçlerinin 1010 yılından başlayarak daha da yoğunlaştığını vekayinamesinde vurgulayan Urfalı Mateos, 1018’de Van havzasına akında bulunan Tuğrul Bey’in süvarilerinin “</span><span class="italik char-style-override-11" xml:lang="tr-TR">Yaydan silahları ve dalgalanan saçları</span><span xml:lang="tr-TR">” ile yerlileri korkuttuğunu yazar. 1021’de Çağrı Bey, 1028-1038 evresinde Yabgu Oğuzları, 1044’te Tuğrul Bey’e başkaldıran Oğuzlar; 1045’te Kutalmış’ın, 1047’de İbrahim Yınal’ın önderliğindeki yurtsuz Oğuzlar akın akın Anadolu’ya dolmuşlardır. Anadolu’nun ilk Türk fatihlerinden Kutalmış, bir Bizans ordusunu yenip Horasan’a dönünce soydaşlarına: “</span><span class="italik char-style-override-11" xml:lang="tr-TR">Anadolu zengin, Rumlar da korkak! Gidiniz Tanrı yolunda gazâ ediniz. Ardınızdan geleceğim!</span><span xml:lang="tr-TR">” demesi ilginçtir. Mateos, 1048’de İbrahim Yınal’ın öncülüğündeki “</span><span class="italik char-style-override-11" xml:lang="tr-TR">Türk boylarının korkunç dalgalarının Erzurum ve Pasin ovalarına döküldüğünü, insan sellerinin her tarafı kapladığını, Halida</span> <span xml:lang="tr-TR">(Gümüşhane),</span> <span class="italik char-style-override-11" xml:lang="tr-TR">İspir, Daron</span> <span xml:lang="tr-TR">(Muş)</span> <span class="italik char-style-override-11" xml:lang="tr-TR">topraklarının istila edildiğini</span><span xml:lang="tr-TR">”; 1057-1059 yıllarında da “</span><span class="italik char-style-override-11" xml:lang="tr-TR">Birçok illerin Sultan Tuğrul’un divanından çıkmış emirleri tarafından yakılıp yıkıldığını; bunların, kara bulutları andıran orduların başında, ölüm simgesi bayraklar taşıyarak Sivas kentinin üstüne geldiklerini</span><span xml:lang="tr-TR">” anlatır. 1066’da, Gümüştekin, Afşin ve başka komutanlar Türk yayılımlarına önderlik etmişlerdir.</span></p>

      <p class="paragraf-2" xml:lang="en-GB"><span xml:lang="tr-TR">Tuğrul Bey’den sonra Selçuklu sultanı olan Alparslan’ın (1064-1072) Bizans İmparatoru Romanos Diogenes’e karşı kazandığı Malazgirt zaferi ise Anadolu’nun siyasal ve yönetsel egemenliğinin de Türklere geçişini sağlamış, göçler zaferden sonra da sürmüştür. Örneğin, 1220’lerdeki bir göç kafilesiyle Mevlâna ailesi de Anadolu’ya gelerek bir süre Erzincan Akşehri’nde, sonra Karaman’da, en son Konya’da yerleşmişlerdir.</span></p>

      <p class="Baslik" xml:lang="en-US"></p>

      <p class="Baslik" xml:lang="en-US"></p>
    </div>
  </div>
</body>
</html>
