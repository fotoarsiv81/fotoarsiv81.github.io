<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-4.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-4.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-1">BİRİNCİ BÖLÜM</p>

      <p class="arabaslik-orta">Erdoğan’a İlk Büyük Saldırı: İkinci Şike Yasası!</p>

      <p class="paragraf"><span class="char-style-override-12">Cemaat’in, esasen Fenerbahçe Cumhuriyeti’ni ve oradan dolaylı olarak Başbakanı hedef alan Şike Operasyonu, Recep Tayyip Erdoğan’ın hastalığı dönemine rastladı. Cemaat tüm medyasıyla ve kadrosuyla, ağır cezaların indirilmesini öngören İkinci Şike Yasası’nı Meclis’ten geçirmemek için harekete geçmişti. RTE’nin çelik çekirdek kadrosundaki hemen herkes sarsıldı, dağıldı; yasaya hayır oyu vereceklerdi. Gül cezaları indiren yasayı tümüyle geri çevirdi. RTE yalnız bırakıldı. Bu onun için ilk büyük sarsıntıydı. Ama 10 gün sustuktan sonra, yasanın mutlaka aynen geçirilmesini emredince, herkes tıpış tıpış evet oyu verdi. Bu olayın cezasını ise Cumhurbaşkanı Gül çekecekti.</span></p>

      <p class="bos"/>

      <p class="paragraf">Fethullah Gülen’in, Başbakan Erdoğan’a karşı ilk büyük kuvvet gösterme denemesi, İkinci Şike Yasası aracılığıyla gerçekleşti. Erdoğan ile Cemaat’in adamları deyim yerindeyse boğaz boğaza geldiler. 2011 Ekim-Kasım’ından itibaren günlerce siperlerden birbirlerine ateş ettiler.</p>

      <p class="paragraf">Şike olayı ilk kez 2010-2011 futbol sezonu döneminde patladı. Cemaat’in kontrolündeki Özel Yetkili Savcılar ve polisler, özellikle Fenerbahçe Kulübü üzerinde yoğunlaşarak, telefon trafiğini izlemeye aldı, bazı konuşmalardan ve kulüp-futbolcu ilişkilerinden yola çıkarak futbolde şike yapıldığına ilişkin ipuçları yakaladıklarını ileri sürdüler. Olayın ilginç yönü, bütün bu soruşturmaların Özel Yetkili Savcılık ve mahkemelerce sürdürülmesiydi. Bu kurumlar tamamen Cemaat’in kontrolündeydi. Soruşturmanın doğrudan <span class="char-style-override-12">örgütlü çete</span> kapsamında başlatılması, bu konuda ilk soru işaretlerini yarattı. “Şike Çetesi” olabilmesi için, lig dünyasında tek merkezli olarak futbol sonuçlarını para karşılığında ayarlayan bir yapının olması gerekirdi. Soruşturmanın içeriğine bakılacak olursa, böyle bir merkezi yapı yoktu. Şike yapılmış olsa bile, bunun kulüp başkanı veya bir kulüp yöneticisi tarafından, beraber çalıştığı bazı insanlar aracılığıyla gerçekleştirmesi çok doğaldı. Yani bireysel ilişkiler aracılığıyla... Bunun da şüphesiz kanıtlanması gerekirdi.</p>

      <p class="paragraf">Soruşturma <span class="char-style-override-12">Fenerbahçe</span> ve özellikle <span class="char-style-override-12">Aziz Yıldırım</span> üzerinde odaklandı. Normal mahkemelerin kapsama alanı içine girmesi gerekirken, olayın “örgütlü suç çetesi” çerçevesine sokulması başlı başına sorun oluşturuyor, kasıt aranmasına yol açıyordu. Özel Yetkili Mahkemeler olunca da, bunlar üzerinde Cemaat’in yapılanması-denetimi gündeme geliyordu. <span class="char-style-override-12">İşin ilginci, Cemaat’in kalemlerinin ve medyasının, şike konusunun en yaman takipçileri olmasıydı</span>..</p>

      <p class="paragraf">İlk Şike Yasası (Sporda Şiddet ve Düzensizliğin Önlenme-sine Dair Kanun) 14 Nisan 2011’de kabul edildi. Yasa, 15 yıla varan ağır hapis cezaları öngörüyordu. 2011 Temmuz’unda da liglerde soruşturma başladı. 11 ilde Aziz Yıldırım dahil 50 kişi gözaltına alındı.</p>

      <p class="paragraf">Fenerbahçe gibi milyonlarca taraftarı bulunan ve “Fenerbahçe Cumhuriyeti” olarak nitelenen bir kulüp üzerinde yoğunlaşan operasyon, milyonları harekete geçirdi ve olayın siyasi yönü de ortaya çıktı. Cemaatçilerin kulübü ele geçirmek istedikleri gündeme geldi. Fenerbahçe Kulübü Yüksek Divan Kurulu Başkanı <span class="char-style-override-12">Yüksel Günay</span>, “Fenerbahçe Spor Kulübü Türkiye’nin en yaygın, en güçlü sivil toplum kuruluşu ve Bakanlar Kurulu kararıyla kamu yararına çalışan bir spor kulübüdür. Hiçbir tarikat, İslam örgütü zemininde bir yapılanma bu kulübün içinde yapamaz” diyecekti. Fenerbahçeliler Facebook sayfaları açacak, Yıldırım’ın gözaltına alındığının ertesi günü <span class="char-style-override-12">“</span><span class="char-style-override-12">Cemaat</span><span class="char-style-override-12">&nbsp;</span><span class="char-style-override-12">akıllı</span><span class="char-style-override-12">&nbsp;</span><span class="char-style-override-12">ol</span><span class="char-style-override-12">,&nbsp;F</span><span class="char-style-override-12">enerbahçe</span><span class="char-style-override-12">’yle&nbsp;</span><span class="char-style-override-12">uğraşma</span><span class="char-style-override-12">”</span> pankartlarıyla tepkiler ortaya koyacaktı. Stadyumlarda ilginç protestolar yaygınlaşacak, örneğin 2012 Şubatı’nın başında Ordu’da oynanan maçta, 10 bini aşkın futbolsever, bu kez şike değil ama <span class="char-style-override-2">Atatürk’ün Gençliğe Hitabesi’</span>nin okullarda kaldırılmasını protesto amacıyla, tek ağızdan Hitabe’yi okuyacaktı... Gençliğe Hitabe çok sayıda başka stadyumda da okundu!</p>

      <p class="arabaslik-sol">Neden Futbol? Hedef Ne?</p>

      <p class="paragraf">Gülen Cemaati futbol sahalarında yıllarca zaten bayrak gösteriyordu, özellikle Galatasaraylı futbolcular içinde. Bazı sivrilmiş futbolcuların, örneğin Hakan Şükür’ün Cemaatçiliği bilerek magazinleştiriliyor ve futbol içinde Cemaatçilik akımı kotarılmaya çalışılıyordu (Örneğin Hakan Şükür, nitekim, daha sonra, 17 Aralık 2013 Rüşvet ve Yolsuzluk Operasyonu’nda AKP milletvekililğinden ayrılacak ve RTE’ye bayrak açacaktı)... Burada amaç, çok sevilen ve bütün toplumun ilgi odağı olan futbol üzerinden, çok daha geniş kitleler içinde meşruiyet arama ve yayılma olarak görülebilir. Örneğin <span class="char-style-override-2">Zaman</span> gazetesi Hakan Şükür’e geniş yer veriyordu. Futbolun her zaman, çeşitli amaçları olanlar için kullanışlı bir alet, meşruluk kazanma zemini, kitleleri yönlendirme aracı olduğunu biliyoruz!</p>

      <p class="paragraf">Cemaat’in stratejik politikası, ele geçirmek ve yayılmak istediği bir yere, mümkün olduğunca tepeden yerleşmektir. Bunu yapamıyorsa, yıkmaya yönelik politikasını devreye sokuyor. Bu açıdan, Fenerbahçe’ye tam merkezden saldırdığı varsayılabilir. Genellikle “yuvalanma” biçiminde çalışıyorlardı. Ordu, polis ve devlet içinde yıllarca böyle yayıldılar. İktidara ortak olduktan sonra poliste ve yargıda egemen konumlarını, hedef yapıları yıkmak ve kendi yönetimlerinde yeniden kurmak için harekete geçtiler.</p>

      <p class="paragraf">Burada temel soru şu: Cemaat gerçekten Fenerbahçe’yi ele mi geçirmek istiyordu? Yoksa bunun ötesinde siyasi bir hedefi mi vardı?</p>

      <p class="paragraf">Fenerbahçe içine, istedikleri gibi “sızamamış” olabilirlerdi. Laik, Atatürk’e ve Cumhuriyet’e sevgiyle bağlı yönetimden zerre kadar haz etmiyorlardı belki. Bu yönetimin devrilmesini, etkileyebilecekleri başka insanlardan oluşan bir yönetimin kurulmasını istiyor olabilirlerdi. O halde, Aziz Yıldırım ve arkadaşlarını on paralık edecekler ve işi bitireceklerdi. Önemli olan bizzat kendilerinin orada yönetimde bulunması değildi. Evet bütün bu nedenler söz konusu olabilirdi ama Cemaat medyası ve önde gelenleri, böyle bir amaçlarnın bulunmadığını yazıp söyleyip durdular. Onlara göre, ortaya bir suç yapısı çıkıyordu, bundan kimse alınmamalıydı. Ama olayın arkasında daha büyük bir hedef olduğunu da görmek gerekir: Aziz Yıldırım ve yakın çalışma arkadaşlarının yanısıra ve “<span class="char-style-override-12">Fenerbahçeli” Erdoğan’ı ve iktidarını</span> zorlamak.</p>

      <p class="arabaslik-sol">İlk ve İkinci Şike Yasası</p>

      <p class="paragraf">Ağır cezalar öngören ilk şike yasasının kabul edilmesinden hemen sonra büyük şike operasyonu başladı.<span class="dipp char-style-override-13" style="font-size:0.82em;"><a class="footnote-link" href="#footnote-225-4" id="footnote-225-4-backlink">4</a></span> Daha soruşturma safhasında, yayınlanması yasak bütün soruşturma dosyası medyaya sızdırılıyor ve henüz yargılama başlamadan Fenerbahçe yönetiminin yıkımı adım adım gerçekleştiriliyordu! Cemaatçilerin, polis ve yargı eliyle uyguladıkları bu yöntem, tipiktir. Bütün Ergenekon, Balyoz ve gazeteci tutuklama davalarında da, Cemaatçiler henüz iddia aşamasındaki her şeyi medyaya sızdırmış ve sanki her şey gerçekmiş gibi büyük bir kamuoyu yaratmışlardı. Bu yargısız infazdı. Balyoz, Ergenekon ve Odatv hakkında estirdikleri rüzgârın şiddeti durulunca, gerçekler bir bir ortaya çıkmaya başlamış, davalar için delil olarak ortaya sürdüklerinin hemen hepsinin uydurulmuş birer tezgâh olduğu anlaşılmıştı.</p>

      <p class="paragraf">Erdoğan, Fenerbahçeli taraftarların büyük protestosundan rahatsız oldu. Son tahlilde seçmenin oyu söz konusuydu! Fenerbahçe camiası ise gerçekten <span class="char-style-override-12">Fenerbahçe Cumhuriyeti</span> olarak nitelendirilebilecek milyonlarca üyeli ve taraftarlı bir kulüptü. Başbakan, kulübün yanında olduğunu göstermek için katıldığı Lefter’in cenaze töreninde, 16 Ocak 2012 tarihinde ıslıklarla protesto edildi. Kendisi ve iktidarı, Fenerbahçelilerden kitlesel bir çizik yemişti. Cemaat, Fenerbahçe üzerinden Erdoğan iktidarını vuruyordu! Cemaat bundan 25 gün kadar sonra da, 7 Şubat 2012’de, MİT üzerinden RTE’ye büyük saldırıyı yöneltecekti!</p>

      <p class="paragraf">Konuya salt <span class="char-style-override-12">Cemaat’in Fenerbahçe’yi ele geçirmesi</span> açısından bakmak, küçük penceredir. Konu, siyasidir ve iktidar çatışmasının bir parçasıdır. Gülen hareketi ile Erdoğan arasında <span class="char-style-override-12">ilk büyük çatışma düzlemidir</span>.</p>

      <p class="paragraf">Cemaat’in denetimindeki Emniyet’ten ve özel savcılıktan şike üzerine ne var ne yok medyaya sızdırılarak, Aziz Yıldırım ve arkadaşları aşağılandı. Cezaların ağırlığı konusunda toplumda yükselen sesler karşısında, Erdoğan, daha yeni kabul edilen yasanın öngördüğü yüksek cezaları, ikinci bir yasayla azaltarak, cezada “normali arayış”a girdi. Bu, futbol kulüplerinin ve taraftar çoğunluğunun da hoşuna gidecekti. AKP, CHP ve MHP’nin ortak girişimiyle Meclis’e yeni bir şike yasa tasarısı sunuldu. Tabii ki kıyamet koptu! Cemaat medyası cezaları indiren tasarıya karşı büyük bir kampanya başlattı. Cemaatçilerin etkisi altındaki <span class="char-style-override-2">Taraf</span> gazetesi de Başbakan’a muhalefete geçecekti.<span class="dipp char-style-override-13" style="font-size:0.82em;"><a class="footnote-link" href="#footnote-225-5" id="footnote-225-5-backlink">5</a></span></p>

      <p class="arabaslik-sol">RTE Yalnızlaşıyor... Hükümette Bölünme Beklentisi</p>

      <p class="paragraf">Cemaat’e yakın Hüseyin Gülerce “yasa aynen iade edilirse Ak Parti kendi ayağına kurşun sıkmayı bırak, kendi sandalyesine tekme vurmuş olur” diyordu.<span class="dipp char-style-override-13" style="font-size:0.82em;"><a class="footnote-link" href="#footnote-225-6" id="footnote-225-6-backlink">6</a></span> Gülerce, AKP’yi idam sehpasına çıkarıyordu! Oysa cezaların indirilmesi taraftar kitlesinin hoşuna gidecek bir işlemdi. Cemaat dışında, herkes bundan yararlanacaktı!</p>

      <p class="paragraf">Şike Yasası’nda ceza indiriminin aslında bir bahane olduğunu, Gülencilerin Erdoğan’a karşı büyük bir kuvvet denemesine girdiğini ve sonunda AKP ve hükümet içinde bölünme olmasını beklediklerini de anlıyoruz: <span class="char-style-override-12">Erdoğancılar ve Gülenciler</span>! Böyle bir olasılık, Erdoğan’ın parti içinde otoritesinin kırılması ve resmen iki ayrı iktidar odağı anlamına gelecekti! Bu umudu da, İkinci Şike Yasası’nın Meclis’teki oylamasına katılımın azlığı besliyordu: Yasanın oylamasına 302 milletvekili katılmamış, bunlardan bir kısmı Meclis’te olmasına rağmen kuliste beklemiş, 246 vekil “evet” oyu kullanmıştı. Şimdi de Cumhurbaşkanı’nın yasayı veto etmesine bel bağlanmıştı.</p>

      <p class="paragraf">Cemaat’in kontrolündeki ve parasal destek sağladığı pek çok gazeteci yazarın da, belki de ilk kez Erdoğan iktidarına karşı Şike Davası’nda tavır aldıklarını görmeye başladık. Bunu da, aslında büyük ayrışmanın ilk işaret fişeklerinden biri olarak kabul edebiliriz.</p>

      <p class="paragraf">Gülen Hareketi’yle ittifak halinde, <span class="char-style-override-2">Taraf</span> gazetesinin yönetmeni olarak hükümete Şike Olayı’nda “çakan” bir yazar, “AKP’nin Mafya Aşkı Neden Kabardı” başlıklı yazısında şöyle diyecekti: “Bizim iktidar partisinin bu mafya aşkı da nereden çıktı? Nedir AKP’nin bu mafya düşkünlüğü? Yedi ay önce çıkan Şike Yasası bu gelişmeyi durduracak bir yasaydı. Ağır cezalar caydırıcıydı. Şimdi AKP yüz seksen derece çark ederek, kendi yaptığının tam tersi bir yasa hazırlayıp fevkalade şaibeli ve kirli bir oyunun baş aktörlüğüne soyunuyor. Baştan aşağıya kire ve şaibeye bulaşıyor.”<span class="dipp char-style-override-13" style="font-size:0.82em;"><a class="footnote-link" href="#footnote-225-7" id="footnote-225-7-backlink">7</a></span> Oysa Erdoğan çark etmiyor, sadece yüksek cezalarda indirim yapıyordu!</p>

      <p class="paragraf">Cemaat gazetesinden bir başka yazar da, tehditvari bir dille Erdoğan’a çatıyordu: “Başbakan, partisinde kanunun inatla aynen geçmesine karşı çıkan isimleri arayıp ‘aynen’ konusunun altını çizmiş, ardından konuşma yasağı koymuş. Parti yöneticileri de gruba, ‘Değişikliğin altındaki imza Başbakan’ın imzası demektir, ona göre ha!’ diye sert çıkmış... Şike Kanunu’nda gösterdiği sert kararlılık ve direnç, metanetin değil, aslında bükülüşün emaresidir... Durmayınız efendim, yola devam; ustalık devri denilen demek bu imiş!.. ‘Bir başbakan vardı’ deyip üzüleceğiz.”<span class="dipp char-style-override-13" style="font-size:0.82em;"><a class="footnote-link" href="#footnote-225-8" id="footnote-225-8-backlink">8</a></span></p>

      <p class="paragraf">Cemaat yanlısı yazarların bu konuda çok yazısı var, ama hepsi aynı telden çalıyor, Erdoğan ve iktidarını hedef alıyor. Biz şimdi Erdoğan cephesine dönelim yeniden.</p>

      <p class="arabaslik-sol">Karşı Cephe ve RTE’nin Suskunluğu</p>

      <p class="paragraf">Cemaatçilerin başını çektiği Şike Yasası’nı veto kampanyası karşısında, Erdoğan susuyordu. Şike çatışması aynı zamanda ameliyatı dönemine de denk geldi.<span class="dipp char-style-override-13" style="font-size:0.82em;"><a class="footnote-link" href="#footnote-225-9" id="footnote-225-9-backlink">9</a></span> Israrla evinde konuşmuyordu. Veto kampanyası, Başbakan’ın yakın çalışma arkadaşlarını ve çok sayıda milletvekilini de etkilemiş ve yasanın veto edileceği şeklinde bir söylenti rüzgârı esmeye başlamıştı.</p>

      <p class="paragraf"><span>Cumhurbaşkanı Gül, “veto et” baskısından yararlanarak, yasayı hukuki bahanelerle veto etti. Bazı hukukçular bu gerekçeleri zorlama bulacaktı: “Suç ve ceza arasındaki adil dengenin korunması”, “cezada öngörülen amacın gerçekleştirilmesi” ve “kişiye özgü yasa çıkarılmaması” gibi Anayasa Mahkemesi’nce formüle edilen işlevsiz/belirsiz ilkelere referansla yetinmesini eleştireceklerdi. Bu, Gül’ün</span> <span class="char-style-override-12">bir yasayı bütünüyle ilk vetosu</span> <span>oluyordu!</span></p>

      <p class="paragraf"><span>Bazı hukukçular, ileri sürülen veto gerekçelerinin ise hukuk anlamında tutarlı veya geçerli bir yönü de bulunmadığına dikkat çekecekti:</span> <span class="char-style-override-2">Meclisin siyasi kararına, bir yargıç havasıyla yaklaşıyordu!</span> <span>Burada aslında Gül’ün, Erdoğan’a karşı Cemaat ile ittifaka giriştiği ve ileriye siyasi yatırım yaptığı görülüyordu. Şike Yasası’na Veto,</span> <span class="char-style-override-12">iktidar savaşları</span> <span>sürecinin de gereği ve işaret fişekleriydi; tarafların Erdoğan’a karşı harekete geçmesinin somut koşulları vardı. İktidar erkinin dört ana gücünün kimler tarafından yönetileceği belirlenecekti.</span></p>

      <p class="paragraf">a) 2014 Ağustosu’nda yapılacak Cumhurbaşkanlığı koltuğu,</p>

      <p class="paragraf">b) 2014’de yeniden doldurulması beklenen AKP lideri koltuğu,</p>

      <p class="paragraf">c) Başbakanlık koltuğu ve</p>

      <p class="paragraf">d) Tüzükteki üç dönem milletvekili kuralı gereğince, AKP’de yeniden milletvekilliği adaylığında bulunamayacak olan 70’i aşkın milletvekilinden boşalacak koltuklar.</p>

      <p class="paragraf"><span>Bu koltuklara egemen olmak, ülke yönetiminde ağırlık kazanmak demekti. O sıralarda, Cumhurbaşkanı Gül, 2014’te süresi bittikten sonra siyasi geleceğini göremiyordu. Yasayı veto etmesinin tek anlamı, kendisine bir siyasi gelecek arama amacı olabilirdi. AKP içinde büyük bir milletvekili kitlesinin, Erdoğan’a rağmen, Şike Yasası’nın yumuşatılmasına karşı çıktığını da görmüştü. Erdoğan ise Anayasa’ya başkanlık sistemini sokarak “Başkan” olma, AKP liderliğini koruma ve hükümeti de atama planları yapıyordu. Bu planlar içinde Gül’e yer yoktu. İkinci Şike Yasası’nı veto ederken Gül, aslında parti ve hükümet içinde oluşan bir ittifakın (Cemaat, Arınç, Yazıcı, çok sayıda milletvekili...) en güçlü odağı olarak davrandı.</span></p>

      <p class="paragraf"><span>Cumhurbaşkanı’nın Şike Yasası’nı vetosuna, Erdoğan’ın yanıtı ise sert oldu, durumu evinden gözledikten sonra harekete geçti:</span></p>

      <p class="paragraf"><span>a) Şike Yasası’nın olduğu gibi Meclis’e gönderilmesini istedi,</span></p>

      <p class="paragraf"><span>b) Cumhurbaşkanlığı seçimini düzenleyen yasa değişikliğini yaptı ve Gül’ün yeniden seçilmesini yasakladı! Gül’ü tasfiye programı, ta o zamandan işlemeye başlayacaktı.</span></p>

      <p class="paragraf"><span>Erdoğan’a yakın bir akademisyen şöyle yazacaktı: “</span>Başbakan Erdoğan 10 gündür ortalarda görünmese de, dinlendiği mekândan da ülke gündemini belirleyen tek merci olduğu konusunda tereddüt olmadığını gösterdi... Yokluğunda Çankaya’nın gündem belirleme konusundaki öne çıkışını da, yasayı aynen iade ettirerek sona erdireceği anlaşılıyor. Çankaya seçimi yaklaştıkça daha ne atraksiyonlara şahit olacağız... Konu aslında şikeyi de aşan bir mesele... Bakalım sürecin ilerleyen adımları Silivri’de süren davaların genelini nasıl etkileyecek? İlginç şeyler oluyor... İzlemeyi sürdüreceğiz.”<span class="dipp char-style-override-13" style="font-size:0.82em;"><a class="footnote-link" href="#footnote-225-10" id="footnote-225-10-backlink">10</a></span></p>

      <p class="paragraf">Cumhurbaşkanı’nın vetosu üzerine Şike Yasası yeniden Meclis’e geri döndüğünde, Başbakan hâlâ konuşmuyordu! Gümrük ve Ticaret Bakanı Hayati Yazıcı, “Yasayı aynen Köşk’e göndermekten yanayız açıklamasıyla mutabık değilim. Birilerini rahatsız edecek olsa da kendi özgür irademle düşüncelerimi açıklıyorum. Ben hiçbir zaman kişisel irademi ipotek altına almam” diyecekti. Bu açıkça Erdoğan’a karşı bir tavırdı.</p>

      <p class="paragraf">Başbakan Yardımcısı Bülent Arınç ise vetodan sonra şöyle konuştu: “Cumhurbaşkanımızın takdirlerine, hukuki mütaalasına ve gerekçesine aynen katılıyorum. Artık bu gerekçeler doğrultusunda siyasi partilerden hiçbir temsilci, bu kanunun tekrar çıkarılması için bir gayret göstermeyecektir.”</p>

      <p class="paragraf">Arınç, (her zamanki gibi!) erken konuşmuştu. Ya Başba-kanını tanımıyordu ya da Erdoğan’ın hastalığının henüz belirli olmayan kısa ve orta vadeli sonuçlarını hesap ederek, Erdoğan sonrası döneme “politik yatırım” yapmaya soyunmuştu. 2014’te Cumhurbaşkanlığı koltuğuyla birlikte Parti Başkanlığı ve Başbakanlık koltuğu boşalacaktı. Arınç’ın bu tutumu, Erdoğan’ın da sessizliğinden yararlanarak, yakın gelecekteki büyük iktidar oyununda kendine alan açma hamlesi olarak yorumlanabilir!</p>

      <p class="paragraf">Ama kısa bir süre sonra hemen “hayatının yanlışını yaptığını” itiraf edecekti! Ne zaman? Erdoğan’ın milletvekillerine talimat vererek “Yasayı aynen geçirin ve Çankaya’ya gönderin” demesinden ve yasanın aynen geçmesinden sonra, şöyle diyecekti Arınç:</p>

      <p class="paragraf">“Tek bir yanlışım var. O da büyük bir yanlış. Kendimi affedemiyorum o konuda. Benim, bu kanunu bir daha getirmeye cesaret edemezler lafım affedilemez bir hata. Benim şunu bilmem gerekirdi ki her sebeple bir yasama düzenlemesi yapılabilir. Yasama yetkisini kullanırken Meclis bunu dengeleyecek. Ben sevinçle ‘Bir daha Meclis’ten geçmez’ dememeliydim. Neler gördüm, bu Meclis’ten bir daha gelir ve geçeri aklıma getirseydim de o cümleyi kullanmasaydım. O süreçte Başbakan’la bu konuyu hiç konuşmadım... Bu meseleden dolayı biz birbirimize düşer miyiz? Bu sinek ısırığı kadar basit bir olay. Ben düşüncelerimi ifade ederim. Bundan partimin zarar görmesini istemem.”<span class="dipp char-style-override-13" style="font-size:0.82em;"><a class="footnote-link" href="#footnote-225-11" id="footnote-225-11-backlink">11</a></span></p>

      <p class="paragraf">Böyledir siyaset... Erken öten horoz, bazen kafasını kendi keser!</p>

      <p class="arabaslik-sol">Erdoğan Darbeyi Savuşturuyor...</p>

      <p class="paragraf"><span class="char-style-override-12">İlk Sonuçlar ve Tasfiye Mekanizması</span></p>

      <p class="paragraf">Başbakan, iktidar kavgasında Gülen Hareketi’nin ilk büyük hamlesini işte bu tek sözüyle savuşturdu. Yalpalayan bütün milletvekilleri, bakanları ve yardımcıları derhal derlenip toparlandılar ve Meclis’ten yasayı jet hızıyla aynen geçirip Köşk’e yolladılar.<span class="dipp char-style-override-13" style="font-size:0.82em;"><a class="footnote-link" href="#footnote-225-12" id="footnote-225-12-backlink">12</a></span></p>

      <p class="paragraf">Erdoğan, yakın çalışma arkadaşlarında, “çelik çekirdek” kadrodaki yalpalamaları yakından izlemişti. Doğrusu bunu bekliyor muydu? Cemaat’in Şike saldırısı karşısında bu yalpalamaları nasıl yorumlamıştı? Şunu gördüğünü söyleyebiliriz:</p>

      <p class="paragraf">1) F. Gülen, ciddi bir siyasi güç. Bir merkez! Büyük bir siyasi saldırıya kalkıştığında ve kendisi de “alanı boş” bıraktığında, çevresini etkileyebiliyor, kafa karıştırabiliyor, iktidarını ve kendisini zayıflatabiliyor ve yeni bir saflaşmayı gerçekleştirebiliyor. Güçlü bir çekim gücü yaratabiliyor. Acaba, Erdoğan olmasa ve gücü iyice zayıflasa, hükümet, Gülen’in yönettiği/etkilediği bir “Gülen kabinesine” dönüşür mü? Evet! Erdoğan bunu düşünmüş müdür?</p>

      <p class="paragraf">2) Çevresindeki (çelik çekirdekteki) arkadaşları zaman içinde epey bağımsız kişilikler oluşturmuşlar. Başka yerden rüzgâr esince yalpalıyorlar, biraz boş bırakınca ve Şike gibi ciddi bir olayda susunca, Gül ya da Gülen gibi, kendine karşı bir koalisyon gibi, başka iktidar odaklarına yöneliyorlar..</p>

      <p class="paragraf">Erdoğan’ın “çelik çekirdek”teki bu <span class="char-style-override-12">yalpalamadan sonuçlar çıkardığı</span>, aslında kendisinin, her “tek lider”, “güçlü lider”, “otoriter insan” gibi, aynı zamanda ama <span class="char-style-override-12">“yalnız insan”</span> olduğunu gördüğü ve kavradığı söylenebilir mi? Bence evet!</p>

      <p class="paragraf">İki ayrı ders ve sonuç çıkardı bu “bela”dan. İlki, parti tüzüğünde bulunan üç dönem milletvekili seçilme kuralında yapacağı değişiklikti. Erdoğan, 2012 Mayısı’nda Pakistan- Kazakistan gezisi sırasında gazetecilere “üç dönem” kuralında değişiklik yapacağını söyledi.<span class="dipp char-style-override-13" style="font-size:0.82em;"><a class="footnote-link" href="#footnote-225-13" id="footnote-225-13-backlink">13</a></span></p>

      <p class="paragraf">Tüzükte 132. madde şöyleydi: “Ak Parti listelerinden aday gösterilip seçilmiş olan belediye başkanları ve milletvekilleri, en fazla üç dönem aday gösterilebilir.” Bu, partinin bütünü için problemli maddeydi, kendisi dahil... Madde 2012 sonbaharında, Ekim 2012’de yapılacak parti kongresinde değiştirilecek ve “Ak Parti listelerinden aday gösterilip seçilmiş olan belediye başkanları ve milletvekilleri kesintisiz en fazla üç dönem aynı görevi yürütebilir. Ancak, ara veren kimseler tekrar aynı görevlere aday gösterilebilir” şeklini alacaktı. Burada, herkese konan üç dönem şartı, “<span class="char-style-override-2">kesintisiz üç döneme</span>” dönüştürülüyordu. Ayrıca, tüzükte genel başkanlıkla ilgili 75. maddedeki “ancak aynı kişi, kurucu genel başkanlık hariç, en fazla dört olağan dönem genel başkan seçilebilir” kuralına şu ifade eklendi: “... Ancak ara veren kimseler tekrar aynı göreve seçilebilir.” Böylece bir dönem ara vererek tekrar genel başkan olabilmenin yolu açıldı.<span class="dipp char-style-override-13" style="font-size:0.82em;"><a class="footnote-link" href="#footnote-225-14" id="footnote-225-14-backlink">14</a></span></p>

      <p class="paragraf">Ne var bunda, demeyin.</p>

      <p class="paragraf">a) RTE, İkinci Şike Yasası’nın çıkartılması sırasında parti içindeki dalgalanmayı görünce, tüzükteki değişimi, özünü bozmadan ama kesintisiz sözcüğünü ekleyerek ve genel başkanla ilgili maddeye de eklemeler yaparak, hem partinin “baba”larına, bir dönem (yani beş yıl!!!) ara verdikten sonra tekrar eski görevlere seçilme hakkı getirir ve onlara yeniden seçilme umudu verirken, aslında yaptığı, kendisine bütün kapıları açarken ve yerini sağlamlaştırırken, “baba”ların hepsine tasfiye yolunu açmaktır. Kafası bu konuda nettir. Yerlerine, “siyasi kişilikleri” yeterince ve onlar kadar olgunlaşmamış, tek başlarına hareket etme yetenekleri henüz gelişmemiş, dolayısıyla kendisine tabi olma olasılıkları çok yüksek olacak “gençleri” getirmektedir.</p>

      <p class="paragraf">b) Erdoğan’ın yanında, ilk yola çıktığı “arkadaş”larından kimse kalmamış, hepsi bir şekilde tasfiye edilmiş olacak. Herkes bir şekilde, ya RTE’ye ayak uyduramayıp ayrılacak, ya RTE’ye sürekli farklı görüşler/politikalar dillendirdikleri için tasfiye edilecek ya da başına buyruk olanların da tüzükle defterleri dürülecekti. Ertuğrul Yalçınbayır’lar, Abdüllatif Şener’ler, Suat Kınıkoğlu’lar, Ertuğrul Günay’lar, Haluk Özdalga’lar... Murat Başeskioğlu, Kürşat Tüzmen, Mehmet Aydın, Nazım Ekren, Erkan Mumcu, Sait Yazıcıoğlu, Kemal Unakıtan, Yaşar Yakış, Ali Çoşkun, Osman Pepe, Zeki Ergezen, İdris Naim Şahin, İmdat Sütçüoğlu, Sami Güçlü... Daha onlarca isim. Kurucu üyelerin sanırım yüzde 80’inden fazlası bugün bir şekilde tasfiye edildi. 2015 Haziranı’nda yapılacak genel seçimlerle de, geri kalan kurucu üyeler (Arınç’lar...) tasfiye edilmeyi bekliyor. 14 Ağustos 2001’de kurulan partide, eğer RTE’nin öngördüğü süreç işlerse, 2019’da Cumhurbaşkanlığı bitecek ve yeniden parti başkanlığına dönebilecek, yanında büyük olasılıkla kuruculardan hemen hemen hiç kimse kalmayacak.</p>

      <p class="paragraf">c) Tasfiye mekanizmasını anlamak için örneklemek gerekirse; partinin kuruluşu için ilk yola çıkan Gül’ü harcamış durumdadır. RTE Cumhurbaşkanı seçildikten sonra, 2015 seçimlerinde ve sonrasında bile Gül’e şans tanınmayacağını, RTE’nin danışmanları belirtiyordu, nitekim bu gerçekleşti. Gül, İstanbul’da ofisini (Siyasi Ofis- Merkez) kurdu ve siyasal odak olarak parti içinde veya dışında, gelişmelere göre geleceğini inşa edecek fırsatlar kollamakta.</p>

      <p class="paragraf">İkinci çıkardığı ders veya sonuç bence tamamen kişiseldi, işin özünde hep yalnız insan olarak kalacağının bilinciydi. Siyasette ana gerçek buydu: Güçsüzleştiğin anda yıkılırsın. Seyirci kaldığın anda ipleri kaçırırsın, kadronu kaptırırsın... Parti içindeki mutlak gücünü ve egemenliğini sürdürebilmesinin tek yolu seçmenden sürekli destek almaktı. Bizzat, kendisi, Recep Tayyip Erdoğan olarak, tek başına seçmeninin desteğini sık sık almalıydı, sandıktan sürekli çıkmalıydı, oradan alacağı destek, aynı zamanda parti içinde de tek adamlığını tartışılmaz kılacak ve herkese boyun eğdirecek ana kuvveti olacaktı.</p>

      <p class="paragraf">Nitekim, RTE her fırsatta büyük organizasyonlarla kitlelerin karşısına çıktı. Sandıktan aldığı sonuçlar da Recep Bey’i tartışmasız lider kıldı.</p>

      <p class="arabaslik-sol">Erdoğan Gül’e Dokunuyor, Cemaat İlk Yenilgiyi Tadıyor</p>

      <p class="paragraf"><span>Konuyu bağlayalım: İkinci Şike Yasası’nda yakın arkadaşlarının yalpalamaları, kendisini yalnız bırakabileceklerini göstermeleri, RTE’nin orta vadeli tasfiye programını kafasında netleştirmiş gözüküyor. Unutmayın ki bu yalpalama zamanı ile parti tüzüğünde değişiklik planlaması arasında topu topu beş-altı aylık bir süre vardı! Henüz parti kongre tarihine de altı ay! Ama planları hazırdı. İkinci Şike Olayı’nın yarattığı şok üzerine, değerlendirmeyi sürdürelim:</span></p>

      <p class="paragraf"><span>RTE, Hocaefendi’nin bütün siyaset stratejisinin, bugün geldiği nokta itibariyle, artık</span> <span class="char-style-override-12">RTE’siz bir hükümet hedefine kilitlendiğinin</span> <span>farkında mıydı? Peki, Gülen Cemaati’ni salt bir “Hizmet Cemaati” olarak gören ve Gülen’in siyasi iktidar stratejisini anlamak istemeyenler? Siyaseti ve iktidara gelme meselesini, klasik “parti” kurarak sandık sonuçlarına indirgeyenler? Gülen, ülkede “iktidarı devralma”da yeni bir strateji uyguluyor. Bu, dünyada bile bir yenilik sayılır! Bu konuyu sonuç bölümünde genel değerlendirmede ele alacağız, biz</span> <span class="char-style-override-12">Erdoğan’ın karşı hamlesine</span> <span>dönelim.</span></p>

      <p class="paragraf"><span>Recep Tayyip Erdoğan, Şike Yasası’nı veto eden Cumhur-başkanı’na, karşı hamle olarak, hem de bir yasayla şiddetli bir şekilde dokundu ve Gül’ün görevini yedi yıl olarak belirledi, beş yıl mı yedi yıl mı tartışmalarını bitirdi, üstelik Gül’e Cumhurbaşkanlığı’na yeniden seçilmeyi de yasakladı! Erdoğan’ın bu yasası, Özal dönemindeki siyasi yasaklılar dönemini anımsattı! CHP yasayı Anayasa Mahkemesi’ne götürdü...</span> Anayasa Mahkemesi sonradan, Gül’ün yeniden cumhurbaşkanı seçilmesini yasaklayan maddeyi iptal edecek ve Gül’e yol açacaktı.</p>

      <p class="paragraf"><span>Sonuçta, Gülen’in Erdoğan’a karşı kullandığı Şike silahı, önemli ölçüde geri tepti (siyasal savaş böyledir, yenildin mi tamam): a) Erdoğan sağlam biçimde ayakta kaldı, etrafını derleyip toparladı; b) Süreçte tepkiler Cemaat’in üzerinde yoğunlaştı; Gülen ve hareketi, geniş kamuoyu gözünde epey yara aldı ve itibar kaybetti... c) Cemaat’in iktidar savaşı, Cemaat ile Fenerbahçe arasındaki savaş olarak algılandı!</span></p>

      <p class="paragraf"><span>En sonunda, Cemaat “Bizim Fenerbahçe kulübünü ele geçirmek gibi bir niyetimiz yok, neden ele geçirelim” mealinde açıklama yapmak zorunda kaldı.</span> Şu savı ileri sürdüler: “Son günlerin hararetli tartışma konusu ‘Cemaat Fener’i ele geçiriyor’ iddiaları ise kötü niyetli değilse cahilce sözler. Cemaat ve futbol takımı kavramlarının varlık nedeni ve varoluş tanımı bir arada olmalarına izin vermiyor. Bir cemaat, futbol takımını ele geçirmek ister mi? The Cemaat, Fenerbahçe’yi neden ele geçirmek istesin... Bir yeri ele geçirmenin yolu onu yok etmek ve bütün taraftarlarını kendine düşman etmek midir?”<span class="dipp char-style-override-13" style="font-size:0.82em;"><a class="footnote-link" href="#footnote-225-15" id="footnote-225-15-backlink">15</a></span></p>

      <p class="paragraf"><span>Şüphesiz, gelinen nokta itibariyle oldukça geç yazılmış bir yazı ve geç ileri sürülen bir mantık. Her şey olup bitmiş, ortada bir enkaz var ve Cemaat kendini kurtarmaya çalışıyor. Çok sık rastlanan bir durum! Aslında burada karşı soru ve mantık, “Evet neden ele geçirmek istemeyesiniz ki, ama başaramadınız ve işleri berbat ettiniz” olabilir. Arkasından da “Neden FB’yi iktidar savaşı için araç olarak kullandınız ve yıkmaya çalışıyorsunuz?” sorusu, işin sonradan büründüğü siyasal boyut itibariyle gelir. Ortalık darmadağınık olunca, “Bizim ne ilgimiz var?” diyerek kenara çekilme tutumuyla karşı karşıyayız. “Fenerbahçe’yi ele geçirmek neden iyidir?”, sorusuna ise ciddi yanıtlar var.</span><span class="dipp char-style-override-13" style="font-size:0.82em;"><a class="footnote-link" href="#footnote-225-16" id="footnote-225-16-backlink">16</a></span></p>

      <p class="paragraf"><span>Fethullah Gülen “partisi” bu “savaş”tan yara alarak çıkmıştı ama “karşı saldırıya” geçerek kendini kurtarma çabaları sürecekti. Yine bir Cemaat yazarı</span><span class="dipp char-style-override-13" style="font-size:0.82em;"><a class="footnote-link" href="#footnote-225-17" id="footnote-225-17-backlink">17</a></span> <span>Galatasaraylı bir gazetecinin yazısına da referans vererek “Bize yönelik bu saldırılar geri tepecektir” diyordu! Cemaat’in</span> <span class="char-style-override-2">Aksiyon</span> <span>isimli haftalık dergisi de Fenerbahçelileri suçlayacak, Ergenekonculuklarını gündeme getirecek ve bir yandan da Cemaatçilerin solcu düşmanı yüzlerini gösterecekti.</span></p>

      <p class="paragraf"><span>Başka ilginç bir olay, Cemaat’in Fenerbahçe savunmasında, saldırganlığını sergilemesidir. Özellikle mesleğini yapan gazetecilere karşı... Örneğin Fenerbahçelilerin farklı düşüncelerine yer veren Ruşen Çakır’a, Cemaat’in</span> <span class="char-style-override-2">Samanyolu TV</span><span>’si ve</span> <span class="char-style-override-2">Zaman</span> <span>gazetesi tam bir karalama ile tepki gösterdi. Çakır’ın 12 Eylül dönemindeki “solculuğunu” gündeme getirdiler! İnsanın “sana ne insanın solculuğundan” diyesi geliyor! Hayır, mantıkları hiç değişmiyor: Bir insana saldıracaksan, solculuğundan başla, en büyük küfür, saldırı,</span> <span>itibarsızlaştırma konusu solculuktur, Cemaat’i desteklemeyen solcu batırılmalıdır; en iyi solcu ise Cemaat’i destekleyen, hele solculuklarından vazgeçmiş olanlardır.</span></p>

      <p class="paragraf"><span>Oysa Ruşen Çakır, o sert dönemlerde “bertaraf olmamak” için tarafsız kalma politikasını açıklamıştı! Çakır, Ahmet Hakan’ın “Tarafsız Bölge” programında, bu saldırılar karşısında, “Yazıları art niyetle yazmadım, Cemaat beni susturmaya çalışıyor, ama susmayacağım diyecekti...</span><span class="dipp char-style-override-13" style="font-size:0.82em;"><a class="footnote-link" href="#footnote-225-18" id="footnote-225-18-backlink">18</a></span> <span>İşin ilginci, Cemaatçiler, MİT ve Şike Olayı’nda Başbakan’a karşı giriştikleri mücadelede kayıplara uğrayıp itibar kaybedince, bir “algı düzeltmesi”ne girişmişlerdi ve ilk olarak da Çakır’ı davet etmişlerdi! Biri çağırıyor, ama yeni bir durum ortaya çıktığında, diğeri saldırıyordu!</span></p>

      <p class="paragraf"><span>Fenerbahçe Cumhuriyeti’ne, üstelik Erdoğan üzerinden saldırı, Cemaat’e iki yenilgi getirmişti! Fakat, bunlar daha büyük savaşın ön habercisiydi.</span> Cemaat, daha da büyümelerinin yolunu Erdoğan’ın tıkadığı düşüncesindeydi. Bu konuda kesin kararını vermişti ve hedefine onu koymuştu.<span class="dipp char-style-override-13" style="font-size:0.82em;"><a class="footnote-link" href="#footnote-225-19" id="footnote-225-19-backlink">19</a></span> Ayrıca anlaşılan, büyük müttefiki ABD de Cemaat’in elini serbest bırakmıştı..</p>

      <p class="paragraf"><span>7 Şubat 2012 MİT saldırısıyla savaş yeni ama daha büyük bir safhaya girecek, arkasından ise 17 Aralık 2013 Yolsuzluk ve Rüşvet Operasyonu gündeme bomba gibi düşecekti.</span></p>

      <p class="bos"/>

      <p class="paragraf">Gelin şimdi Şike Operasyonu’ndan daha büyük ve doğrudan Erdoğan’ı hedef alan, Türkiye’yi sarsan MİT Operas-yonu’na geçelim. Kapışmanın bir üst derecede şiddetli hali. Seyre değer!</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-4-backlink" id="footnote-225-4">4</a> <span>Davanın seyri ve mahkûmiyetler için: http://tr.wikipedia.org/wiki/2011_Turk_futbolu_sike_davası</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-5-backlink" id="footnote-225-5">5</a> <span>AKP milletvekili, Ergenekon dosyalarının yayılmasında başrolde oynamış, eski gazeteci, RTE’ye yakın Şamil Tayyar “Yasa değiştirilirse istifa ederim” diyecekti: “Bu yasa yürürlüğe girdiğinde telafisi imkânsız zararlar açılır. 10 yıldır çetelerle mücadele etmiş bir siyasi partinin refleksi bu olmamalıydı. Bundan dolayı çok üzüntülüyüm. Bu kanun çıkarsa, devam eden operasyonun malum şüphelileri bırakılırsa ve bu bir gösteriye dönüşürse, Türkiye ikinci bir Habur Vakası yaşayabilir.” Tayyar, tasarı yasalaştıktan sonra Cumhurbaşkanı’na mektup yazarak yasayı veto etmesini istedi.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-6-backlink" id="footnote-225-6">6</a> <span>Mehmet Tezkan: “Gülen Cemaati ile AKP arasında çatlak olur mu? Gülen Cemaati’ne yakın duran yazarların söylediklerine bakılırsa sorun derin. Mesela Gülen’e yakınlığıyla bilinen</span> <span class="char-style-override-2">Zaman</span> <span>gazetesi</span> <span>yazarı Hüseyin Gülerce&nbsp;televizyon ekranına çıkıp; ‘yasa aynen iade edilirse</span> <span>Ak Parti</span> <span>kendi ayağına kurşun sıkmayı bırak, kendi sandalyesine tekme vurmuş olur’ demiş. Anladığım kadarıyla Gülen Cemaati Şike Yasası’nda olmasa bile Şike Yasası’ndan sonra AKP içinde ciddi bir kırılma bekliyor.</span> <span class="char-style-override-2">Zaman</span> <span>gazetesi yazarı da bu beklentiyi açık açık ifade etti zaten.”</span> <span class="char-style-override-2">Milliyet,</span> <span>9 Aralık 2011.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-7-backlink" id="footnote-225-7">7</a> <span>Ahmet Altan, yayın yönetmeni ve yazar,</span> <span class="char-style-override-2">Taraf</span><span>, 8 Aralık 2011.</span> <span class="char-style-override-2">Vatan</span> <span>gazetesi yazarı Reha Muhtar ise 8 Aralık 2011’de, Erdoğan-Gülen anlaşmazlığına yer verecek ve “Futbolda şike yasası bu ayrılıkların zirve yaptığı yerdir” diyecekti. Muhtar, “iktidar çatışması” çerçevesinde değil, bazı konularda farklı görüşler çerçevesinde kalacaktı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-8-backlink" id="footnote-225-8">8</a> <span>Ahmet Alkan,</span> <span class="char-style-override-2">Zaman</span><span>, 11 Aralık 2011</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-9-backlink" id="footnote-225-9">9</a> <span>Başbakan Erdoğan 26 Kasım 2011’de bağırsaklarından polip veya tümör ameliyatı olmuş, evinde mutlak dinlenmeye çekilmişti. Olayları evinden izliyordu. Gül ise İkinci Şike Yasası’nı 2 Aralık 2011’de, yani Erdoğan istirahatteyken veto etti. Erdoğan, ikinci ‘tamamlayıcı’ ameliyatını ise 10 Şubat 2012’de geçirdi, bu da 7 Şubat 2012’deki MİT’e yönelik operasyondan dört gün sonraya denk geldi!</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-10-backlink" id="footnote-225-10">10</a> <span>Prof. Dr. Osman Özsoy,</span> <span>www.haber7.com/haber/20111206/Erdogan8217in-sike-yasasina-bakisi.php</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-11-backlink" id="footnote-225-11">11</a> <span>CNNTürk canlı yayınında Hande Fırat’ın sorularını yanıtlarken konuştu, 14 Aralık 2011.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-12-backlink" id="footnote-225-12">12</a> <span>AKP’li Mevlüt Akgün değişikliğe karşı çıktığı için Adalet Komisyonu toplantısına katılmadı, Şamil Tayyar tabii ki istifa etmedi, çünkü istifa şartını “yasanın referanduma götürülmesine” bağlamıştı! Ama Meclis’te oylamaya katılmadı. İkinci Habur falan da yaşanmadı! Gül, Erdoğan, Gülen çekişmesi üzerine muhalefet milletvekilleri üstü kapalı değindiler: Ömer Süha Aldan (CHP) “bu yasayı önümüze bir lobi getirdi, başka lobi de iade edilmesini sağladı” dedi. Oktay Öztürk (MHP) veto kararında “lobiler çatışması” derken Ali Uzunırmak yasanın veto gerekçesini şöyle açıkladı: “Gelecekte siyasi manevra alanı açmak amacı”. Gülenci avukat ve hukukçular da, Şike Yasası’nı topa tuttular, hatta “Türkiye, Birleşmiş Milletler güvencesini kaybeder ve iş yapamaz” diye tehdit-ler savuranlar bile oldu! Cemaat’e yakın Hakan Şükür oylamaya katılmadı, Bülent Arınç yurtdışı bahanesine sığındı, Halil Ürün tek ret oyu veren AKP milletvekili oldu.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-13-backlink" id="footnote-225-13">13</a> <span>Çiğdem Toker,</span> <span class="char-style-override-2">Akşam</span><span>, 22 Mayıs 2012,</span> <span>http://www.aksam.com.tr/guncel/ak-partide-uc-donem-dugumu-cozuluyor--117942h/haber-117942</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-14-backlink" id="footnote-225-14">14</a> <span class="char-style-override-2">Anka Ajansı</span><span>, 30. 9. 2012 ve Zeynep Gürcanlı haberi,</span> <span>www.hurriyet.com.tr/gundem/21596336.asp</span> <span>Bu maddeyle yapılan yorum da RTE lehine: “Madde yazılırken, ‘Büyük Kongre’nin, olağan mı, yoksa olağanüstü kongre mi olduğuna ilişkin bir ibare konulmadı. AK Parti kaynaklarına göre bunun hukuki sonucu şu olur; Recep Tayyip Erdoğan partinin kurucu genel başkanı. Kuruculuk dışında, dördüncü dönemi de dünkü kongreyle başladı. Yani Erdoğan, tüzük gereği bir sonraki AK Parti Kongresi’nde aday olamayacak. Parti genel başkanı olarak bir başka isim seçilecek. Ancak partiden talep gelmesi ve bu çerçevede kısa süre içinde ‘olağanüstü kongre’ toplanması halinde, Erdoğan yeniden genel başkan seçilebilecek. Olağan kongre ile olağanüstü kongre arasındaki zaman dilimi de, Erdoğan’ın genel başkanlığa ara verdiği dönem olarak sayılacak.”</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-15-backlink" id="footnote-225-15">15</a> <span>Bülent</span> <span>Korucu</span><span>,</span> <span class="char-style-override-2">Zaman</span><span>, 15 Mayıs 2012. Ayrıca Kadri Gürsel,</span> <span class="char-style-override-2">Milliyet</span> <span>17 Mayıs 2012, Cemaat yazarının bu görüşüne katılıyor ve asıl amacın Fenerbahçe’yi ele geçirmek değil futbolda üç büyüklerin kurduğu egemenliği yıkmak olduğunu ileri sürüyor. Tabii, bu da bir görüş... Cemaat Fenerbahçe’yi “dağıtarak”, Yıldırım’ı içeri tıkarak bunu nasıl gerçekleştirir, başka bir konu. Büyük kulüplerin öyle darmadağın edilmesi, dünyanın en zor olayı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-16-backlink" id="footnote-225-16">16</a> <span>http://papazincayiri.blogspot.com/2012/05/cemaat-fenerbahceyi-neden-ele-gecirmek.html</span> <span>Ayrıca Cemaat’i koruyan yazarlardan Nuh Gönültaş şöyle diyecekti: “Diyarbakırlı Aziz Yıldırım’ın Fenerbahçe’yi ele geçirmesi sorun değil de, Erzurumlu Fethullah Gülen’in ele geçirmesi mi sorun?” Yani, evet ele geçirmek istemesinde ne sorun var, diyordu.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-17-backlink" id="footnote-225-17">17</a> <span>Hüseyin Gülerce,</span> <span class="char-style-override-2">Zaman</span><span>, 24 Mayıs, Habertürk ekranından: “Fatih Altaylı da çok güzel sormuş. Ya kardeşim sen bize şikeyle ilgili konuş. Sen bunlara cevap vereceğine, her sıkıştığında Atatürk’e sahip çıkıyorsun. Atatürk’ü de rahat bıraksınlar. Şu anda köşeye sıkışan herkes cemaat adı altında Hizmet Hareketi’ne saldırmayı bir yol bellemiş. Ama bu geri tepecektir.” (</span><span>www.gazeteciler.com/gundem/huseyin-gulerce-aziz-yildirima-patladi-52079h.html</span><span>).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-18-backlink" id="footnote-225-18">18</a> <span>“Fenerbahçelilerden de çok tepki almıştım. Yazılarımı çok pasif bulduklarını, Cemaat’i Fenerbahçe taraftarıyla barıştırmaya çalıştığımı söylediler. Diğer yandan Cemaat’in susturma girişimine karşı da ‘susmuyorum arkadaş’ diyorum.”</span> <span class="char-style-override-2">Gerçek Gündem</span><span>, 22 Mayıs 2012. Aynı konuşmada Çakır “Onları dünyanın dört bir yanında gördüm, çok iyi tanıyorum, çok oturmuş küreselleşmiş bir cemaattir, bu yayınlar bu yapıya uygun değil” diyordu. Ama bu çok mu çok masum ve Cemaat’in iktidar savaşını gözden kaçıran bir yaklaşımdı. F. Gülencilerin gerçek politikalarını ancak Türkiye’de görmek mümkündür. Dünyada varoluşları ve sahip oldukları güç, özünde Türkiye’yi kuşatmaya yönelikti.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-19-backlink" id="footnote-225-19">19</a> <span>22 Ocak 2012 tarihli yazım şöyle bitiyordu... Bu paragrafı, yeni bölüme ilk başlangıç olması için de aşağıya alıyorum: “</span><span class="char-style-override-12">Cemaat’in adamları, Başbakan’ın otoriter kişiliğinden şikayetçi</span><span>! ‘Otoriter rejim’ kaygısını dile getirmeye başladılar! Çünkü Başbakan’ın ‘otoriterliği’, Cemaat’i de sınırlandırmaya yöneldi! Cemaat, devlet/bürokrasi içinde istediği her türlü atamanın gerçekleşmemesi nedeniyle, Başbakan’a karşı siyasi konum belirledi! Erdoğan gibi otoriter bir lider yerine, daha yumuşak ve etkilenmesi kolay başka bir lideri tercih ediyorlar. Bu (nlar) kimlerdir?!..</span> <span class="char-style-override-12">Erdoğan’a karşı Cemaat-liberal yazar çizer ittifakı bir yıla yakındır iyice pekişti.</span> <span>Amerikancı-Cemaatçi</span> <span class="char-style-override-2">Taraf</span><span>, bu ittifakın baştacıdır. Tabii, Cemaat’in diğer gazetelerinde de bunu görürsünüz. Liberal eksen, Erdoğan’dan dışlandıkça, Cemaat’e yamanmaktadır. Daha neler göreceğiz neler!”</span></p>
        </div>
      </div>
    </div>
  </div>
</body>
</html>
