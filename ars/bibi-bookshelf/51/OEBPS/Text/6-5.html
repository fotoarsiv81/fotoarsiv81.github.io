<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-5.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-5.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-2">İKİNCİ BÖLÜM</p>

      <p class="arabaslik-orta">Türkiye Sarsılıyor: MİT’e Operasyon</p>

      <p class="paragraf"><span class="char-style-override-2">...En önemlisi, iktidarın (gayri) resmi ortağı Cemaat’in devlette tırmanışı... Cemaat’in devleti ve AKP’yi- Erdoğan’ı kuşatması... Bu bağlamda, Erdoğan ile Cemaat arasındaki ilişkilerdeki gelişmeler, siyaset, AKP ve ülke için önemli.</span></p>

      <p class="paragraf"><span class="char-style-override-2">Bu bağlamda, Cemaat’in liberal-Amerikancı gazetedeki koçbaşısı malum kişinin (M. Baransu) Erdoğan’a “MİT’i senden iyi biliyorum, Kasımpaşalılığın bana sökmez...” biçimindeki “kabadayılığı”, aslında Cemaat’in Erdoğan’a karşı ana düşüncesinin dışa vurumuydu. İkisi arasındaki “diyaloğu” ilgiyle izledim!</span></p>

      <p class="paragraf"><span class="char-style-override-2">Koçbaşı, MİT’in yeniden yapılanması gerektiğini gündeme getirdiğine göre, Cemaat’in üzerinde çalıştığı yeni hedefinin, MİT’te yapılanma olduğu ortaya çıktı... Cemaat-Erdoğan siyasi çatışmasında, akla gelen fantastik sorulardan biri de,</span> <span class="char-style-override-15">acaba Cemaat Erdoğan’a da hukuk mızrağının ucunu</span> <span class="char-style-override-2">gösterir mi? Bu fantezi sorunun ardındaki olgu, Cemaat’in kendisine karşı olan ve rakip olarak gördüklerine her türlü hukuki tuzağı kurabilecek bir güce ulaştığını sanmasıdır</span>...</p>

      <p class="paragraf">(2 Ocak 2012, “2012’den Beklentiler: Erdoğan ve Cemaat”, Bilim ve Siyaset – <span class="char-style-override-2">Cumhuriyet</span>)<span class="dipp char-style-override-13" style="font-size:0.82em;"><a class="footnote-link" href="#footnote-225-20" id="footnote-225-20-backlink">20</a></span></p>

      <p class="paragraf">7 Şubat 2012 akşamı Türkiye sarsıldı. PKK’nın şehir yapılanması olduğu ileri sürülen KCK soruşturmasını Cumhuriyet Savcısı Bilal Bayraktar ile birlikte sürdüren Savcı Sadrettin Sarıkaya, Başbakan’ın güvenilir adamı MİT Müsteşarı Hakan Fidan ile eski Müsteşar Emre Taner ve eski Müsteşar Yardımcısı Afet Güneş’i “şüpheli” sıfatıyla ifade vermeye çağırıyordu. Gazetelerdeki ilk habere göre “MİT yöneticilerine, internette de yayınlanan 47 dakikalık Oslo’daki görüşmelere ilişkin ses kayıtları, PKK ile yapılan görüşmelerin içerikleri, Öcalan’la İmralı’da yapılan görüşmelerin örgüt yöneticilerine aktarılıp aktarılmadığı” sorulacaktı.<span class="dipp char-style-override-13" style="font-size:0.82em;"><a class="footnote-link" href="#footnote-225-21" id="footnote-225-21-backlink">21</a></span> Savcı, eski ve yeni MİT yöneticilerini Beşiktaş’ta ifadeye bekliyordu! İlginç bir ayrıntı da şuydu: Sarıkaya, iş bitiminde genellikle “yaya” olarak adliye binasından ayrılırken, o gün sivil polis eşliğinde arabayla “işyerini” terk edecekti!</p>

      <p class="paragraf">İstanbul Başsavcısı Çolakkadı, olaydan ve durumdan habersizdi; AA’ya verdiği demeçte, “Bilgimiz yok, bilgi verilmiş değil. Olsa verilirdi diye düşünüyoruz. Eğer doğruysa bize bilgi verilmeden yapılmış demektir”, Özel Yetkili Başsavcıvekili Fikret Seçen de sorulara, “Öyle bir şey yok” diyecekti! Yani Başsavcılık’ın, altındaki savcının Türkiye’yi sarsan girişiminden haberi yoktu! Ancak ertesi gün her ikisi de konuşacaktı: Evet ifadeye çağrıldılar.</p>

      <p class="paragraf">O akşam Türkiye karıştı. Sosyal medyada mesajlar ışık hızıyla yayılırken, Ankara’dan haberi doğrulayacak bilgi alınamıyordu. Ertesi gün çok satan gazetelerin bürolarına, MİT’çileri şüpheli olarak ifadeye çağıran kaynaklardan gittiği belli olan, MİT ve KCK ilişkileri konusunda dosyalar gönderiliyordu. Bazı gazete temcilcileri özel Twitter hesaplarına “Okudukça ürperiyorum... Türkiye yakın siyasi tarihinin en heyecanlı günlerine doğru sürükleniyor... Genelkurmay Başkanı teröristlikle, MİT Müsteşarı PKK’ya destekle, TSK Karayılan’ı eğitmekle suçlanıyor...” mesajları düşüyordu.<span class="dipp char-style-override-13" style="font-size:0.82em;"><a class="footnote-link" href="#footnote-225-22" id="footnote-225-22-backlink">22</a></span> MİT’in, KCK’nın şehir içi terörist faaliyetlerine KCK içindeki adamları aracılığıyla karışmış olduğu iddiası ortalığı kapladı!</p>

      <p class="paragraf">Ankara, yani hükümet şaşkındı! Hiç kimsenin hiçbir şeyden haberi yoktu! Adalet ve İçişleri Bakanlarının bile! Başbakan Yardımcısı Bülent Arınç, “Şüpheli sıfatıyla KCK içerisinde bu üç kişi nasıl yer alır, aklımla izah edemiyorum. Olsa olsa tanıklıklarına başvurulabilecek bir nokta olur diye aklıma geliyor” derken, Dışişleri Bakanı Davutoğlu, “Hukuki süreç bağlamında ortada netleşmemiş bir tablo var, bu nedenle bağlayıcı bir yorumda bulunmak doğru olmaz” diyecek, ama Hakan Fidan’ın başarılı çalışmalarını savunacaktı.<span class="dipp char-style-override-13" style="font-size:0.82em;"><a class="footnote-link" href="#footnote-225-23" id="footnote-225-23-backlink">23</a></span> Köşe yazarları, saat saat kronoloji oluşturarak gelişmeleri anlamaya ve ilişkilendirmeye çalışacak ve 8 Şubat’ta öğlene kadar henüz Başbakan’ın bile olaydan haberi olamayabileceğini yazacaklardı. Özel Yetkili Savcı’nın, MİT Müsteşarı’nı sorguya çağırdığı doğru muydu? Bu bile anlaşılamamıştı! Eğer doğruysa gerçekten bir deprem yaşanıyordu! MİT Müsteşarı Hakan Fidan, Başbakan’ın çok güvendiği ve adım adım bütün süreçlerden geçirerek MİT’in başına getirdiği adamdı. Hakan Fidan’ı sorguya çağırmak hatta tutuklamak demek, Başbakan Erdoğan’a yönelik bir operasyon anlamına gelirdi.</p>

      <p class="paragraf">İstanbul’da, Özel Yetkili Savcılık olduğu açık seçik belli olan kaynak, Hakan Fidan’ın sorguya çağırıldığı haberinin kesin doğru olduğu konusunda teminat veriyor ve gazetecilere, “Merak etmeyin, yürüyün” diyordu<span class="char-style-override-12">.</span> Demek ki İstanbul’da Ankara’ya rağmen bir şeyler yapılıyor. Acaba İstanbul’da bir çevre, bu haberin, ertesi güne kalmadan, bir an önce yayılmasını mı istiyor?.. Acaba bu çevre, o gece, Ankara’dan bazı çevrelerin devreye girip, MİT Müsteşarı’nın ifade vermesini engelleyeceğinden mi endişe ediyor?”<span class="dipp char-style-override-13" style="font-size:0.82em;"><a class="footnote-link" href="#footnote-225-24" id="footnote-225-24-backlink">24</a></span></p>

      <p class="paragraf">Ama bu “çevre”nin adı yoktu! Her zamanki gibi! “İstanbul çevresi”, Ankara hükümetine kafa tutuyor, Ankara’nın adamını “şüpheli” sıfatıyla sorguya çağırıyor! Ancak sanki aniden patlayan bu önemli olayın, kimler arasında ve neden geçtiği konusunda bir sav ileri sürülmüyordu. Gazeteciliğin en temel vazgeçilmezleri olan “kim, neden ve nasıl” gibi sorulara bile yanıt yoktu! Bir korku mu (Cemaat ve yargısından), yoksa gerçekten bilinmezlikten mi veya aralarında böyle bir çatışma olabileceğine asla inanmamaktan mı?</p>

      <p class="paragraf">AKP Genel Başkan Yardımcısı Hüseyin Çelik de şaşkındı! O Çelik ki, her konuda doğru-yalan mutlaka söyleyecek bir şeyleri olan politikacıydı! AKP’ye, bakanlara, hükümete yönelecek tüm eleştirilere karşı bir Çin Seddi örmekle ve yalanlamakla ünlüydü, ama bu konuda söyleyecek tek sözü yoktu! Şaşkın ve olan biteni anlamaz durumdaydı! Başbakan’ın “yakın ofisi”nden Ömer Çelik de öyleydi! Anlaşılan her ikisi de Başbakan’dan tek haber alamamışlardı! Hükümet mi yıkılıyordu, RTE neden susuyordu!</p>

      <p class="paragraf">Ama olayı izleyen iki-üç gün içinde, manşetlere çıkacak başlıklar şunlar olacaktı:</p>

      <p class="paragraf">– 7 Şubat darbesi!</p>

      <p class="paragraf">– MİT üzerinden Başbakan’a darbe!</p>

      <p class="paragraf">– Hükümete sabotaj!</p>

      <p class="paragraf"><span class="char-style-override-12">Kim Yaptı Bunu?</span></p>

      <p class="paragraf">Ve satır aralarında ise, “fail”in izleri belli edilmeye çalışılıyordu. Evet, girişimi savcı yapmıştı da, peki “savcı” kimdi? Bazıları “fail”i, AKP’yi destekleyen devlet içinde ayrı siyasi yapılanma olarak tarif etmeye çalışırken, bazıları ise fail olarak, “devlet içindeki bürokratik yapı” diyordu! Bazıları, “devletin güvenlikçi (polis yargı) sözde bağımsız (!) yapısının bir girişimidir” diyor, bazıları da “devlet bürokrasisi ile dışarıdaki bir gücün birlikte harekete geçmesi” olarak görüyordu. Ama bunlara göre her durumda suç Erdoğan’daydı, çünkü “Kürt politikasında masa başı görüşmelerle Kürt Meselesi’ni çözmekten vazgeçmiş ve işi devletin güvenlik kurumlarına havale” etmişti! Böyle edersen işte başına da böyle işler gelirdi!</p>

      <p class="paragraf">Yani yorumlardan yorum beğen, yanlışlardan yanlış, saptırmalardan saptırma beğen, bir durum vardı başlangıçta... Zaten ait olduğu siyasi, dinci, ideolojik kanatlara göre mevzilenmiş, gerçekleri aramak ve yazmakla değil, paşababalarının çıkarını savunmak ve bunun için her türlü bilgi ve haber saptırmasını ilke edinmiş türlü çeşitli medya köşetaşlarından ne beklenirdi!<span class="dipp char-style-override-13" style="font-size:0.82em;"><a class="footnote-link" href="#footnote-225-25" id="footnote-225-25-backlink">25</a></span></p>

      <p class="paragraf">Kimse, açıkça bunun Pensilvanya’nın güçleri (Gülen) ile Erdoğan arasındaki büyük çatışma olduğunu yazmak veya anlamak istemiyordu! Şüphesiz, bunu ima edenler yok değildi! Gülen-Erdoğan çatışmasını yok sayanlara göre, böyle bir çatışma “asla mümkün değildi, onlar et ile tırnak gibi iç içe geçmişlerdi”. Aslında Gülen Cemaati’nin siyaseti ve gövdesi ile Erdoğan ve AKP’nin siyaseti ve gövdesinin tamamen ayrı varlıklar olduğu, özünde ayrı ayrı devinim içinde oldukları görülmüyordu. Bunlardan bir kısmı, Gülen Cemaati’ni “siyasi bir varlık” olarak görmüyor, bir “Hizmet Hareketi” olduğunu belirtiyor ve ülkeyi yönetmek gibi bir hedefi olmadığını düşünüyor, yazıyor, çiziyordu. Bırakın Pensilvanya’nın devlet ve toplum içinde sonsuz bir yayılma refleksini, çalışmasını ve bunun nedenlerini sorgulamayı...</p>

      <p class="paragraf">Oysa Gülenciler ise en basitinden şu gerekçeyle hareket ediyorlardı: Bir Hizmet Hareketi’nin en iyi hizmeti bütün topluma vermesi için ülkeyi yönetmeye talip olmasıyla mümkündür! Neden “sınırlı hizmet” versin ki bu millete ve vatana! İktidara gelirse, en azından iktidara gelen partileri yönlendirirse, hizmetini en mükemmel şekilde verir!</p>

      <p class="paragraf">Zaten, Gülencilerin devlet yapılanması içindeki bütün faaliyetleri, her aşamada, bütün kritik yerlere ele geçirmeye yönelikti. Ve sürekli bir “görünmezlik perdesi” ardında saklanıyorlar ve işlerini sürdürüyorlardı. Ülke çapında toplam faaliyetlerini örgütlü bir şekilde sürdüren büyük bir yarı yasal-yarı yasal olmayan bir siyasi yapıyla karşı karşıyaydı devlet ve ülke. Ama en ciddi demokratik kafalara bile şunu dedirtiyordu: Kardeşim yakasında Gülenci mi yazıyor? Gülenci olmadığını söyleyene biz nasıl Gülenci-Cemaatçi deriz. Bu bile gizli bir örgütün yapısını ve yarattığı tehdidi anlatmaya yeterdi. Böyle yarı gizli ve devlet güçlerini elinde bulunduran örgütlere de fazla bulaşmaya gelmezdi. Silivri ve Odatv tutuklamaları ve davaları korkutucu örneklerdi!</p>

      <p class="paragraf">Oysa medyada herkes, kimin, hangi gazetenin, yazarın neci olduğunu az çok bilir; örneğin tartışma programlarına konuk seçerken, Cemaat’in görüşlerini temsil etmek üzere mutlaka Cemaat’ten insanlar çağrılır ama onlara açıkça “Gülenci” denmez! Hatta bazen çağrılan konuklardan bazılarının Gülenci olduğunu bile bilmezler, sonra öğrenirler. Çünkü Gülenciler bazı “düşünce kuruluşları”, enstitüler, dernekler, avukatlar vb. oluşturmuşlardır ve onlar sanki tarafsız uzman kuruluşların temsilcileridir. Uzman olarak getirilir, ama tamamen Cemaat’in politikalarını savunur. Bir bakmışsınız, konuklardan üçü Cemaatçidir! Ama farklı kimliklerle orada bulunmaktadırlar (CNNTürk’te bir programa katıldığımda başıma geldiği ve durumu araştırdığım için biliyorum!)</p>

      <p class="paragraf">Cemaat sanki bir gizli örgüt gibi. Bence gibisi fazla; her şeyleri ortada, paraları, okulları, matbaaları, sözcüleri, gazeteleri, dergileri, dernekleri, vakıfları, enstitüleri, şirketleri, iş dünyasında adamları, tüccarları, işadamları, medyadaki sözcüleri, yazarları... Say sayabildiğin kadar... Hükümette bakanları, Meclis’te milletvekilleri...</p>

      <p class="paragraf">Adı var, sanı var, ama ortada kimse yok! Epeyce komik bir durumla karşı karşıyayız yani! En Cemaatçi bilinen adamları bile, şöyle şeyler yazabilir örneğin: Valla 30 yıldır Cemaat’ten tanıdığım bir dostuma sordum, Cemaat’in böyle bir amacı olmadığını söyledi! Bana hiç yalan söylemez!</p>

      <p class="paragraf">Oldu olacak bir fıkra uyduralım:</p>

      <p class="paragraf">Hocaefendi Fethullah Gülen’e sormuşlar:</p>

      <p class="paragraf">– Gülenciler ABD ile yakından dostmuş, Türkiye’de Erdoğan’a karşı imişler, ne dersiniz?</p>

      <p class="paragraf">– <span>Valla sanmıyorum, ama Cemaat’ten çok saygıdeğer bir tanıdığım var, ona bir sorayım, size doğru yanıtı öyle vereyim!</span></p>

      <p class="paragraf">Neyse, bu kitabın konusu kimin Gülenci olduğu değil, sadece çatışmayı derinlemesine ve nedenleriyle değerlendirmek. Bu kısa saptamalardan sonra “olay yerine” dönelim ve Başbakan’a biraz daha bakalım.</p>

      <p class="arabaslik-sol">Başbakan, “Altın Vuruş”u Karşılıyor</p>

      <p class="paragraf">Ama şüphesiz ki Başbakan Erdoğan yoğun telefon trafiği arasında Hakan Fidan’dan bilgi alıyor, olayın boyutunu, nedenini, amacını, hedefini saptamaya çalışıyordu. Başbakan’ın neler yaptığı, kimlerle konuştuğu, neler düşündüğü konusunda sızan bilgi yoktu. Düşünün ki koca bir MİT vardı, her yere sızıyordu, hatta KCK yönetimine bile sızıp orada KCK’lıymış gibi eylemler yapıyordu ama Cemaat’in kendisine ve Başbakan’a karşı giriştiği operasyondan habersizdi!</p>

      <p class="paragraf">Başbakan’ın girişeceği kararlı “karşı atağa” bakarak ve medyadaki kalemlerinin yazdıklarını dikkate alarak, küçük bir senaryo yazabiliriz:</p>

      <p class="paragraf">Başbakan şaşkın mıydı? Belki de, epey bir süredir, 2007’de ilk kez mim koyduğu, 2010’da daha güçlü bir mim koyduğu, özellikle 2011 Haziran seçimlerinden sonra yoğun problem yaşadığı ve durmadan yeni koltuklar ve yetkiler isteyen, parti ve milletvekilleri, hatta bakanlar arasında yayılma olanaklarını artırmaya çalışan “ortağından”, böyle bir atak bekliyor muydu? Bence hayır! Belki, atağın, MİT Müsteşarı’nı sorguya çağıracak ve tutuklamaya yönelecek boyutta ve çapta olabileceği aklına gelmemişti! Bu açıdan şaşkınlık yaşamış ve kendi kendine “Ne oluyor...” diye sormuş olabilir. Oysa iki ay kadar önce yaşadığı Şike Yasası olayını unutmuş olamazdı ama yine de MİT üzerinden böylesine daha büyük bir saldırı aklının ucuna bile gelmemiştir. Saldırının boyutunu görünce ise mutlaka çok şaşırmıştır.</p>

      <p class="paragraf">Neredeyse her konuda her gün beş posta konuşan Baş-bakan, bu kez susuyordu. Olayı iyice kavradıktan sonra ne yapacağına karar verme molası almış olabilirdi. Hakan Fidan olayı, belki de “ortağı”yla yaşadığı sorunu kökten halletme fırsatı yaratmıştı! Haziran 2011 Genel Seçimleri sonrası selam gönderdiği ve teşekkürler ettiği Pensilvanya, aslında hemen yanıbaşında, iktidarın içindeydi, paralel bir “siyasi” iktidar kurmuştu. Dur durak bilmeden ilerliyordu ve iktidarını inşa ediyordu. Pensilvanya, çevresini tamamen sararak, partinin, milletvekillerinin, hatta bakanların arasında nüfuzunu yayarak, her şeyden önce Emniyet, İstihbarat ve Yargı’da büyük ölçekte örgütlenerek Başbakan’ın “kuyusunu kazıyordu”. Başbakan bunu görmüş ve kararını vermişti. Güvendiği, işbirliği yaptığı hiçbir adamını yedirmeyecekti. Ayrıca “namlu” açıkça ve doğrudan kendisine yönelmişti. Hakan Fidan üzerinden kendisine “ateş” ediliyordu.<span class="dipp char-style-override-13" style="font-size:0.82em;"><a class="footnote-link" href="#footnote-225-26" id="footnote-225-26-backlink">26</a></span> Namlunun ucundaki Hakan Fidan’ı ise savcılığın davetine göndermeyecek ve girişimi boşa çıkartacaktı..</p>

      <p class="paragraf">RTE hiç tereddüt etmedi. Önce Özel Yetkili Savcı Bedrettin Bey’i görevden aldırdı. Zaman, “savcının yetkisine siyasi müdahale” gibi suçlamalarla uğraşılacak zaman değildi. Ne derlerse desinlerdi! Darbe krizi, ancak olağanüstü önlemlerle giderilebilirdi. Özel Yetkili Savcı ve mahkemelerle birlikte çalışan, her şeyi hazırlayıp savcıların önüne koyan ilişkili operasyonel polis yapısı da bu karardan sonra yavaş yavaş dağıtılmaya başlanacaktı. Bu iki “bütünleşik yapı”, yani Emniyet-Yargı, Silivri davalarında kendisine en büyük desteği sağlayan Pensilvanya’nın egemenlik alanlarıydı! Bunu bir buçuk yıl sonra, 17 Aralık 2013’te Cemaat’in bu kez yolsuzluk ve rüşvet silahıyla vurduğu iktidarın has gazetecilerinden milletvekili Şamil Tayyar, “Emniyet’i Cemaat’e bıraktık” tweeti ile itiraf edecekti!</p>

      <p class="paragraf">Emniyet İstihbaratı da Cemaat’e bırakılmıştı! Tabii hepsinden önemlisi, Hakimler ve Savcılar Yüksek Kurulu’nda (HSYK) ağırlık Cemaatçilere teslim edilmişti; bu kurul, Özel Yetkili Mahkemeler’in neredeyse tamamını Cemaatçi yargıç ve savcılardan oluşturacak, Cumhuriyet’in gerçek savcılarını ise ayıklayacaktı. Bu bütünleşik yapı, özellikle Pensilvanya’nın devlet içindeki örgütlenmesini ve etkinliklerini ortaya seren muhaliflere karşı amansızdı, hukuksuzdu ve düzenbazdı. Tamam, ordunun, subayların defterini dürmek, muhalefete karşı komplolar düzenlemek iyi güzeldi de bir süredir, bu bütünleşik yapının polisiye ve hukuki işgüzarlıkları baş ağrıtıyordu. Evet, birlikte yola çıkmışlardı ama iplerin Erdoğan’ın elinden kaçıyor olduğu da bir gerçekti. İşte MİT üzerinden kendisine darbe teşebbüsü ortadaydı.</p>

      <p class="arabaslik-sol">İktidarı Zorlayan Olaylar</p>

      <p class="paragraf">Cemaat’in Emniyet ve Yargı içindeki faaliyetlerini <span class="char-style-override-2">Haliç’te Yaşayan Simonlar</span> kitabında anlattığı için, yılların sağcı polis şefi Hanefi Avcı’yı uyduruk-sahte suçlamalarla “aşırı solcu” yapmışlar, hakkında dava üzerine dava açmışlar ve tutuklamışlardı. Yine, Cemaat’in polis teşkilatındaki faaliyetlerini anlatan <span class="char-style-override-2">İmamın Ordusu</span> kitabını yazan gazeteci Ahmet Şık da hemen Ergenekoncu yapılmış ve davaya dahil edilmişti, üstelik kitabı da yayımlanmadan “tutuklanmıştı”! Böylece Türkiye yayımlanmayan kitapların yasaklandığı bir ülke olmuştu! Hem Türkiye’de hem dışarıda kıyamet kopuyordu.</p>

      <p class="paragraf">Araştırmacı gazeteci Nedim Şener de Ahmet Şık ile “aynı paket” içine dahil edilmişti, o da Özel Yetkili Savcılar ile polislerin Hrant Dink cinayetindeki perdeleme faaliyetlerini açığa çıkartan çalışmalar yapmış, <span class="char-style-override-2">Ergenekon Davası’nda Fethullah Gülen Belgeleri</span> gibi kitaplar yazmıştı. Nedim Şener ve diğerlerinin ortaya çıkardıkları her şey gelip Cemaat’e dokunuyordu! Her iki gazeteci de, iktidara ve Cemaat’e karşı güçlü bir muhalefet odağına dönüşen Odatv için uydurulan “suç zinciri” içinde, Ergenekon kazanına atılmıştı. Odatv’nin kurucusu Soner Yalçın ve çalışma arkadaşlarıyla birlikte, uzun bir tutuklu gazeteciler listesi ortaya çıkmıştı.</p>

      <p class="paragraf para-style-override-17"><span class="char-style-override-16">“Dokunan Yanar”, Cemaat’i anlatan bir slogan olmuştu! Ahmet Şık, elleri kelepçeli, otomobile bindirilirken haykırmıştı bunu. Üretilen protesto sloganı “Yansak da Dokunacağız”, Türkiye’nin sınırlarını aşmıştı.</span></p>

      <p class="paragraf">Üstelik Pensilvanya, Emniyet ve Yargı’da güçlendikçe güçleniyordu, Erdoğan’ın denetleyemediği bir iktidar odağına dönüşmüştü. İki ayrı iktidar odağı vardı! Cemaat ayrıca “<span class="char-style-override-12">siyasi bir kimlik</span>” oluşturmuştu, içte ve dışta kendisinden ve hükümetinden ayrı politikalar savunuyordu! Erdoğan, eski Genelkurmay Başkanı İlker Başbuğ’un tutuksuz yargılanması için irade beyan ediyor ama Başbuğ tutuklanıyordu; ayrıca kendisine daha ağır bir yanıt veriliyor, tutuksuz yargılanan Hurşit Tolon da hemen tutuklanıyordu. Öyle anlaşılıyordu ki, Cemaat, özellikle ordu üzerindeki operasyonlarında amansızdı. Cemaat’in iktidarla asgari programı, evet “<span class="char-style-override-12">askeri vesayeti bitirmek</span>”ti. Ama Cemaat için bu bir “asgari program” değildi. Cemaat, ordunun, özellikle ve ağırlıklı olarak Deniz ve Hava Kuvvetleri’nin neredeyse tüm kurmaylarını biçmeye, alttan kendi adamlarını yükseltmeye yönelik operasyonlarını sürdürmeye kararlıydı. Başbakan, generallere yönelik operasyonlardan rahatsızlığını dile getirdiğinde Cemaat medyasında<br/>
      hemen, “Ergenekonculara hoşgörülü davranılıyor” yazıları boy gösteriyordu. Acaba Erdoğan, Cemaat’in TSK içindeki örgütlenmesini görüyor muydu, bu örgütlenmenin hedef ve amacı üzerinde fikir sahibi miydi?</p>

      <p class="paragraf">Dönelim Başbakan’a: Bütün bunlar ve daha bir sürü baş ağrısı, Erdoğan’ın kararını kesinleştirmesine yardımcı oldu. Önlerinde çok önemli günler vardı; 2014’te üç koltuk, yani Cumhurbaşkanlığı, Başbakanlık ve Parti Başkanlığı koltukları yeniden doldurulacaktı. Cemaat’in bu atağı, aslında 2014’e ve 2015’e yönelik siyasi güç toplama operasyonuydu. Açık ki Pensilvanya, 2014’e güçlü bir şekilde girmek istiyor ve koltuk, yetki, makam, güç paylaşımından mümkün olan en büyük yararı elde etmek istiyordu. Bu hedeflerine ulaşması Tayyip Erdoğan o koltukta oturduğu sürece ya imkânsız ya çok sancılı ya da çok zor olacaktı. 7 Şubat 2012 MİT Operasyonu aslında, Cemaat’in bu kararı vermesinin, açıktan ve cepheden Erdoğan’a saldırmaya girişmesinin bir sonucudur. Bu tarihten önceki karşılıklı ve pek de medyaya yansımayan ama ipuçlarını güçlü bir şekilde görüdüğümüz “el ense çekmeler”, Cemaat’in istediklerini pek de alamayacağının göstergeleriydi.</p>

      <p class="paragraf">MİT’e yönelik operasyonun, aslında Erdoğan’a da yönelik olduğunu görmemek için kör olmak gerekirdi. Güçlü oldukları yargıyı sonuna kadar kullanacaklarının kanıtıydı bu girişim. MİT Müsteşarı Hakan Fidan’ı tutuklasalar, bunu izleyecek zincirleme olasılıkları mutlaka hesap etmişlerdi. MİT’i ve Başbakan’ı, Oslo’da PKK ile sürdürdükleri gizli görüşmeler nedeniyle vuracaklardı. Hakan Fidan büyük bir olasılıkla “vatana ihanet”e benzer ceza maddelerinden yargılanacaktı. Eh, Fidan’ın en büyük koruyucusu, Oslo görüşmelerini sürdürmesi için gerekli emir ve talimatları aldığı kişi olan Başbakan’dı. Büyük bir kamuoyu yaratılabilir, Erdoğan iktidarda oturamaz hale getirilebilirdi. Yıkılmasa bile, AKP ve halk içinde itibarına büyük darbeler vurulabilirdi. Sonrası, Allah kerim!</p>

      <p class="paragraf">Pensilvanya gücüne güveniyordu, AKP içinde siyasi planda önemli desteğe ulaşmış olabilirdi; buna dayanarak Erdoğan’a meydan okumaya kalkışmıştı. Şike Yasası’ndaki parti içi gelişmeler ve çekirdek kadronun Cemaat tarafında saf tutması da bunu gösteriyordu. Erdoğan darbe alıp yıkılırsa, Gül’ün onun yerine geçmesi kesin söz konusu olacaktı.</p>

      <p class="paragraf">Ayrıca Pensilvanya, polis ve yargı gücüyle becerdikleriyle ve seçimlerde Erdoğan’a verdikleri destekle büyük bir özgüven kazanmıştı; “Her şey benden sorulur”, “Ben olmasam Başbakan hiçbir şey yapamaz, iktidar bile olamazdı, o halde iktidardan hakkımızı almalıyız” gibi düşüncelerle ve devlet içinde ulaştıkları örgütlenme düzeyleriyle egoları yedi kat gökyüzüne vurmuş da denebilir.</p>

      <p class="paragraf">Veya bütün bu ve benzer olasılıklar, abartılmış bir karışımla, Pensilvanya’nın düşüncesini esir almış ve eylemlerine damga vurmuştu!</p>

      <p class="arabaslik-sol">Erdoğan, Derinden Ama Kararlı Gidiyor</p>

      <p class="paragraf">Recep Tayyip Erdoğan, bütün bu güçlü olasılıkları ne ölçüde kafasında tarttı bilmiyoruz ama Cemaat’in niyetini görmemek için kör olmak gerekirdi. Fakat siyasi olarak doğrudan Cemaat’i hedef alacak açıklamalardan da şiddetle kaçınıyordu. Partiden bir açıklama yapılmayınca, iktidar yandaşı yazar takımının ağzından da Cemaat’e yönelik söz çıkmıyordu. Öyle ki mesela AKP’nin propaganda şefi ve başkan yardımcısı Hüseyin Çelik, yaşanan bunca olaya rağmen “Cemaat devleti ele geçirmiş, devlete sızmış iddiası kargaları bile güldürür”<span class="dipp char-style-override-13" style="font-size:0.82em;"><a class="footnote-link" href="#footnote-225-27" id="footnote-225-27-backlink">27</a></span> diyordu. Ya yaşanan büyük olayı “sıfır kavrama”sının ürünüydü bu sözleri ya da gerçeği saklama görevi gereğiydi (her zamanki gibi!). Tepeden işaret gelmeyince, medyadaki bazı <span class="char-style-override-12">yararlı salaklar</span>, “Devlet içindeki Kemalist yapılanmanın işi” demeye bile getireceklerdi.</p>

      <p class="paragraf">Erdoğan, öncelikle şu MİT’e saldırıyı savuşturmak zorundaydı. Hakan Fidan’a “sorguya gitme” dedi. MİT de savcının bu talebini “görevsizlik ve yetkisizlik” olarak gördü ve ifadeye gitmedi! Beşiktaş’taki savcılık binası önünde, gazeteciler iki gün boyunca MİT’çilerin gelmesini boşuna bekledi. Savcı Sadrettin Sarıkaya, MİT’in bu açıklamasını dikkate almadı ve hemen “görüldükleri yerde yakalanıp getirmeleri” için Ankara Cumhuriyet Savcılığı’na talimat yazdı.</p>

      <p class="paragraf">MİT yasasında da gerçi MİT’çileri koruyucu bir madde vardı ama Özel Yetkili Savcıların yetkilerini düzenleyen yasa da savcılara istedikleri herkesi sorgulama hakkı tanıyordu. Üstelik, istedikleri her olayı kendi görev alanları çerçevesinde görebiliyorlardı, Şike Davası’ndaki gibi! RTE, bu yetkinin kullanılmasını Başbakan’ın iznine bağlayan ve adı “MİT Yasası”na çıkan yasa değişikliğini hazırlattı ve Meclis’ten anında çıkarttı.<span class="dipp char-style-override-13" style="font-size:0.82em;"><a class="footnote-link" href="#footnote-225-28" id="footnote-225-28-backlink">28</a></span> Yasanın Anayasa’ya aykırı olup olmadığı, şu aşamada önemli değildi.</p>

      <p class="paragraf">Sonuçta Erdoğan MİT atağını geçiştirmek ve ikili iktidar yapısını ortadan kaldırmak için belki de tarihi bir fırsat yakaladı. Polisteki bazı “Cemaatçileri” başka görevlere kaydırdı. Pensilvanya ise, “Aramıza nifak sokmak istiyenler var” diyor, her zamanki gibi bütün iddiaları reddediyordu. İktidarın yargı ve polisteki operasyonlarından sonra Erdoğan ve adamları yine de Pensilvanya’nın başını okşadı, el altında tutmayı sürdürdü, “Sen bizimlesin” dedi, ortalığı yatıştırma görevini üstlendi. Pensilvanya da tepkiyi ve gücü görünce, bir adım geri atmış göründü. Ama bunlar geçici göz kırpmalardı. RTE henüz Cemaat’in oy potansiyelini bilmiyor olabilirdi.</p>

      <p class="paragraf">Ama ateşi söndürme girişimleri olsa bile, hesaplaşma daha bitmemişti. MİT olayından sonra, Cemaat yeni bir atak için güç toplamaya başlayacaktı. Şimdilik, karşılıklı olarak, birbirlerinin böğürlerine bence birer hançer saplamışlardı.</p>

      <p class="paragraf">Şimdi bir adım geri çekilip, bu öykünün “belge”lerine bakalım biraz...</p>

      <p class="arabaslik-sol">Çatışmanın Erken Sinyalleri</p>

      <p class="paragraf">Şimdi 7 Şubat 2012 MİT çatışmasından biraz geriye doğru gideceğiz. Çünkü, bu büyük saldırıdan önce, yaşananlar var.<span class="dipp char-style-override-13" style="font-size:0.82em;"><a class="footnote-link" href="#footnote-225-29" id="footnote-225-29-backlink">29</a></span> Bir deprem yaşanacaktı ama nasıl, nerede, kaç şiddetinde olacağı, ne gibi sonuç ve değişikliklere yol açacağı ve kimlerin ne kadar kayıp vereceği tabii ki bilinemezdi.</p>

      <p class="paragraf">Cemaat depremin işaretlerini veriyordu. Örneğin Pensil-vanya’nın “Balyoz Bavulcusu”, <span class="char-style-override-2">Taraf</span> yazarı Baransu’nun 21 Kasım’da “Usta Gemin Su Almaya Başladı”<span class="dipp char-style-override-13" style="font-size:0.82em;"><a class="footnote-link" href="#footnote-225-30" id="footnote-225-30-backlink">30</a></span> başlıklı yazısıyla Erdoğan’a görülmemiş saldırısı, bence bir dönüm noktasıydı ve bir top güllesi etkisindeydi. Yazar, Erdoğan’ı tepeden tırnağa eleştiriyordu. Pensilvanya’nın Erdoğan’a yönelik önemli bir saldırısını adeta haber verir gibiydi:</p>

      <p class="paragraf">“<span>Parti (AKP yani)</span> <span class="char-style-override-12">milliyetçi çizgiye</span> <span>iyiden iyiye kayıyordu. Parti rotasını şaşırmaya başlamıştı. Bülent Arınç ve partinin ileri gelenleri, Balyoz ve Ergenekon sanıklarını kurtarmak için havayı koklamaya başladılar; ‘Askerler zaten emekli edilecekler, tutuklu olmalarına gerek yok. Bir orta yol bulalım.’ Ankara’da bu ses sıkça duyulur oldu. Yüzde 50 (oy) AK Parti’ye iyi gelmemişti. Gözler kör olmuş, parti akıl tutulması yaşamaya başlamıştı.”</span></p>

      <p class="paragraf">Yazar AKP’yi, “oy vermeyeceğim” diyerek uyarıyordu. Tabii, bu kişisel bir mesaj değildi, Balyoz Davası’nı başlatan, sahada ve ön cephede görevli bir adamın ve temsil ettiklerinin mesajıydı.<span class="dipp char-style-override-13" style="font-size:0.82em;"><a class="footnote-link" href="#footnote-225-31" id="footnote-225-31-backlink">31</a></span> Ergenekon, Balyoz ve Odatv davalarında AKP’yi “yumuşamak”la ve davaları bir şekilde sonlandırmak için çareler aramakla, “Durmak yok yola devam”dan sapmakla suçluyordu.</p>

      <p class="paragraf">Bir yol ayrımının işareti okunuyordu Baransu’nun yazısından. En önemli nokta, Erdoğan, Arınç gibi önde gelenlerin Silivri davalarını bir şekilde sonlandırmak niyeti içinde olduklarını söylemesi ve bu açıdan onlara saldırmasıydı. Ona göre, AKP iktidarı Ergenekoncularla uzlaşma arıyordu, tutuklu generalleri serbest bırakacak formülün peşindeydi. İktidarın sözcüleri ve ağır topları da aslında Baransu’yu doğrulayan yönde işaretler veriyordu; özellikle de Arınç!</p>

      <p class="paragraf">Baransu’nun yazısı internet sitelerinde “Erdoğan’a Uyarı” başlıklarıyla da duyuruldu.<span class="dipp char-style-override-13" style="font-size:0.82em;"><a class="footnote-link" href="#footnote-225-32" id="footnote-225-32-backlink">32</a></span></p>

      <p class="arabaslik-sol">“Eyvah Ergenekoncular Canlanıyor” Korkutmacası</p>

      <p class="paragraf">2011 Kasımı’ndan itibaren Cemaatçilerin en çok korku saldığı nokta “eyvah Ergenekoncular canlanıyor” temasıydı! Bu korku silahını hükümete karşı da sık sık kullandılar. Bunun temel bir nedeni vardı.</p>

      <p class="paragraf">Çünkü eğer hükümette Cemaat’in korktuğu biçimde böyle bir gelişme olursa, Silivri davalarının çöküşünün altında kalacak olan Cemaat’ti! Silivri davalarının kokusu çıkmış, belgelerin sahte ve senaryoların düzmece olduğu tamamen kanıtlanmıştı. Silivri tam bir adaletsizlik, haksızlık ve üçkâğıtçılık temelinde sürdürülüyordu ve insanlar ciddiye alınabilecek bir idida olmadan içeride tutuluyordu. Hükümet kanadında rahatsızlıklar vardı. Baransu’nun yazısını, bu çöküşü önlemeye yönelik, hükümete bir uyarı olarak da algılamak gerekirdi.<span class="dipp char-style-override-13" style="font-size:0.82em;"><a class="footnote-link" href="#footnote-225-33" id="footnote-225-33-backlink">33</a></span> Yazar, Erdoğan’a bu “atış”larını, MİT konusunda ve Şike Yasası’nın “yumuşatılması” kararı üzerine de sürdürüyordu. Şüphesiz Baransu’ya, Cemaat’in diğer yazar ve yayın organlarından da destek vardı. Aslında <span class="char-style-override-12">Baransu, Cemaat’in Erdoğan ile ipleri kopardığını</span> haber veriyordu.</p>

      <p class="paragraf">O anda Cemaat’i en çok korkutan, TSK operasyonlarının durdurulması, hatta subayların serbest bırakılması tehlikesiydi. Böyle bir gelişme, Ordu’da kendi adamlarına yükselme şansı yaratma olasılığını da azaltıyordu.</p>

      <p class="paragraf">Pensilvanya (Gülen ve Hareketi) – Erdoğan arasındaki alttan alta gelişen süreç, artık dışarıdan da net olarak görünmeye başlamıştı. Henüz MİT’e operasyon yapılmadan üç ay kadar önce Cumhuriyet’te “Ayrışma: Cemaat İktidara Karşı mı?”<span class="dipp char-style-override-13" style="font-size:0.82em;"><a class="footnote-link" href="#footnote-225-34" id="footnote-225-34-backlink">34</a></span> başlıklı makaleden, konumuzla doğrudan ilişkili bölümleri alıyorum, sonraki bütün olaylar bu doğrultuda gelişti.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-20-backlink" id="footnote-225-20">20</a> <span>12 Ocak 2012 tarihli “Erdoğan’ı Kuklalaştırma” başlıklı yazımda da RTE’nin İlker Başbuğ’un tutuksuz yargılanması isteği üzerine Cemaat’in saldırısını konu alıyor ve şöyle diyordum: “Çok ilginç bir olay seyrettim yine ekranda, hem de yakından! Bir eski hâkim avukat, Erdoğan’ın ‘tutuksuz yargılansınlar’ sözünün yargıyı etkileme olduğunu söyleyerek, ‘nerede Erdoğan hakkında da fezleke düzenleyecek cesur bir savcı’ diye bağırdı! Anladım ve baktım ki, bu da Cemaat’ten... Cemaat, Erdoğan’ı derdest edecek, ama şimdi ne yeri ne zamanı!..<br/>
          İktidarı bölüştüğü ortağı, o noktaya geldi ki, Başbakan’ı ‘kuklalaştırabilir’.<br/>
          Verdikleri desteğin, birlikte ‘başardıklarının’ diyetinin bu olduğunu düşünüyorlar... Baş aşağı gidiş, kaçınılmaz olarak başlamıştır. Cemaat de bu kaderden kurtulamayacaktır... tetikçiler de...”</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-21-backlink" id="footnote-225-21">21</a> <span class="char-style-override-2">Hürriyet</span> <span>İnternet sitesi, 7 Şubat 2012, Arda Akın’ın haberi.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-22-backlink" id="footnote-225-22">22</a> <span>Metehan Demir, o sırada</span> <span class="char-style-override-2">Hürriyet</span> <span>Ankara Temsilcisi, 8 Şubat 2012.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-23-backlink" id="footnote-225-23">23</a> <span>Böylesine büyük bir gizlilikle sürdürülen operasyonun diğer bir benzerine, 20 ay kadar sonra, 17 Aralık 2013 tarihinde hükümeti darmadağın eden Yolsuzluk ve Rüşvet Operasyonu’nda şahit olacaktık. Başbakan dahil, bakanlar, çocuklarının evlerine sabah erken saatlerinde baskınlar yapılınca soruşturmayı öğreneceklerdi... Suyun bile sızamadığı bir yapıyla karşı karşıyaydı hükümet!</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-24-backlink" id="footnote-225-24">24</a> <span>Ertuğrul Özkök,</span> <span class="char-style-override-2">Hürriyet</span><span>, 9 Şubat 2012.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-25-backlink" id="footnote-225-25">25</a> <span>2012 Ocağı’nın başındaki yazılarım Cemaat’in MİT’i hedefe oturttuğuna dikkat çekiyordu. Bu bölümün başına koyduğum alıntıya bakın. 10 Şubat 2012 tarihli, MİT’e yönelik operasyondan sonraki “Büyük Kapışma, Devamını Bekleyin” başlıklı, olayla ilgili ilk yazım çok netti:</span></p>

          <p class="dipnot"><span>“Cemaat ile</span> <span xml:lang="en-US">Erdoğan arasında epey bir süredir tırmanmakta olan gerilim doruk yaptı ve Cemaat’in yargısı Erdoğan’ın kapısına dayandı!..</span> <span class="char-style-override-12">Cemaat, uzun bir süredir MİT’i hedef almaktadır</span><span>. MİT, önemli bir iktidar alanıdır. MİT’te Cemaat yapılanmasını istiyorlar. MİT içinde yeterince etkin olamadıkarı anlaşılıyor... TV’lerde Cemaat yanlısı yazar</span> <span class="char-style-override-12">Faruk Mercan</span> <span>da ‘</span><span class="char-style-override-2">Ordu’da, devlette operasyonlar yapıldı, Ergenekon ayakları ayıklandı, oralardaki bu değişim dönüşüm MİT’te de olmalı, MİT bunların dışında kaldı’</span><span>... diyordu! Erdoğan-Cemaat çatışmasında temel sorun çözülmek zorundadır. Bu sorun,</span> <span class="char-style-override-12">patron kim</span> <span>meselesidir! AKP kendi başına bir parti olarak varolacak mı, yoksa, Cemaat’in partisi mi olacak... Cemaat... AKP’ye, devlete, iktidara yapışmıştır... Bekleyin... Bu mesele, Cemaat’in güttüğü davaların mekânı Silivri ve Başbuğ’u da yakından ilgilendiriyor.”</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-26-backlink" id="footnote-225-26">26</a> <span>12 Şubat 2012,</span> <span class="char-style-override-2">Cumhuriyet</span><span>’teki “Bilim ve Siyaset” köşesindeki yazımdan: “Hakan Fidan Tutuklanacaktı! Erdoğan-Cemaat arasındaki iktidar mücadelesini ve saflaşmayı görmek, Cemaat’in etki alanındaki özel yargının bugüne kadarki ‘sert’ ve ‘kararlı’ tutumunu izlemek, Fidan’ın başına gelecekleri görmek için yeterlidir. Mahkemelerin önüne kim çıkartıldıysa, savcılıktaki görevlilerin istekleri doğrultusunda, içeriyi boyladı! Bu Erdoğan’a yönelik bir</span> <span class="char-style-override-12">altın vuruş</span> <span>denemesiydi. ‘Ortak’, eline geçirdiği bu (yargı) aracı(nı), Erdoğan’ı bertaraf edip iktidarı ele geçirmek için kullanmaya yöneldi! MİT ve Hakan Fidan bunun aracıydı!”</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-27-backlink" id="footnote-225-27">27</a> <span>20 Şubat 2012, NTVMSNBC: Cemaa’tle hükümet arasında çatışma olduğu iddialarını yorumlayan Çelik, “Cemaat’in bir kaydı mı var? Yıllardır bu paranoyayla yaşadık. İnsan kendisine ait olan bir şeyi ele geçirir mi? Şu ele geçiriyor, bu ele geçiriyor....Cemaat devleti ele geçirmiş, devlete sızmış, bunlar kargaları güldürür. Bu paranoyaları bir tarafa bırakalım” dedi. Şu Çelik’in yatacak yeri yok. Çelik’in ve Erdoğan’ın bu tutumları, belki de Cemaat’in sahip olduğu düşünülen oy hesabına dayanıyordu!</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-28-backlink" id="footnote-225-28">28</a> <span>Yasaya göre, MİT’çilerin veya Başbakan’ın özel olarak görevlendirdiği kişilerin, görev sırasında veya görevin niteliğinden doğan operasyonlarda işledikleri suçlardan dolayı haklarında soruşturma yapılması, Başbakan’ın iznine bağlı. Bu kişilerin Özel Yetkili Mahkemelerce soruşturulması da Başbakan’ın iznine bağlı. Kılıçdaroğlu “12 Eylül Paşalarının yapamadığını o yaptı” sözleriyle Başbakan’a yüklenecek, “Kim bu Başbakan’ın görevlendireceği özel yetkili adam, CIA ajanı mı? Onlarca devlet görevlisi faili meçhul cinayetlerin faili olarak ortalıkta hala geziyor” diyecekti. (17 Şubat 2012 tarihli grup toplantısı.)</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-29-backlink" id="footnote-225-29">29</a> <span>Gelişmeleri önceleyen çatışma yazılarımı, sanırım okurların ve medyadaki kanaat önderlerinin önemli bir çoğunluğu abartılmış buluyordu. Okurlardan sık sık “çok ciddiye almayın, bunlar iyi polis kötü polis rolündeler”, “bunlar çatışır görünse bile sonunda anlaşırlar, birbirlerini ısırmazlar”, “aralarındaki anlaşmazlığı çözerler, bunlar et ve tırnak gibidirler” benzeri mesajlar geliyordu.</span> <span class="char-style-override-2">Hürriyet’</span><span>ten bir arkadaşım, birlikte olduğumuz Kılıçdaroğlu’nun bir yemeğinden sonra, “Cemaat-iktidar çatışmasını haber veren yazılarını gün ışığına çıkarsan iyi olur. Ben bile Orhan abartıyor diye düşünmüştüm bu yazıları okurken, konuyu ilk gündeme sen taşıdın” dedi.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-30-backlink" id="footnote-225-30">30</a> <span>Mehmet Baransu, “Kozmik Oda” isimli köşesi,</span> <span class="char-style-override-2">Taraf</span><span>, 21 Kasım 2011.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-31-backlink" id="footnote-225-31">31</a> <span>Baransu, Cemaat’in SamanyoluTV’sinde katıldığı bir programda Cemaat’in ve kendisinin Ergenekon sürecindeki rolünü şöyle itiraf edecekti: “Mustafa Balbay’ı biz aldık, içeri aldık, aldılar, alındı içeri, işte şeyden dolayı.” Tanrısal bir dil sürçmesiyle hakikatı dile getirme! www.youtube.com/watch?v=oBgQD3NVmL4&amp;feature=youtu.be</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-32-backlink" id="footnote-225-32">32</a> <span>24 Kasım 2011’de “Ayrışma: Cemaat İktidara Karşı mı?”</span> <span>başlıklı yazıdan. Baransu’nun bu yazısının sonuçlarını değerlendiriyordum. 2011 Kasım ve Aralık’tan beri, 7 Şubat 2012’de MİT’e saldırı gününe kadar peşpeşe yayımlanan analizlerim, 2014 sürecine yönelik büyük çatışmaların kopacağını öngörüyordu.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-33-backlink" id="footnote-225-33">33</a> <span>Cemaat’in topluma açık yüzü, yazar Hüseyin Gülerce’nin 16 Mart 2012 tarihli</span> <span class="char-style-override-2">Zaman</span><span>’daki, Odatv’den Nedim Şener ve toplam dört kişinin tahliyesinden sonra yazdığı “Ergenekon Güç Toplarken...” yazısı çok tipik ve ilginçtir: “Şu anda Ergenekon, üç cephede birden güç toplama hamlesi başlattı. Hrant Dink davası kararına tepki, Sivas Katliamı davası kararına tepki ve Nedim Şener ile Ahmet Şık’ın tahliyeleri üzerlerinden kamuoyu oluşturma...” Cemaatçilerin, adalet, haklılık diye bir dertleri yok, kim salıverilse “Ergenekon güçleniyor” diye ayağa kalkıyorlar. Ergenekon, daha şimdiden Cemaat’in en büyük korkulu rüyasına dönüştü. Balyoz da öyle... Odatv hele, başlarında bir çorap...</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-34-backlink" id="footnote-225-34">34</a> <span>Orhan Bursalı,</span> <span class="char-style-override-2">Cumhuriyet</span><span>, 24 Kasım 2011</span><span class="char-style-override-15">.</span></p>
        </div>
      </div>
    </div>
  </div>
</body>
</html>
