<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-8.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-8.html" xml:lang="tr-TR">
    <div class="Basic-Text-Frame">
      <p class="split"/>

      <p class="anabaslik" id="toc_marker-3">ÜÇÜNCÜ BÖLÜM</p>

      <p class="arabaslik-orta">Gülen-RTE Anlaşmazlığında Eğitim Kavgası: Cemaat Dershaneleri-İmam Hatip Çatışması</p>

      <p class="paragraf"><span class="char-style-override-12">AKP iktidarı devlet içinde, siyasi ve sosyal hayatta, medyada çok iyi örgütlenmiş ve iyi eğitimli nitelikli bir kadroyla karşılaştı... Bu kadroyla iyi zamanlarda birlikte çalıştı, kötü zamanlarda ise bu kadronun “başına bela” olduğunu gördü. 2011’den itibaren, Cemaat’i ve “Altın Nesil” diye adlandırılan damarlarını kesmeyi gündemine aldı. Dershanelerini kapatmaya, okullarını boşaltmaya yöneldi. Kendisine de Cemaat nesli gibi dindar, ama imam hatip nesli yaratmaya koyuldu. Bu kez de iktidar eliyle bir eğitim zorbalığı tüm Türkiye çapında yürürlüğe konuyor</span> <span class="char-style-override-12">ve halka dayatılıyordu.</span></p>

      <p class="bos"/>

      <p class="paragraf">17 Aralık Rüşvet ve Yolsuzluk Soruşturması’nda ortaya serilen belgeler, suçlamalar ve tapelerde dile getirilen iddiaların en önemli odak noktalarından biri Erdoğan ailesine ait TÜRGEV, yani Türkiye Gençlik ve Eğitime Hizmet Vakfı’ydı. Devlet arazileri, belediyeler eliyle, yüz milyonlarca liralık bağış bu vakfa akıyordu. Vakıf aslında 1996’da İstanbul Eğitim ve Gençliğe Hizmet Vakfı adıyla kurulmuş, 2012’de ise adını TÜRGEV olarak değiştirmişti. Anlaşılan vakıf bu tarihte Erdoğan ailesi bireylerinin yönetimine geçmişti. Açık kaynaklarda Bilal Erdoğan ve kız kardeşinin vakıf yönetim kurulu üyesi olduğu belirtiliyordu. Vakfa ait sekiz adet kız öğrenci yurdu gözüküyordu.</p>

      <p class="paragraf">TÜRGEV adı 17 Aralık soruşturmasında geçti ve vakfa iki kez üçer milyon lira rüşvet verildiği ileri sürüldü. Fatih Belediyesi, SİT alanında 5 milyon TL’ye kadar çıkan bir yurt yaptırarak bunu 25 yıllığına TÜRGEV’e vermişti. Gerçi Ahmet Ergün adında bir vakıf başkanı vardı ama soruşturma dosyasından medyaya sızan bilgilere göre şöyle diyordu:<span class="dipp char-style-override-13" style="font-size:0.82em;"><a class="footnote-link" href="#footnote-225-72" id="footnote-225-72-backlink">72</a></span> “Vakıf kendisinin (Erdoğan’ın), yurt kendisinin, öğrenciler kendisinin. Ben de zaten konu mankeniyim, konu mankeni.”</p>

      <p class="paragraf">TÜRGEV’in yönetimindeki isimler: <span class="char-style-override-12">Bilal Erdoğan</span> (Başbakan Erdoğan’ın oğlu), <span class="char-style-override-12">Esra Albayrak</span> (Başbakan Erdoğan’ın kızı), <span class="char-style-override-12">Serhat Albayrak</span> (Başbakan Erdoğan’ın damadının ağabeyi), <span class="char-style-override-12">Reyhan Uzuner</span> (Başbakan Erdoğan’ın oğlu Bilal Erdoğan’ın kayınvalidesi), <span class="char-style-override-12">Ziya İlgen</span> (Başbakan Erdoğan’ın eniştesi), <span class="char-style-override-12">Şule Albayrak</span> (Başbakan Erdoğan’ın kızı Esra Albayrak’ın eltisi), <span class="char-style-override-12">Ahmet Ergün</span> (Başbakan Erdoğan’ın en yakın arkadaşlarından), <span class="char-style-override-12">Bülent Turan</span> (AKP İstanbul Milletvekili), <span class="char-style-override-12">Hasan Can</span> (AKP’li Ümraniye Belediye Başkanı), <span class="char-style-override-12">Mevlüt Uysal</span> (AKP’li Başakşehir Belediye Başkanı), <span class="char-style-override-12">Mustafa Demir</span> (AKP’li Fatih Belediye Başkanı), <span class="char-style-override-12">Mehmet Doğan Kubat</span> (AKP İstanbul Milletvekili), <span class="char-style-override-12">Mustafa Ataş</span> (AKP İstanbul Milletvekili), <span class="char-style-override-12">Yasemin Solmaz</span> (Erdoğan’a yakınlığıyla bilinen işadamı Remzi Gür’ün kızı), <span class="char-style-override-12">Zeynep Feyza Eker Ayhan</span> (Tarım Bakanı Mehdi Eker’in kızı). Vakfı Bilal Erdoğan’ın yönettiği belirtiliyordu.</p>

      <p class="paragraf">Suçlama: Kamuya ait arazilerin TÜRGEV’e usulsüzlük ve yolsuzlukla devredilmesi. Erdoğan adı nüfuz olarak kullanılarak bağış toplanıyor, buna karşılık da kamu kurumlarında ihtiyaç duyduğu belge, izin vb. işlemler gerçekleştiriliyordu. Bilal Erdoğan özellikle hazine arazileriyle ilgileniyor, hazine arazilerini ihaleye fesat karıştırarak usulsüz yöntemlerle vakıf zimmetine geçiriyordu.</p>

      <p class="paragraf">Görülüyor ki vakıf sürekli arazi avı peşinde. Çünkü en kârlı iş, arazi elde etmek, üstelik kırk kuruş ödemeden, bedava... Bunun için de iktidarda olmanın nimetlerini kullanmak! Ver arsayı al işleri! Ali Ağaoğlu’nun bile vakıfla al-ver ilişkileri içinde pek çok işi halledilmişti. Daha sonra da ortaya çıktı ki, Rıza Sarraf da TÜRGEV’e “bağış” yapmış. TÜRGEV’e yurtiçinden “en az” 29 milyon, yurtdışından da 99 milyon 999 bin 990 dolar para geldiği belirtildi. Bu bağışın Suudi Kraliyet ailesince, İstanbul Sevda Tepesi’ne inşaat izni verilmesi karşılığında gerçekleştiği ileri sürüldü.</p>

      <p class="paragraf">Neyse, biz burada iddianame dosyası yazmıyoruz. TÜRGEV hakkında da daha pek çok iddiaya burada yer vermenin bir anlamı yok. Amaç, Erdoğan ve ailesinin çok ciddi bir şekilde gençliğimizi “imam hatipleştirmek-Erdoğanlaştırmak” için kolları sıvadığını vurgulamak. Üstelik de devletin, belediyelerin olanaklarını Erdoğan ailesinin vakfı için seferber ederek... Onlarca AKP belediyesinin vakfa arsa bağışladığı veya kullanımına verdiği haberleri bu satırlarıı yazarken bile akıp duruyordu. Örneğin Antalya’da eski CHP’li belediyenin kendi olanaklarıyla yaptırdığı bir kız öğrenci yurdunu, AKP’li belediye vakfa, devrediyordu! İktidarda olmanın avantajı, imtiyazı ve baskısı, ver-al biçiminde kullanılarak, bu vakıfta büyük bir servet birikimi sağlanmaya çalışıldığı açık.</p>

      <p class="arabaslik-sol">Cemaat’in Eğitimli Gençliğine Karşı Erdoğan’ın İmam Hatipleri</p>

      <p class="paragraf">Tabii odağımızda <span class="char-style-override-12">Cemaaat ile rekabet</span> var! Erdoğan, Cemaat’e karşı eğitim alanında bir cephe açmıştır. Bu cephe TÜRGEV’den çok daha önemli olarak, 2012’de büyük olaylarla ve tartışmalarla Meclis’ten geçirilen 4+4+4 eğitim yasasıyla açıldı aslında. Eğitimin imam hatipleştirilmesi süreci çok daha eskiye dayanır. Ama konumuz RTE iktidarı dönemi. RTE, imam hatip okullarının “yıldızını parlatma” amacındaydı. 4+4+4 yasasının hazırlanmasında imam hatip mezunları dernekleri esas muhatap alınmıştı. Bakanlık bürokrasisi bile atlanmıştı. İmam hatip mezunu Erdoğan, 4+4+4 yasasıyla, hem ilköğretimi kendi iktidarı denetiminde dinselleştirme yoluna girdi, hem de imam hatiplerin eski ortaokullarını sisteme dahil etti. Ve aynı zamanda, mali desteği arttırarak ve imam hatip okullarını ailelerin gözünde “iyi okul” konumuna yükselterek cazip kılmaya çalıştı. Bu yasa, imam hatiplerin ortaokullarını kapatan sekiz yıllık kesintisiz eğitim yerine geçirilmişti. İlk dört yıllık eğitimden sonra, artık imam hatip okullarına geçilebilecekti.</p>

      <p class="paragraf">AKP Milletvekili <span class="char-style-override-12">Ali Boğa</span> şöyle diyecekti:</p>

      <p class="paragraf">“Şu anda bir şans geçti elimize. Biz bütün okulları, elbette bu okulların kaydında kuydunda sayıyı artıracağız. Ama bütün okulları imam hatip okulu yapma şansını elde etmiş durumdayız. 4+4+4’ten sonra Kuran-ı Kerim ve Peygamberimizin hayatının seçmeli ders olmasından sonra bu şansımız var.“<span class="dipp char-style-override-13" style="font-size:0.82em;"><a class="footnote-link" href="#footnote-225-73" id="footnote-225-73-backlink">73</a></span></p>

      <p class="paragraf">İşe bakın ki hem yeni eğitim yasası hem de yukarıda sözünü ettiğimiz vakfın Erdoğan ailesinin yönetimine geçmesi 2012’de gerçekleşti. Bu dönem, Cemaat ile RTE’nin silahlarını artık birbirlerine doğrulttukları zamana denk geliyor. 7 Şubat 2012’de Cemaat’in MİT üzerinden Erdoğan’a saldırması ipleri koparmış, Erdoğan, Cemaat’in en büyük üstünlüklerinden biri olan eğitim alanında yeniden düzenlemeye giderek, bir yandan Cemaat’in gençlere ulaşmasını sınırlamaya, öte yandan da kendi “İslami gençliğini” yetiştirmeye yönelmişti.</p>

      <p class="paragraf">Şüphesiz, dershaneler ve yurtlar da eğitim alanına sıçrayan bu savaşın ana konularından ikisiydi. 2013 sonlarına doğru ve 2014 yılında Erdoğan Cemaat’e dershaneler, okullar ve yurtlar cephesinde de resmen meydan savaşı başlattı. Aslında 2011-2012’de gündeme gelen dershaneleri kapatma konusunu, Milli Eğitim Bakanlığı, Cemaat’in büyük karşı koymasına rağmen resmileştirdi ve iki yıl içinde “ya özel liselere dön ya da kepengi indir” seçeneğini önlerine koydu. İkincisi, Cemaat okullarında okuyan ve yurtlarında kalan öğrencileri RTE bizzat devlet okul ve yurtlarına çağırdı.<span class="dipp char-style-override-13" style="font-size:0.82em;"><a class="footnote-link" href="#footnote-225-74" id="footnote-225-74-backlink">74</a></span> 2014 eğitim yılında Cemaat okullarındaki öğrencilerin taban puanları tutması koşuluyla devlet okullarına kayıtsız şartsız geçebilecekleri kararını aldı MEB. 2014 Ağustosu’nda gelinen noktaya bakılacak olursak, normal lise bulabilmek bile giderek hayal olmaya başladı. Bir semtte örneğin kalan tek lise bile imam hatibe dönüştürülüyor<span class="dipp char-style-override-13" style="font-size:0.82em;"><a class="footnote-link" href="#footnote-225-75" id="footnote-225-75-backlink">75</a></span> ve çocuklar ailelerin karşı çıkmasına rağmen kaçınılmaz olarak imam hatiplere yönlendiriliyor. İstanbul Üsküdar, Kadıköy ve daha pek çok yerde veliler okullarının imam hatiplere dönüştürülmesine karşı gösterilere ve yasal girişimlere başladı. İktidar eliyle bir eğitim zorbalığı tüm Türkiye çapında yürürlüğe konuyordu. Anadolu liseleri sınavlarında okullara yerleşemeyen tüm öğrencilerin imam hatiplere kaydı için zemin hazırlanıyordu. MEB, 26 ilde 29 yeni imam hatip okulu açılacağını duyurdu, bunların 15’i yabancı<br/>
      dili İngilizce olan kız Anadolu imam hatip lisesi olacaktı.<span class="dipp char-style-override-13" style="font-size:0.82em;"><a class="footnote-link" href="#footnote-225-76" id="footnote-225-76-backlink">76</a></span> Liselere geçiş için iktidarın getirdiği TEOG (Temel Eğitimden Ortaokula Geçiş) sınavları sonucunda, binlerce öğrenciye normal lise bulunamadı. Normal lise bulamayanlar imam hatibe yönlendirilmeye başlandı. “Tercih işlemi yapmayan 134 bin 8. sınıf öğrencisi evlerine en yakın okula, imam hatip ve meslek liselerine yerleştirildi.”<span class="dipp char-style-override-13" style="font-size:0.82em;"><a class="footnote-link" href="#footnote-225-77" id="footnote-225-77-backlink">77</a></span></p>

      <p class="paragraf">RTE’nin, bu imam hatipleştirme/eğitimin dincileştirmesi işlerini oğlu Bilal’e havale ettiği, Ağustos 2014 başında CHP’nin açıkladığı bir dinleme tapesiyle ortaya çıktı. TÜRGEV ve Milli Eğitim Bakanlığı yöneticilerinin de bulunduğu bir toplantıda konuşan Bilal Erdoğan, eğitimin kızlı-erkekli olarak da ayrılmasını istiyor. İşte “büyük eğitim uzmanı”nın dedikleri: “Yeni planlanan okulları da ya kız ya erkek olarak planlayalım. Yani şimdi yeni planlananlarda ‘hem kız hem erkek olarak’ gelen projeler oluyor. Onları ortaokul ve lise diye çevirelim. ‘Bu kız mı olacak, erkek mi olacak’ diyelim. Yani kızı-erkeği aynı kampüs içinde düşünmeyelim. Artık düz lise de düşünmeyelim. Artık hepsi Anadolu lisesi...”<span class="dipp char-style-override-13" style="font-size:0.82em;"><a class="footnote-link" href="#footnote-225-78" id="footnote-225-78-backlink">78</a></span></p>

      <p class="paragraf">Bilal Erdoğan bu kayıtlarda hazine arazilerinin nasıl afet yasalarındaki maddelerin iğfal edilerek vakıflara aktarılabileceği konusunda da derin bilgilerini ve önerilerini sergiliyordu. Milli Eğitim Bakanı Nabi Avcı, adı “paralel milli eğitim bakanı”na çıkan Bilal Erdoğan’ın eğitimi kafasına göre tasarlamasına karşı verdiği yanıt ise acınacak şekildeydi: “Herkesin önerilerine açığız!” Ne desin başka, oraya getirildi, gereğini yapacak.</p>

      <p class="paragraf">Eh, en tepede bunlar olurken, Erdoğan ve Cemaat medyasının birbirlerini nasıl vurduklarını kestirmek zor değil. <span class="char-style-override-2">Zaman</span> gazetesi dershanelerin kapatılması konusunu “Eğitime Darbe Planı” diye duyurdu. Başbakan Erdoğan’ın Cemaat’in yurtdışındaki okullarına karşı da harekete geçtiği, örneğin 2014 Nisanı’nda Azerbaycan’a ziyaretinde de İlham Aliyev’e bir dosya sunduğu, Cemaat’in oradaki faaliyetlerinin sınırlandırılmasını istediği, Aliyev’in de bu okulları kapatma sinyali verdiği haberleri medyaya yansıdı.</p>

      <p class="paragraf">Cemaat, Türkiye’nin zeki çocuklarına, yurt, burs, para, dershane ve okulları hatta üniversiteleriyle büyük olanaklar sağladı. Dershaneler, ışık evleri, yurtlar, gençleri cemaatleştirme mekanizmaları olarak çalıştı. Bütün bunlar için gerekli olanakları da büyük ölçüde ülke içinde cemaatleşmiş adamlarından sağladı. 40 yıllık büyük bir sabırla sürdürülen çalışmalar sonucu, muazzam bir ekonomik birikim ve finans kaynağı yaratıldığı, bankalar ve TUSKON gibi işadamları örgütlerinin oluşturulduğu biliniyor. Kaynağının MİT olduğu açıklanan, MİT’in yalanladığı ama yayınına da engel olmadığı Cemaat üzerine bir rapor, <span class="char-style-override-2">Aydınlık</span> gazetesinde yayımlandı.<span class="dipp char-style-override-13" style="font-size:0.82em;"><a class="footnote-link" href="#footnote-225-79" id="footnote-225-79-backlink">79</a></span> Raporun RTE tarafından verilen talimatla hazırlandığı ileri sürüldü. Buna göre Cemaat’in:</p>

      <p class="paragraf">Türkiye genelinde 210’dan fazla özel okulu, binlerce ışık evi, 460 dershane ve kursu, 500 öğrenci yurdu bulunuyor. Bunun yanı sıra Türki Cumhuriyetlerden Kanada’ya, Nijerya’dan Singapur’a uzanan 134 ülkede toplam 400 özel okul, bu ülkelerde 38 öğrenci yurdu, 13 üniversiteye hazırlık kursu ve on binlerce öğrencisi var. Cemaat’e bağlı bu eğitim kurumlarında 7.000’den fazla öğretmen, 1.000-3.000 dolar karşılığı görev yapıyor. Gülen’in “Altın Nesil” yetiştirme iddiasıyla yola çıkarak açtığı okulların mali portresi ise 5 milyar dolar olarak hesaplanıyor.</p>

      <p class="paragraf">Raporda şirketlerle ilgili, “150 milyar dolara ulaşan cemaat sermayesinin Fethullah Gülen Cemaati’nin destekleyicilerine ait olduğu belirtiliyor. Büyük bölümü kayıt dışı olan bu sermayeyi, Cemaat’in kontrolündeki şirketler elinde tutuyor. Bu şirketlerin yıllık iş hacmi ise 7 milyar doları aşıyor” ifadelerine yer verildi. “Cemaat’in 65’i büyük kuruluş olmak üzere 700 şirket tarafından desteklendiği” belirtildi.</p>

      <p class="paragraf">Bu rapor, MİT’çe sızdırılmış olabilir. Ama özellikle ABD’de bazı araştırmacılara göre örneğin okul sayıları yukarıdakinden kat kat fazla. Son üç yılda Gülen Cemaati, Amerikan medyasına çeşitli açılardan haber oldu. Cemaat okulları üzerinde raporlar araştırmalar yayımlandı.</p>

      <p class="paragraf">Örneğin ünlü Amerikan TV’si CBS’nin çok izlenen haber programı “60 Dakika” kuşağında (13 Mayıs 2012) Gülen Hareketi ele alınarak şunlar belirtildi: “ABD’de 130 okulu var, bu okullara ABD hükümetinden 150 milyon dolar yardım aldı. ‘Hoşgörü, dinlerarası diyalog ve eğitime önem veren öğretisi’ ilgi çekiyor. Bu sayede dünya genelinde milyonlarca müridi oldu. Onlara ‘Cami yerine, dünya genelinde okullar açın; fizik, matematik ve kimya öğrenmek Allah’a ibadettir’, diyor. Türkiye’de de çalışan gazeteci Andrew Finkel, programda düşüncelerini açıklarken, ‘Gülen Hareketi kapitalizmi seviyor, dini bir cemaatten çok, bir iş kurma ağı&nbsp;gibi görünüyor’ diyor.”</p>

      <p class="paragraf">Ama Finkel, Cemaat ile para arasındaki ilişkinin nedenini görmüyor, sadece görünene bakıyor. Para, Gülen Cemaati’nin sosyal ve siyasal yükselişinin de anahtarı ve sahip olduğu gücün en temel kaldıracıdır. Mesele “iş ilişkileri ağı”nın çok ötesinde. Bu konuya ileride değineceğiz.</p>

      <p class="paragraf">Cemaat’in okulları üzerine başka bir rakam daha var: Gülen hareketince kitap yazdırılmış (veya yazmış)<span class="dipp char-style-override-13" style="font-size:0.82em;"><a class="footnote-link" href="#footnote-225-80" id="footnote-225-80-backlink">80</a></span> bir Amerikalı sosyolog olan Prof. Helen Rose Ebaugh, Cüneyt Özdemir’in 5N1K programında (13 Ocak 2011), tahmini rakamlar açıkladı: 1.000’i Türkiye’de 1.000’i de Türkiye dışında toplam 2.000 kadar okulu varmış. 7 ila 10 milyon civarında insanı da etkiliyormuş, bunlara destekçi denebilirmiş, pek çok kişi yıllık gelirlerinin yüzde 5-20 arasını veriyormuş. Kendisi de Cemaat’i bir “sosyal hareket” olarak görüyormuş. Görüldüğü gibi, okul sayısında muazzam fark var. Bu konuda en doğru bilgileri verecek olan kuşkusuz ki Cemaat’in kendisidir. Ama onlar da sustuklarına göre, kendileri hakkında abartılmış rakamların, sayıların ortalıkta dolaşmasını hareketlerini güçlendirici olarak kullanıyorlar demektir.</p>

      <p class="paragraf">Yine Amerikalı muhafazakârların ekonomi ağırlıklı ünlü gazetesi <span class="char-style-override-2">Wall Street Journal</span> (<span class="char-style-override-2">WSJ</span>), Cemaat okulları sayısı konusunda bu doğrultuda yayın yaptı ve bir de interaktif harita yayınladı.<span class="dipp char-style-override-13" style="font-size:0.82em;"><a class="footnote-link" href="#footnote-225-81" id="footnote-225-81-backlink">81</a></span> Buna göre, 160 ülkede 2.000 kadar eğitim kurumu (okul, dershane, üniversite, bölüm, dil öğrenme merkezleri vb.) var. Ancak bütün bu bilgilere de, Nedim Şener’in <span class="char-style-override-2">Ergenekon Belgelerinde Fethullah Gülen ve Cemaat</span><span class="dipp char-style-override-13" style="font-size:0.82em;"><a class="footnote-link" href="#footnote-225-82" id="footnote-225-82-backlink">82</a></span> kitabının önemli ölçüde kaynaklık ettiğini görüyoruz. <span class="char-style-override-2">WSJ</span> diyor ki özetle,<span class="dipp char-style-override-13" style="font-size:0.82em;"><a class="footnote-link" href="#footnote-225-83" id="footnote-225-83-backlink">83</a></span> Cemaat’in 2 milyon takipçisi ve 2 milyon sempatizanı var. İşadamları derneği TUSKON’un 55 bin üyesi var. Devlette ve yargı kurumlarında kıdemli adamları var...</p>

      <p class="arabaslik-sol">“Onlar Amerikan Okulları”</p>

      <p class="paragraf">Genelkurmay’dan bir Korgeneral şöyle diyordu: “Yurt-dışında o okullar Amerikan okullarıdır. Bu kesin bilgidir. O okullar ülkemizin kaynaklarıyla faaliyette. Öğretmen ve parası büyük ölçüde bizden gidiyor. Ama ondan önemlisi, CIA ile yol arkadaşı oldular...”</p>

      <p class="paragraf">General, Gülen Hareketi’nin de başlangıçta devletin kontrolü altında olduğunu ama sonra denetimden çıktığını söyleyecek ve “ABD niye bu cemaati seçti”, sorusuna, “Bu cemaat devlette örgütlü, poliste güçlüler ve yargıya da sızmaya çalışıyorlar. Devlet sürekli bunu izliyor, konuyu MGK’ya getiriyor, ama hepsi o kadar” yanıtını verecekti.<span class="dipp char-style-override-13" style="font-size:0.82em;"><a class="footnote-link" href="#footnote-225-84" id="footnote-225-84-backlink">84</a></span></p>

      <p class="arabaslik-sol">“Altın Nesil”, Ana Güç</p>

      <p class="paragraf">Özetle, Cemaat ana gücünü “Altın Nesil” diye adlandırdığı eğitimli müritlerinden alıyor. Gülen’in esas üstünlüğü ve ayrıcalıklı konumu eğitime verdiği büyük önemden ve gençlikten devşirdiği çok iyi elemanlarını gerçekten büyük bir sabırla “Devletin kılcal damarlarına sızacaksınız” diye bilinen politikası-talimatı gereğince, devletin her alanına yerleştirmesinden ileri geliyor. Bu konuyu, “bir devlet ve bir ülkenin yönetimi nasıl devralınır” görüşüne iyi bir örnek olarak ayrıca ele alacağım ve Gülen’in bu politikasının alışılmadık bir yeni siyasi yapılanmaya denk geldiğini anlatacağım. Bu nedenle burada eğitim konusunda Erdoğan ile çatışması çerçevesinden ayrılmayalım.</p>

      <p class="paragraf">RTE ve AKP, iktidara geldiğinde devlet kadrolarında hangi ölçekte bir Gülenci kadroyla karşılaştı, bilemeyiz. Ama devletin bütün kurumlarında Gülenci kadroların varlığını kabul etmeliyiz. Cemaat’in bu politikası 1990’larda iyice şekillenmişti. Gençlerini siyaset, hukuk vb. gibi dallara özellikle yönlendiriyor, polis teşkilatını hedef alıyordu. Ordu da bunun dışında değildi.</p>

      <p class="paragraf">AKP’nin, büyük ittifak çerçevesinde, Cemaat’e devletin bütün kademelerinin yollarını açtığı görülüyor. Bakanlıklar, idari yönetimler, THY gibi şirketler... Aklınıza hangi kurum gelirse, hepsi Cemaat kadrolarına açılıyordu. Cemaat’in AKP dönemi devlet içine yerleşmesini de bir altın dönem olarak nitelendirebiliriz. AKP bu anlamda kullanacağı hazır kadrolar bile buldu denebilir. Bunlarla uzun yıllar birlikte çalışacak, çatışma başlayınca da tasfiyeye girişecekti.</p>

      <p class="paragraf">RTE, Cemaat’in eğitimli sağlam kadrolarının “bir ideolojik hareket için taşıdığı önemi” belki de geç gördü diyebiliriz. RTE 2011’den itibaren, eğitimi ön plana çıkarıyor, imam hatiplileri “yıldız gibi parlatma” politikasıyle birlikte 4+4+4 kesintili eğitimi başlatıyor, imam hatiplerin orta kısımlarını hayata geçiriyor, bu okulları daha avantajlı duruma getirmek için devlet desteğini artırıyor ve gördüğümüz gibi TÜRGEV desteğiyle de AKP’li seçmen-gençlik yaratmaya, girişiyordu. Bu politikada aynı zamanda Cemaat’in gençliğe yönelik eğitim politikasını dengeleme; Cemaat dershanelerini, yurtlarını ve okullarını sınırlama amaçlı olduğunu da görmek gerekir. TÜRGEV’in ilk aşamada kız öğrenci yurtlarına ağırlık verdiğini görüyoruz.</p>

      <p class="paragraf">Artık, AKP’nin “Müslümanlık Gençlik” diye ortaya çıkan ve ağırlıklı olarak imam hatip mezunu bir gençliği oluşuyor. Uzun vadeli iktidar hesapları yapan RTE ve kurmaylarının, karşılarına hemen her alanda önemli bir güç olarak ortaya çıkan Cemaat’in “su yollarını” keserken, öncelikleri arasına eğitimi aldıkları net olarak ortada.</p>

      <p class="paragraf">Şimdi gelin şu “Dershaneler Savaşı”na bir başka açıdan daha bakalım.</p>

      <p class="arabaslik-sol">Dershaneler Cemaat İçin Çok mu Önemli?</p>

      <p class="paragraf">Cemaat geniş bir kadro harekâtıdır. Bu niteliği bir kitlesel seçmen tabanına sahip olmadığı anlamını taşır. Kadro hareketinin durmadan beslenmesi, yayılması, enine dikine gelişebilmesi için, sürekli genç kadrolarla takviye edilmesi gerekir. AKP bu “beslenmeyi” kesmeye yöneldi!</p>

      <p class="bos"/>

      <p class="paragraf">Bundan şüphe duyulabilir mi? Bir ülkenin ekonomi, ticaret vb. dahil, yönetici kadrosunu iyi eğitilmiş insanlar oluşturur. Cemaat’in ana politikası, her zaman çok iyi eğitilmiş bir kadro yetiştirmek ve bunları toplumda yönetici sınıfa yükseltmek oldu. Eğitim ve iyi yetişmiş bir gençlik, Gülen Cemaati’nin can damarıdır. İçerik başarısına çok önem verdiler. Cemaat ve dershanelerden sık sık sınav birincileri çıktı. Laik ve Cemaat’i bilen pek çok anne bile çocuklarını sıkı bir takip altında ama Cemaat dershanelerine gönderdi. Başarılı çocukların ailesine, “Verin bize okutalım” önerileri gitti sürekli. Yani “Verin çocuğunuzu Cemaatçi yapalım”... Bu açıdan bakıldığında, <span class="char-style-override-12">Cemaat geniş bir kadro hareketidir</span>. Bu niteliğini, klasik olmayan bir siyasal parti açısından sonra tartışacağım. Ama kadro hareketi olmasının, kitlesel bir seçmen tabanına sahip olmadığı anlamını taşıdığını şimdiden belirteyim.</p>

      <p class="paragraf">Burada vurgulamak gerekir ki, bu kadro hareketinin durmadan beslenmesi, yayılması, enine dikine gelişebilmesi için, sürekli genç kadrolarla takviye edilmesi gerekir. Belli bir büyüklüğe ulaşır ve beslenme kesintisiz sürerse, kadro hareketinin büyümesi giderek üstel bir özellik kazanır, yani çok hızlanır. Eğer “beslenme” kesilirse, büyüme hızı düşer! Bunu bir “<span class="char-style-override-12">saadet zinciri</span>” olarak düşünün... Saadet zincirinin sürekliliği ve gelişmesi, yeni kaynak akışının sürmesine bağlıdır! Para akışı kesilirse zincir kopar ve iflaslar başlar. AKP’nin Cemaat okul ve dershanelerine savaş açarak yapmak istediği de budur. Şüphesiz ki, hem de devlet erkini elinde tutan bir iktidarın bu politikasının, Cemaat aleyhine sonuçlar vermesi, eğitime aldığı öğrenci sayısında önemli azalmalar olması doğaldır. Bu açıdan Cemaat’in önemli bir güç kaybına uğradığını varsayabiliriz.</p>

      <p class="paragraf">Dershaneler, özellikle ışık evleri, yurtlar ve giderek tabii ki okullar, Cemaat’i sürekli besleyen damarlardır. Kendi yakın çevremden tutun, hemen herkesin hayatında Cemaat’in yetenekli çocuklara derhal el atıp okutulmasını üstlenmeye gayret ettiğinin binlerce öyküsü vardır. Benzer öyküleri, Almanya’da Münih’te, Stuttgart’ta, Hamburg’da, Berlin’de bol bol dinledim. Yurtdışında ise daha amansız davranıyorlar. Stuttgart’ta oturan genç, örneğin Münih’teki bir okulda okuyacaksa, Cemaat evleri parasız hazırdır. Ama ana-babalara çocuğu istedikleri zaman görme yasağı koymaktan da çekinmezler. Amaç çocuğu ailesinden koparacak ve istedikleri gibi yoğurabilecekleri ortamlar hazırlamaktır. Işık evleri, yurtlar vb. bu amaçla düzenlenmiş; abilerin ve ablaların görevlendirildikleri birer cemaatleştirme yerleridir. Günlük rutinlerine uymak zorundasınızdır, yoksa dışlanır ve kapı önüne konursunuz.</p>

      <p class="paragraf">Dershaneler de çocukların abi ve ablalarla temasa geldiği ve onların gözetiminde özel evlerde ders çalışmaya zorlandığı yerler olarak hizmet ederler. En önem verdikleri şey dershanelerin sınavlarda önemli başarılar elde etmesidir. En büyük reklamları budur. Veliler de “evet dershaneler cemaat yerleri ama çocuğumun sınavı kazanma şansı çok yükseliyor” düşüncesiyle cemaat deshanelerini tercih ediyor. Bazı ana-babaların, çocuklarını hem cemaat dershanelerine gönderdiklerini hem de ellerini kollarını atmaca gibi çocuklarının üzerinden eksik etmediklerini biliyorum. Eğer buralarda Cemaat’in torna makinesine girerse çocuk, “ana-baba malı” olmaktan genellikle çıkıyor. Bir “hizmet hareketi” görevlisi olarak hayatını sürdürüyor.<span class="dipp char-style-override-13" style="font-size:0.82em;"><a class="footnote-link" href="#footnote-225-85" id="footnote-225-85-backlink">85</a></span> Dershane ve ışık evlerinde olan bitenler üzerine medyaya yayılan çok öykü var.</p>

      <p class="paragraf">1990’lardan beri Cemaat’in öğrencilerinden “Altın Nesil” diye bahsedilmekte, ışık evleri konu edilmekte, Cemaat’ten ayrılan gençler öykülerini anlatmakta; Altın Nesil ile birlikte yeni bir toplum-düzen yaratılacağı, devletin ve toplumun tamamen dönüştürüleceği düşüncesi, siyasal ve sosyal programı yansıtılmaktadır. Gülen’in Anadolu’da verdiği konferansların ana konularından biri hep “Altın Nesil”di. “Altın nesil, ‘günümüz şahabeleri gibi bir yaşantıyla, İslam’ın evrensel değerlerini yeniden insanlığın gündemine taşıyacaktı. Gülen’e göre bu bir ütopya değil, kesinlikle hayata geçirilebilecek bir olguydu.” Tabii Darwin’e ve evrim gibi bilimin en temel can damarına savaş açılıyordu. Fakat bilimin verilerini de her zaman kullanıyordu. Vaazları, büyük bir bağışçı kitlesini harekete geçiriyordu.</p>

      <p class="paragraf">Bunları Faruk Mercan’ın kitabından okuyoruz. 12 Eylül 1980 darbesinin “felsefi analizini” yapan Gülen’e göre, “tatmin edilmemiş, terk edilmiş bir gençliğin birbirini öldürmesi normaldi”. Türk gençliği “soysuzlaştırılıyor, ona canavarlık aşılanıyor” ve millet seyrediyordu. Bu “oyunun gerçek yüzünü ve vahşetini ilk sezen ise, ‘son karakol’un kahraman bekçileri olan askerler oldu”. Demokratik sistemi tahrip pahasına da olsa, duruma “el koydular” ve “komünist bir ihtilale dur dediler”. Hocaefendi de tıpkı bir zamanlar Celal Bayar gibi, “o kış komünizmin geleceğine” inanmış gözüküyor! 28 Şubat’a övgülerine rağmen daha sonra müritleri 28 Şubat’a nefretlerini dile getirecek ve 28 Şubat 1997 sonrasında devletteki varlıklarının epey zarar gördüğünü belirteceklerdi.</p>

      <p class="arabaslik-sol">“Kılcal Damarlarda Dolaşacaksınız...”</p>

      <p class="paragraf">Evet, “Altın Nesil” yetiştirilecek ve devletin en kılcal damarlarına yerleştirilecekti. Gülen’in o çok konuşulan ve bilinen vaazlarında dile getirdiği kılcal damarlar şöyle: “Mevcudiyetimizi hissettirmeden çok ilerilere gitme, taa ilerilere gitme, şöyle can damarlarına girme... devletin kılcal damarlarında gezineceğiz.” Bu kasetin ilk kez ATV’de yayınlanmasında emeği olan Ayşenur Arslan, çok daha sonra bu olayı şöyle anlatacaktı: “Fethullah Gülen, ‘devletin kılcal damarlarında dolaşacağız’ diyordu. Zamanı gelinceye kadar sabırla bekleyeceklerini söylüyordu. 1999 yılında ATV Haber’de yayınlanan (yayınladığımız) kaset, Gülen’in o ifadeleriyle çok konuşulmuştu... Türkiye’nin pek çok köşesine ve hatta belki yurtdışına ulaşacak mesajında hedeflerini anlatıyordu. Başta da söyledim, devlet içinde nasıl örgütlenileceğini izah ediyordu.”<span class="dipp char-style-override-13" style="font-size:0.82em;"><a class="footnote-link" href="#footnote-225-86" id="footnote-225-86-backlink">86</a></span> Gülen’in bu ünlü konuşmasına ileri bölümlerde yer vereceğiz.</p>

      <p class="paragraf">Cemaat okulları ve öğrencileri üzerine doktorasını yapan akademisyen Berna Zengin, Gülen’in ünlü “devletin kılcal damarlarında gezineceksiniz” metaforunu Cemaat’in kasabalara kadar yayılan dershaneleriyle de birleştiriyor: “Modern hayata uyumlu, kapitalizmle çok fazla sorunu olmayan ama Türk kültürüne sahip çıkan, muhafazakâr sünni Müslüman insanlar... Bir de Cemaat’in şekillendirdiği benlikler radikal olmayan, çatışmaya girmeyen benliklerdir. Bunu Gülen kendi hikayelerinde de anlatır, “göze batmama, toplumun içinde olma ama kendisi olarak varolma...”<span class="dipp char-style-override-13" style="font-size:0.82em;"><a class="footnote-link" href="#footnote-225-87" id="footnote-225-87-backlink">87</a></span></p>

      <p class="paragraf">30-40 yıldır, Cemaat’in yetiştirdiği talebeler, devletin her kademesine girdiler. 2014’te, Recep Tayyip Erdoğan, lanetlediği Gülen’in artık evli barklı olmuş, büyümüş, çeşitli bakanlıklarda, idari yapılarda, Emniyet’te, poliste vb. çok önemli görevler üstlenmiş “talebeleri” hallaç pamuğu gibi atmayı düşlüyor.. Ama yine de bağlı olduğu yasalar ve hukuk sistemi bunu pek de mümkün kılmıyor! Çünkü suç oluşturmaları ve bunu da kanıtlamaları gerekli. Ancak, devletin etkin ve önemli mevkilerinde bilinen Cemaatçileri dağıtıyorlar. Şüphesiz ki bu Cemaat için yine de büyük bir güç kaybı sayılır. Düşünün, o kadar sabırla tayin edici mevkilere yerleşmek için çaba sarfettiniz, ama bir çatışmada bu mevzileri kaybediyorsunuz!</p>

      <p class="paragraf">Özetle, Cemaat ile RTE iktidarı arasında patlayan “dershaneler savaşı”nın her iki taraf açısından gerekçeleri var. Cemaat, can damarlarını ayakta tutacak; RTE de bu damarların beslenmesini sınırlayarak, Cemaat’in durmadan büyümesini engelleyecek.</p>

      <p class="paragraf">Bu kavganın diğer yüzünde de, millet var... Çocuklarını özgürce ve fırsat eşitliğiyle eğitemeyen yurttaşlar... Her iki tarafın kurduğu, çocuğunu bana vereceksin kumpası içinde sıkışıp kalmış bir millet...</p>

      <p class="paragraf">Ve özgürlüğünü, eleştirel aklını durmadan yitirerek, bu devam ederse nereye sürükleneceği bilinmeyen bir ülke.</p>

      <p class="paragraf">Peki dünyaya yayılan Cemaat okulları?</p>

      <p class="arabaslik-sol">Cemaat’in Küresel Okullarının Anlamı Ne?</p>

      <p class="paragraf">AKP liderleri ve medyadaki yazarları, Cemaat’in yurtdışındaki okullarını öve öve bitiremiyorlardı. Bugün örneğin Azerbaycan’da kapatılması için Aliyev’e başvuran Erdoğan bu okulları göklere çıkartıyordu. Nereyeden nereye...</p>

      <p class="paragraf">Düşüşte olan bir yapıdan insanlar uzaklaşır, yükseliş zamanlarında bu yapıya yanaşır!</p>

      <p class="bos"/>

      <p class="paragraf">Evet bu soruya doyurucu bir yanıt vermeye çalışmalıyız... Çünkü Cemaat’in ülkemizde en büyük “propaganda” aracı olarak, “hizmet”in başlıca ve üstelik küresel ölçekteki göstergelerinden biri, sayılarının kaç olduğu konusunda net bir bilginin olmadığı (niye kendileri açıklamazlar?!) “küresel okullar” gündemdedir. Cemaat, diyebiliriz ki siyasi olarak sırtını önemli ölçüde bu “itibarlı güce” dayamakta ve buradan da rekabeti ve çatışmayı sürdürmekte güç almaktadır.</p>

      <p class="paragraf">İlginç bir durum olarak görülebilir: Cemaat, “Türk okulları”nı dünyanın neredeyse bütün ülkelerinde açmaya yöneldi. Ummadığınız ülkede, kentte karşınıza çıkıyorlar. Cemaat’in imamı kendine inanan işadamlarını “git şurada okul aç” diye yönlendiriyor! Araştırıyorlar, inceliyorlar, bavullarını alıyorlar, parayı cebine koyuyorlar sonra da ver elini örneğin Tayland!</p>

      <p class="paragraf">Bütün bunların bileşiminden bir de her yıl düzenlenen “Türkçe Olimpiyatları” ürüyor. Dünyadaki okullardan gelen çocukların katıldığı gösterilerde, seçme çocuklar Türkçe şarkılar vb. söylüyorlar. Kötü bir şey mi? Şüphesiz ki hayır! Dahası, bunları Cemaat’in görünüşte “milliyetçi damarı”<span class="dipp char-style-override-13" style="font-size:0.82em;"><a class="footnote-link" href="#footnote-225-88" id="footnote-225-88-backlink">88</a></span> olarak bile nitelemek mümkün. Tabii ne kadar? Okullarda yabancı öğrenciler ne kadar Türkçe öğrenebiliyor? Bunlar tartışmalı. Bosna’ya gittiğimizde, havaalanındaki araba kiralama şirketinde bir Bosnalı kız hizmet ediyordu. Cemaat okulunda okumuş. Ama Türkçe bilgisi belki 20-30 sözcükle sınırlıydı! Yani Türkçe zorunlu bir ders değil, isteyen alıyor, alan da ancak genel anlamda Bosnalı kız kadar öğreniyor. Orada okuyan binlerce öğrenciden acaba kaç kişi şöyle adam gibi Türkçe konuşur, sorusuna verilecek yanıtın hayal kırıcı sonucu olacağını söyleyebiliriz.<span class="dipp char-style-override-13" style="font-size:0.82em;"><a class="footnote-link" href="#footnote-225-89" id="footnote-225-89-backlink">89</a></span> Yani şu Türkçe Olimpiyatları, epey göstermelik ve propaganda amaçlı gözüküyor. Ama bu saptama, bu okulların kurulduğu bölgelerde “Türk” adına bir itibar kazandırmadığı anlamına gelmez. Çünkü, sıradan değil, iddialı okul kuruyorlar. “Türk okulları”nın tercih edilme nedenleri, “eğitim kalitesi”ne önem vermekle açıklanabilir. Üstelik İngilizce! Bu açıdan daha çok İngiliz kültürünün yayılmasına hizmet ediyor bile denebilir. Ama İngilizcenin “küresel yurttaş” yetiştirmenin başlıca araçlarından biri olduğunu da söyleyebilirsiniz.</p>

      <p class="paragraf">Başka bir nokta da şudur: Cemaat okulları açıldıkları ülkelerde Türkiye ve Cemaatçi tüccarlarla ticari ilişkilerin gelişmesine de yarıyor. Cemaat’in işadamları buradan yarar sağlıyor. Okul kaliteli ise, özellikle yoksul ülkelerde, orta ve üst kesimlerin çocukları buralara gönderiliyor; bu okullar çevresinde bir ilişkiler ağı örülüyor. Ülkenin devlet ve iş dünyasından insanlarla ilişkiler geliştiriliyor, şüphesiz ki bu ilişkiler ticari fırsatlar yaratıyor.</p>

      <p class="paragraf">Bu okulların, Türkiye’de siyasi partiler, kişiler ve kanaat liderleri arasında da önemli bir “sempati” yarattığı açık. Aralarında iktidar çatışması patlamadan önce, AKP’nin liderleri ve bugün Cemaat’i kötüleyen medyadaki yazarları, Cemaat okullarını öve öve bitiremiyorlardı. Bugün örneğin Azerbaycan’da kapatılmaları için Aliyev’e başvuran Erdoğan bu okulları göklere çıkartıyordu. Hepsi Pensilvanya’ya selam gönderiyordu. Şimdi ise kapatma için çaba içindeler. Davutoğlu, büyükelçiliklere, bu okulların kapatılması için diplomatik temaslara başlamaları talimatını göndermekte.</p>

      <p class="paragraf">Ecevit’in “Arkadaşlara sordurdum. Çok ciddi ve çok iyi okullarmış. Aldığım bilgiye göre Müslüman Türki Cumhuri-yetlerde, İran ve Suudi Arabistan etkilerine karşı, Türkiye’nin etkisini artırıyorlarmış,” benzeri sözler söylediği biliniyor, Ecevit, Gülen’le de üç kez görüşmüştü.<span class="dipp char-style-override-13" style="font-size:0.82em;"><a class="footnote-link" href="#footnote-225-90" id="footnote-225-90-backlink">90</a></span></p>

      <p class="paragraf">Türk okullarının, F. Gülen ve hareketine Türkiye’de iyi bir milliyetçi destek ve zemin, önemli bir siyasi bağışıklık yarattığı açık ve seçik. Öte yandan CIA’nın bu okullardan stratejik konumda olanları bir casusluk üssü olarak kullandığına ilişkin de medyada bol iddia var. Örneğin “Eski MİT’çi Osman Nuri Gündeş, Gülen Cemaati’nin Orta Asya’daki okullarında CIA ajanlarının ‘öğretmenmiş gibi’ çalıştıklarını iddia etmişti. Bu iddiaya yeni bir kanıt, eski FBI çalışanı araştırmacı Sibel Edmonds’tan geldi. Edmonds, bir ABD Dışişleri Bakanlığı çalışanından iddiayı teyit ettirdi”<span class="dipp char-style-override-13" style="font-size:0.82em;"><a class="footnote-link" href="#footnote-225-91" id="footnote-225-91-backlink">91</a></span> haberi gibi... Gündeş, MİT İstanbul Bölge Başkanlığı yapmıştı ve bu iddialarını <span class="char-style-override-2">İhtilallerin ve Anarşinin Yakın Tanığı</span> kitabında açıklıyordu. Habere göre “Türki Cumhuriyetlerdeki okullarında diplomatik pasaport sahibi CIA ajanlarının, ‘İngilizce öğretmeni’ diye barındırıldıklarını iddia etti. Gündeş’in verdiği sayıya göre sadece Kırgızistan ve Özbekistan’daki okullarda en az 130 CIA ajanı, öğretmen kılığında çalışıyordu.”</p>

      <p class="paragraf">Şüphesiz bunlar iddia ama kaynaklar çok ilginç ve kuvvetli. Zaten Özbekistan ve Rusya’nın (dini propaganda yaptığı gerekçesi veya bahanesiyle) Cemaat’in okullarını kapattığı biliniyor. Hem de Rus ilgililerin “CIA bunları paravan olarak kullanıyor” biçiminde ağır ithamlarıyla. ABD’de Gülen Cemaati’nin yayılmasına geniş hoşgörüyle bakıldığı, ABD’nin her zaman politik olarak yararlanmayı da hiç ihmal etmediği bilinir. Gülenciler, bu iddiayı da “iftira” diyerek yalanlıyor.<span class="dipp char-style-override-13" style="font-size:0.82em;"><a class="footnote-link" href="#footnote-225-92" id="footnote-225-92-backlink">92</a></span> Amerikan istihbarat kurumlarında uzun sure çalıştıktan sonra serbest gazeteciliğe geçtiği belirtilen Wayne Madsen de “Gülen’in CIA tarafından kullanıldığını” ileri sürmüştü. Buna göre “CIA aralarında Gülen’in de olduğu dünyanın değişik yerlerindeki dini liderleri” kullanıyordu.<span class="dipp char-style-override-13" style="font-size:0.82em;"><a class="footnote-link" href="#footnote-225-93" id="footnote-225-93-backlink">93</a></span></p>

      <p class="paragraf">Gülencilerin ülke dışındaki bu yaygın okul-eğitim faaliyetlerinin de, RTE ile büyük çatışmasında sonra aşağı doğru inişe geçtiğini söylemek yanlış olmaz. Türkiye’de de eğitim alanındaki büyük etkinliklerinin artık eskisi olmayacağı da açık. Dershanelere getirilmekte olan yasakları, şüphesiz yurtlar üzerindeki denetimleri de ve belki de tüm yurtların devlete teslimini de beraberinde getirmesi büyük olasılık. Evet, sonra da ışık evleri gündeme gelebilir. İşadamlarının da eskisi gibi Cemaat’e bol keseden eğitim vb. yardım ve hibelerini gerçekleştiremeyecekleri varsayılabilir. Çünkü iktidar bunları da adım adım gözetim altına alma çabası içine girdi. Düşüşte olan bir yapıdan insanlar uzaklaşır, yükseliş zamanlarında yanaşır!</p>

      <p class="bos"/>

      <p class="paragraf">Şimdi Cemaat üzerine siyasi tezlere geliyoruz:</p>

      <p class="paragraf"><span class="char-style-override-12">Yenilikçi ve alışılmamış bir siyasi parti hareketi ve iktidara yürüyüş eylemi olarak, Gülen Cemaati</span>... Uzun zamandır makalelerimde ileri sürdüğüm bu görüşleri, şimdi daha derli toplu olarak ve yeni katkılarla sunuyorum.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-72-backlink" id="footnote-225-72">72</a> <span>www.diken.com.tr/analiz/9-soruda-turgev/</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-73-backlink" id="footnote-225-73">73</a> <span>www.ntvmsnbc.com/id/25376553</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-74-backlink" id="footnote-225-74">74</a> <span>Balıkesir mitingi, 28 Şubat 2014, “Göndermeyin çocuklarınızı bunların okullarına. Bunlara tavır koyun. Çünkü yalan var, dolan var, her şey var. Her türlü iftira var. Bunlara</span> <span>dersi, bunları</span> <span>boykot ederek vereceksiniz.” Ayrıca RTE daha önceki bir konuşmasında da “Devlet yurtlarında boş yerleri tespit ettik. Hemen başvurun. Eğer yer yoksa sizleri otellerde ağırlayacağız. Bunların zulmüne siz asla muhatap etmeyeceğiz” demişti.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-75-backlink" id="footnote-225-75">75</a> <span>Şinasi Akay isimli okurum gönderdiği bir mesajında şöyle diyordu: “Sayın Bursalı, Anadolu liseleri giriş sonuçları açıklandığında Anadolu liselerine her dört gençten biri ancak yerleşecek. Geri kalanı da adresinin yakınındaki imam hatip liselerine yerleştirilecek. Örneğin Ankara’da Gazi Mustafa Kemal Devlet Hastanesi’nin karşısına devasa bir imam hatip lisesi yaptılar ki bir yabancı görse vallahi orayı bir üniversitenin fakültesi sanır. İşte böyle fakülte görünümünde imam hatip liselerimiz var. Bu iktidar “Müslümanın ibadet yeri camidir”diyerek Alevi’yi “sünni”,”Anadolu liselerini kazanamayanların yeri imam hatiptir” diyerek de “gençleri” imam/hatip yapmaya kararlı görünmektedir. Ve ne yazık ki Anayasa Mahkemesi bile 4+4+4 sistemini “çağdaşlık” diye görmüştür. Gelecekte torunlarınız eğitildiği okullarda öğrendiği eğitimle ”dede içime cin kaçtı” diye önünüze gelirse vereceğiniz cevabı şimdiden düşünmelisiniz.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-76-backlink" id="footnote-225-76">76</a> <span class="char-style-override-2">Cumhuriyet</span><span>, Sinan Tartanoğlu haberi, 20 Haziran 2014. Aynı sayfada başka haberler: LYS sınavlarında imam hatipliler başarı sıralamasında en alt sıralarda yer aldı, Cemaat okullarından yine şampiyonlar çıktı... 10 Temmuz 2014 tarihli</span> <span class="char-style-override-2">Hürriyet</span><span>’ten: Anadolu imam hatip okullarının kontenjanları 5 kat artarak 200 bini aştı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-77-backlink" id="footnote-225-77">77</a> <span class="char-style-override-2">Cumhuriyet</span><span>, 23.8.2014.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-78-backlink" id="footnote-225-78">78</a> <span>http://www.cumhuriyet.com.tr/haber/turkiye/101537/Bilal_den_egitime_ayar__Kizli-erkekli_olmasin.html</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-79-backlink" id="footnote-225-79">79</a> <span>10 Ağustos 2012;</span> <span>www.aydinlikgazete.com/mansetler/14359-cemaatin-para-kaynaklari.html</span><span>; http://www.odatv.com/n.php?n=iste-mitin-the-cemaat-raporu--1008121200</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-80-backlink" id="footnote-225-80">80</a> <span>“The Gülen Movement: A Sociological Analysis of a Civic Movement Rooted in Moderate İslam” (Gülen Hareketi: Ilımlı İslamcılık Temelli Bir Yurttaşlık Hareketinin Sosyolojik Analizi). Türkçesi,</span> <span class="char-style-override-2">Gülen Hareketi</span><span>, Doğan Kitap. “Gülen hareketi üzerine dünyada ilk akademik çalışma” diye takdim ediliyor! Yazar ile ilgili</span> <span class="char-style-override-2">Zaman</span> <span>gazetesinde de bir söyleşi yayımlandı, orada söylediklerinden anlıyoruz ki; Cemaat’le yağ bal... Diyor ki özetle: “Bana, Cemaat’ten korkanlar diyor ki; yargıda, orduda, poliste örgütleniyorlar, ben de onlara belge getirin diyorum, ama hiçbir belge gösteremiyorlar. Sebebi korku ve ideolojik...” Kadıncağız, 100’ü aşkın insanla konuşmuş ve “bu hareketin siyasi niteliğine ilişkin en küçük bir delil bulamadım ve bu hareketin siyasi değil toplumsal bir hareket olduğu kanaatine vardım” demiş. Oldukça kullanışlı bir “besleme” olduğu belli. Acaba konuştuğu 100 kişinin listesini kendisine Cemaat mi vermiş? Ve kitabı Cemaat mi ısmarlamış yüklü bir telifle...</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-81-backlink" id="footnote-225-81">81</a> <span>20 Şubat 2014;</span> <span>http://online.wsj.com/news/articles/SB10001424052702304757004579332870328602110?KEYWORDS=fethullah+gulen&amp;mg=reno64-wsj&amp;url=http%3A%2F%2Fonline.wsj.com%2Farticle%2FSB10001424052702304757004579332870328602110.html%3FKEYWORDS%3Dfethullah%2Bgulen</span><span>; www.internethaber.com/abd-gazetesi-cemaatin-haritasini-cikardi-tikla-gor-633142h.htm</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-82-backlink" id="footnote-225-82">82</a> <span>Destek Yayınları, 2010. Nedim Şener, 1990- 2006 tarihleri arasında, Genelkurmay’ından tutun MİT’ine ve Emniyet’ine kadar çeşitli birimlerinin çeşitli tarihlerde hazırladığı raporları, Ergenekon Davası’nın eklerinden bulup çıkartarak bir kitap yayımladı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-83-backlink" id="footnote-225-83">83</a> <span>Tam metin için: www.internethaber.com/gulen-ak-partiye-resti-cekti-633066h.htm</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-84-backlink" id="footnote-225-84">84</a> Sabahattin Önkibar, <span class="char-style-override-2">Takkeli Firavunlar ve Büyük Siyasi Sırlar</span>. s.185. Hayatı Ankara siyaseti içinde geçen gazeteci Önkibar, bu ilginç kitabında, bire bir yaşadığı olayları anlatıyor. Bu sözleri, kendisini Genelkurmay’a davet eden bir Korgeneral söylüyor. Önkibar da, Gülen’in bizzat siyasetçi Namık Kemal Zeybek’e de kendi tabanına da amacının “Kemalist vesayesi kırmak” olduğunu söylediğini yazıyordu. Önkibar da, 2003’den sonra da ABD’nin, Ordu’ya karşı bu operasyonda hem Cemaat’e hem RTE’ye destek verdiği görüşünde. Bir önemli noktaya daha işaret ediyor: “Cemaat’in ilk talebi Silahlı Kuvvetler’in öğrenci kabulünde yapılan güvenlik soruşturmalarının savcılıklara verilmesiydi. Peşi sıra MİT’i istediler”. Tabii kontrol ettikleri savcılar aracılığıyla kendi öğrencilerini Orduya temiz kağıtla sokacaklardı! s.187-188. Kitapta, Cemaat’in dışarıdaki okullarının arkasında ABD ve Musevi lobisinin olduğu da belirtiliyor.</p>
        </div>

        <div class="footnote">
          <p class="dipnot"><a class="footnote-anchor" href="#footnote-225-85-backlink" id="footnote-225-85">85</a> <span>Gençlik zamanımızda birlikte mücadele ettiğimiz bir solcu arkadaşımla iki yıl önce ilginç bir görüşmemiz oldu. “Bak, bizim yapamadığımızı Gülenciler yapıyor. Adamlar militan yetiştiriyor, gizlice devletin her yerine yerleşiyorlar, sıkı bir militan örgüt gibiler, birbirlerine bağlı, devleti dönüştürüyorlar, ayrıca Gülen bir lokma bir hırka gibi yaşamalarını öneriyor, dava için her şey diyorlar...”</span> <span>Arkadaşımda bir hayranlık da görmedim değil. Ama birbirine sıkı sıkıya bağlı bir topluluk oluşturma becerisini de Gülen’e teslim etmeliyiz. Devlete egemen olduklarında ne hukuksuzluklar ve kötülükler yapabileceklerini ve gücü kötüye kullanacaklarını görerek...</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-86-backlink" id="footnote-225-86">86</a> <span>“Yıllar Sonra Gülen Kaseti Vakası”, Ayşenur Arslan,</span> <span class="char-style-override-2">Yurt</span> <span>gazetesi, 17 Kasım 2013.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-87-backlink" id="footnote-225-87">87</a> <span>4 Aralık 2013,</span> <span class="char-style-override-2">Taraf</span><span>, söyleşi: Tuğba Tekerek,</span> <span>http://www.taraf.com.tr/haber-cemaat-in-hic-bitmeyen-sinavi-141182/</span> <span>Gülen-İktidar kavgasında bütün iplerin koparıldığı 2014 yılından itibaren, iktidar gazeteleri vaktiyle Cemaat’te çalışmış insanlarla röportajlar yayınlamaya, Gülen ve cemaatini “deşifre” etmeye başladı. Bunların hiçbirine girmiyoruz.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-88-backlink" id="footnote-225-88">88</a> <span>Diğer bir damarı da acaba ülkenin Türk-Kürt olarak bölünmesine karşı çıkmaları olabilir mi? İktidarı, PKK’nın özerklik ve ötesine doğru giden politikasını desteklemekle suçlamasına bakılacak olursa... Tabii eğer PKK-KCK politikalarının ana amacı, buradan Erdoğan’ı zayıflatmak değilse!</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-89-backlink" id="footnote-225-89">89</a> <span>Nurettin Veren, Gülen’in 40 yıllık yoldaşı, okulların kuulmasında başrolü oynayan adam, diyor ki: “Okullar vitrin olarak kullanılıyor.. O okulların hepsinde eğitim dili İngilizcedir Yurtdışındaki Fethullah okullarında öğrenciler haftada en az 20 saat İngilizce görürler. Türkçe seçmelidir... Zaten Orta Asya’daki Türkler genellikle Türkçeyi rahat öğrenirler. Siz de gitseniz Kazakçayı Özbekçeyi iki ay içinde konuşursunuz. Aynı kök birliği içinde dillerdir..”</span> <span class="char-style-override-2">Kuşatılan Türkiye</span><span>, Merdan Yanardağ.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-90-backlink" id="footnote-225-90">90</a> <span>www.zaman.com.tr/huseyin-gulerce/ecevit-gulen-gorusmeleri_451673.html</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-91-backlink" id="footnote-225-91">91</a> <span>http://haber.sol.org.tr/devlet-ve-siyaset/gulen-okullarinda-cia-ajanlari-mi-calisiyor-haberi-38030</span><span>;</span> <span>http://www.odatv.com/n.php?n=gulen-okullarinda-cia-ajanlari-calisiyor-2112101200</span> <span>Nurettin Veren de ( Gülen’in dostu) bu iddiaları doğrular nitelikte açıklamalar yaptı (Kuşatılan Türkiye).</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-92-backlink" id="footnote-225-92">92</a> <span>http://tr.fgulen.com/content/view/18774/11/</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-93-backlink" id="footnote-225-93">93</a> <span>Yılmaz Polat,</span> <span class="char-style-override-2">ABD’nin Özel Din Görevlisi</span><span>, Milenyum Yayınları. Polat, Gülen’in ABD’deki okulları üzerine de ayrıntılı bilgi veriyor.</span></p>
        </div>
      </div>
    </div>
  </div>
</body>
</html>
