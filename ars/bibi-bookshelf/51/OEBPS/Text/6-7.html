<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-7.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-7.html" xml:lang="tr-TR">
    <div class="Basic-Text-Frame">
      <p class="split"/>

      <p class="arabaslik-orta">Görev: MİT’e Cemaat Borusu!</p>

      <p class="paragraf">TV ve köşe yazılarında geniş bir “Cemaat suskunluğu” vardır. Cemaat’in iktidarın bir parçası olduğu görmezlikten gelinir. Cemaat sanki “iktidarın dışında” bir yerlerdedir. Bunun çeşitli nedenleri var, ama şimdi sırası değil...</p>

      <p class="paragraf"><span class="char-style-override-15">Her taşın altında Cemaat arıyorsunuz</span> (ne kadar aptalca söz!) demeleri, Cemaat’in devlet (vali, kaymakam vb) ile hükümetin icrasında (şüphesiz ki çeşitli bakanlıklar, eğitim, polis, YÖK, TÜBİTAK, ÖSYM vb.) ve yargı gibi sözde tarafsız organlardaki belirleyici ve etkileyici konumlarını görmeyi engellemek amacını taşıyor.</p>

      <p class="paragraf">Cemaat’in iktidar hamlelerini, iktidarın ikili yapısı arasındaki keskin mücadeleyi ve aralarındaki politika farklılıklarını görmek için, medyalarına bakmak yeter! (...)</p>

      <p class="paragraf">Orada her şey net ve açık.</p>

      <p class="paragraf">Bu iktidar mücadelesi üzerine bazı merkez medyadaki ulema yazılarına bakıyorum da şaşıyorum. Bugünkü çatışmaya, Kürt sorununa federatif çözüm mü yoksa üniter çözüm mü gibi iki farklı yaklaşımın neden olduğu masalından tutun MİT elemanlarının PKK faaliyetlerine katılarak suç işlediğinin ortaya çıkmasına neden olduğuna kadar...</p>

      <p class="paragraf">Her şey var da, ana konu, yani <span class="char-style-override-12">Cemaat’in, (Gülen’in), Erdoğan’ın başını yemek istemesi</span> yok!</p>

      <p class="paragraf">Erdoğan iktidarını çökerterek, (benzer kişi ve bakanları da kullanarak!) bir Cemaat Hükümeti kurmak istediği yok!</p>

      <p class="paragraf">Cemaat ile Erdoğan ve ekibinin, örneğin ABD ve Ortadoğu politikaları da farklı. Ülkede kurmak istedikleri düzen de!</p>

      <p class="bos"/>

      <p class="paragraf"><span class="char-style-override-2">Star</span> ve <span class="char-style-override-2">Yeni Şafak</span>, Erdoğan’a yakın. <span class="char-style-override-2">Bugün</span> ise Cemaat’e. Konu: “MİT savaşları.”</p>

      <p class="paragraf">Cemaat insanları bir süredir MİT’i hedeflerine aldı: Onlara göre MİT, Ergenekoncuların, hatta Aydınlıkçıların cirit attığı bir yapı. <span class="char-style-override-2">Bugün</span> gazetesinden Nuh Gönültaş, Ergenekon’daki bir numaranın bulunmamış olmasının (vay vay vay... sahi o bulunmamış mıydı?!) suçlusu olarak MİT’i görüyor:</p>

      <p class="paragraf">“Askerin içinde, Emniyet’in içinde, Yargı’nın içinde, üniversitede, medyada her yerde varlar, herkese dokunuldu, ama MİT’e hiç dokunulmadı. Niye? MİT’te yoklar mı? MİT’in başına istenilen kişi atanınca tertemiz mi oldu MİT?”</p>

      <p class="paragraf">Yine Cemaat’e yakın gazeteci Faruk Mercan ile hukukçu, istihbarat uzmanı, Ankara enstitüsü araştırmacısı gibi unvanlarla tv programlarına katılan Cemaat yanlıları koro halinde MİT’i KCK üzerinden vuruyor ve bu kirli MİT’in değiştirilmesi, “tarafsız yargı”ya müdahale edilmemesi gerektiği üzerine konuşuyorlar.</p>

      <p class="paragraf"><span class="char-style-override-12">Cemaat, bizle de MİT’in “kirli geçmişi” üzerinden ittifak arıyor</span>: “Gelin, Kahramanmaraş ve diğer katliamlarda MİT’in rolünü sorgulayalım, yargılayalım, didik didik edelim..”</p>

      <p class="paragraf">Onlardan birine dedim ki: <span class="char-style-override-2">Oooo Bay Cemaat, biz onyıllardır MİT’in katliamlarda rolünü soruyoruz, sizler trene tam da şimdi binmeye kalkışıyorsunuz. Orada borunuzu öttürmek ve Erdoğan’ı vurmak zamanı, sizin için...</span></p>

      <p class="paragraf">MİT’in Cemaat adamlarının telefonlarını dinlediği de ortaya serildi. Ama bu “<span class="char-style-override-12">toplu kalkışma</span>”dan anlıyoruz ki, <span class="char-style-override-12">MİT Cemaat’i yakın izlemeye</span> almış. Karşı kampanya, bunun bir nedeni olabilir! <span class="char-style-override-2">Bugün</span> gazetesi temsilcisi “<span class="char-style-override-2">nerede basın özgürlüğü, telefonları dinliyor MİT</span>” diye bağırıyor ve MİT’e “<span class="char-style-override-2">dokunan yanar mı</span>” diyor. Bu sloganı biliyorsunuz, Ahmet Şık, yazdığı kitap nedeniyle Cemaat yargısı tarafından tutuklandığında dile getirmişti.</p>

      <p class="paragraf">İkincisi, cemaaatçiler, yukarıda sayıp döktüklerinin hepsine nüfuz ettiler: Ordu! Medya! Sağa sola götürerek ayarttıkları gazeteciler! Yargı! Üniversite! YÖK! TÜBİTAK!.. Say babam say. Cemaat haklı, yukarıda saydıklarımızın içinde etkileyici, yönetici, denetleyici bir dizi konumda varlar da.</p>

      <p class="paragraf">Bir <span class="char-style-override-12">MİT’te boruları ötmüyor</span> demek ki!</p>

      <p class="bos"/>

      <p class="paragraf">MİT’i hedef seçmelerinin nedenlerinden daha güçlü başka bir tanesi de şu: MİT güçlü bir gizli denetim yapısı. Ve Erdoğan 10 yıldır bu yapıyı kontrolünde tutuyor, Fidan’la beraber kesin denetimi altına aldı.</p>

      <p class="paragraf">Erdoğan, siyasi davaları sürdüren cemaatçi etkisindeki polis ve özel yargıyı ise kontrol edemiyor! Bu yapı, Cemaat’in denetiminde! Fidan hakkında soruşturmada içine düştükleri şaşkınlık bunun kesin kanıtı! Ama MİT ile bütün yapıları kontrol edebilir!</p>

      <p class="paragraf">Cemaat, MİT’i denetleyemediği sürece, eksi konumda olmaya mahkûmdur.</p>

      <p class="paragraf">MİT üzerinden iktidar çatışmasını analiz ederken, ana fikri kaybetmeyelim: Erdoğan’ı yalnızlaştırmak, kuklalaştırmak ve düşürmek!</p>

      <p class="paragraf">(“Bilim ve Politika”, <span class="char-style-override-2">Cumhuriyet</span>, 13 Şubat 2012.)</p>

      <p class="bos"/>

      <p class="paragraf">İki rakip arasındaki çatışmanın eğitim boyutuna geçeceğiz, ama önce gelin bir ara sonuç çıkartalım, hem bu öyküyü hem de hepimizi rahatlatalım...</p>

      <p class="arabaslik-sol">Ara Sonuç: Cemaat Altın Çağ’ını Yaşadı</p>

      <p class="paragraf">Şimdi buraya kadar yazdıklarımızdan bir ara sonuç çıkartıp öyle devam edelim.</p>

      <p class="paragraf">1) MİT Müsteşarı Hakan Fidan ve diğer görevlilere yönelik operasyon, Cemaat’in aynı zamanda Erdoğan’ı zayıflatmaya yönelik siyasal operasyonuydu. Ama, Erdoğan-Gülen ortaklığının arkasında bulunan ve o güne kadar bu ikilinin bütün operasyonlarına, hukuksuzluklarına, sahte deliller ve tuzaklarla Ordu’ya, üniversite hocalarına ve gazetecilere karşı yargı darbelerine büyük destek veren liberaller, yandaş medya, yaşanan olayın adını koymakta cesaretli davranamadı.</p>

      <p class="paragraf">2) Onlar belki de Cemaat ile Erdoğan’ın birbirine girmesinden hiç hoşlanmadılar ve endişeye kapıldılar. Çünkü bir “taraf tutma” seçeneğiyle karşı karşıya kalıyorlardı. “Birleşik güç”e sırtını dayamak daha güvenceliydi. Geliri, itibarı vb. garantiliydi. Parçalanmış ve birbirine giren bir iktidar yapısı ise, taraf tutma zorunluluğu doğuruyordu. Her iki tarafı da idare etmeye kalkışmak, ip üzerinde cambazlık yapmak olurdu. Gerçi bu cambazlığı deneyen de vardı... Neyse ki her iki kanadın da medyası herkesi besleyecek büyüklükteydi. Birisi olmazsa diğerinde yazı, çizi, tv programı vb. işler mutlaka bulunurdu ve açıkta kalmazlardı.. Nitekim öyle oldu. Hele 17 Aralık 2013 rüşvet ve yolsuzluk operasyonu öncesi ve sonrası, yandaş kanatlar birbirlerini hedef alacak şekilde ayrıştılar.</p>

      <p class="paragraf">3) İki güç arasında, MİT operasyonuna kadar gelen süreçte, epey tartışma, gerilim, atışma yaşandı. Başbakan’ın 17 Aralık 2013 Yolsuzluk ve Rüşvet Operasyonu’ndan sonra söylediği “ne istediler de vermedik” sözü, aslında MİT operasyonu süreci öncesini ve iki büyük operasyon arasındaki 22 aylık ara dönemi de kapsıyor. Ama Başbakan, Cemaat’in isteklerini ya yeteri kadar karşılamamış, ya bazı önemli isteklerini duymamış (MİT İstanbul Bölge Müdürlüğü’nü vermek gibi!) ya da bazı isteklerine kesin karşı çıkmış... Şunların bir listesini açıklasalar da öğrensek! Bu arada, Cemaat’in bu cesur sayılabilecek hamlelerinin ardında epey bir ABD desteğinin varlığını siyasi olarak hissetmek gerekir.</p>

      <p class="paragraf">4) Cemaat, AKP ile ortaklık döneminde enine ve dikine büyümenin, yaygınlaşmanın, genişlemenin, daha büyük iktidar ve parasal güçlere ulaşmanın, yeni işadamları devşirmenin, okul sayısını artırmanın, devlet içindeki güçlerini takviye etmenin, Meclis’e milletvekilleri sokmanın, belki bakanlar kurulunda da temsil edilmenin, yargıyı ve polisi ele geçirmenin, iktidar ortaklığına dayanarak her alana derinlemesine nüfuz etmenin altın çağını yaşadı. Millet korktu, bankalar sesini çıkartamaz oldu, gazeteciler korktu... TUSKON diye büyük bir işadamları konfederasyonu oluştu. Afrika dahil, ticaretleri arttı. Üniversitelerde çok yaygınlaştılar. Cemaat’ten rektörler ve yöneticiler türedi. Okulları ticaretlerini besledi, ticaretleri okullarını.<span class="dipp char-style-override-13" style="font-size:0.82em;"><a class="footnote-link" href="#footnote-225-69" id="footnote-225-69-backlink">69</a></span></p>

      <p class="paragraf">5) Devlette ve sivil hayatta ulaştıkları güçle artık hükümetleri, iktidarları, siyaseti yönlendirebilecekleri, her istediklerini elde edebilecekleri bir düzeye-noktaya geldiklerini düşünüyordu Cemaat. Ellerindeki devlet ve toplum güçlerine bakıp, “tamam artık” dedikleri anlaşılıyor. Önlerinde ana engel olarak, kendilerine daha büyük yollar açmayan Tayyip Erdoğan ve arkadaşları olduklarını görüyorlardı. MİT Operasyonu, harekete geçme zamanıydı. Nereden ve nasıl harekete geçebilirlerdi. Öyle bir konu bulmaları gerekiyordu ki, hem Türkiye’yi sarsmalıydı hem Erdoğan’ı. Türkiye için hassas bir konu olmalı ve toplumun geniş kesimlerinden de destek bulmalıydı. Hükümeti çökertemeseler bile, Erdoğan’ın itibarını yerle bir etmeliydiler. Kim bilir, bu operasyondan sonra belki de hükümet yıkılır ve yerine kendilerinin çok daha üst düzeyde temsil edilebilecekleri hatta güdebilecekleri yeni bir hükümet kurulurdu...</p>

      <p class="paragraf">6) Aranan konu Kürt meselesi oldu. Henüz Oslo tutanakları resmen açıklanmamış ama 2009’da devletin PKK ile görüşmeler yaptığı yazılıp çizilmeye başlanmıştı. Cengiz Çandar hükümetin Kandil ve İmralı’yla görüştüğünü yazıyordu (<span class="char-style-override-2">Vatan,</span> 26 Eylül 2009). Beşir Atalay “Açılım”ın koordinatörlüğünü yapıyordu. İktidarla PKK arasında, Oslo’da gizli pazarlıkların yapıldığı bilgileri, Oslo adı anılmadan üstü örtülü basına sızınca, muhalefet Başbakan’ın PKK ile görüşme yaptığını dile getirince, Başbakan da <span class="char-style-override-2">“PKK ile görüşmeler yaptığımızı ileri süren şerefsizdir”</span> diyecekti!<span class="dipp char-style-override-13" style="font-size:0.82em;"><a class="footnote-link" href="#footnote-225-70" id="footnote-225-70-backlink">70</a></span> Oslo’da 2010 Nisanı’nda yapılan 5. MİT-PKK görüşmelerinin tutanakları, 11 Eylül 2011’de internet sitelerinde kamuoyuna sızdırıldı ve kıyamet koptu.<span class="dipp char-style-override-13" style="font-size:0.82em;"><a class="footnote-link" href="#footnote-225-71" id="footnote-225-71-backlink">71</a></span> Kılıçdaroğlu “Şimdi merak ediyorum, şerefsiz kim?” diye sordu (14 Eylül 2011). Erdoğan, “Biz değil devlet görüştü, devlet ile hükümet arasındaki farkı bilmeyenlere...” diye demagoji yapacak, devleti ve MİT’i hükümetin yönettiğini ve bu toplantının da kendi emriyle yapıldığını saklamaya çalışacaktı.</p>

      <p class="bos"/>

      <p class="paragraf">Bundana sonraki bölümde, normal olarak, Cemaat’in Tayyip Erdoğan ve hükümetine karşı üçüncü ve sonuncu, en büyük hamlesi olan 17 ve 25 Aralık 2013 Yolsuzluk ve Rüşvet Operasyonu’nu ele almamız gerekirken, bu eğlenceli konuyu en sona, final bölümüne bırakıyoruz.</p>

      <p class="paragraf">Şimdi, Cemaat-Erdoğan çatışmasının başka bir boyutuna geçip eğitim alanındaki iki önemli güç arasındakiçatışmaya gireceğiz, ki rüşvet ve yolsuzluk operasyonuna giden yolun taşları da bu çatışmayla birlikte döşendi. Cemaat’in eğitim politikası gençliği, Cemaat’in iman cenderesine sokmayı amaçlarken, Erdoğan’ın eğitim politikası da gençliği imam hatip boyunduruğuna vurmayı hedeflemektedir..</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-69-backlink" id="footnote-225-69">69</a> <span>Afrika’da Cemaat’in okulları ile Cemaat’in tüccarlarının ve TUSKON’cuların ticaret ilişkileri atbaşı gidiyor. Afrika’nın çeşitli ülkelerinde bulunan bir dostum anlattı: Türkiye’de en düşük işler veya Türkiye’de artık iş yapamayacak teknolojiler oraya kaydırılıyor. Bizde artık ortadan kalkan, örneğin beton karma makineleri orada inşaaatlarda kullanılıyor. Briketçilik oraya kayıyor. Cemaat’in okulları çevresinde bir Türk kolonisi oluşuyor. Cemaat’in okullarına o ülkenin orta ve üst düzey çocukları da geliyor, böylece Cemaat ile ülkenin kalburüstü tabakası arasında ilişki başlıyor, al-ver ilişkileri. Ticari bir çevre yaratılıyor, arabulucuklar gelişiyor. Cemaat, dil, ilişki, çevre, ihale, iş alım ve yapımında aracılık ettikçe, bu yardımları alan Türk şirket ve tüccarları da Cemaat’e bunun bedelini (aracılık ücretini) düzenli olarak ödemeye başlıyor. Ve bu çerçevede Cemaatçilik yayılıyor.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-70-backlink" id="footnote-225-70">70</a> <span>22 Ağustos 2010 Kayseri mitingi: “Bizim dört kez bunlarla (terör örgütü) bir araya oturduğumuzu söyleme şerefsizliğini yapanlar bu alçakça iftirada bulunanlar, bunun hesabını her yerde vereceklerdir. AK Parti Hükümeti olarak bugüne kadar terör örgütüyle hiçbir zaman masaya oturmadık hiçbir zaman da oturmayacağız. Bu iftirayı atanlara söylüyorum, ey Kılıçdaroğlu, ey Bahçeli bizim masaya oturduğumuzu söylüyorsanız, bu iddianızı ispatla siz mükellefsiniz, siz...” (</span><span>http://www.turktime.com/haber/Erdogan-dan-PKK-Ile-Gorustu-Imalarina-Cok-Sert-Yanit-Kandil-in-Hoparlorleri-Serefsizler/105202/</span><span>) Bu sözleri aynı tarihlerde başka bir mitingte şöyle tekrarlayacaktı: “Burada bir kez daha açıklıyorum ne AK Parti ne AK Parti iktidarı hiçbir illegal örgütle hiçbir terör örgütü ile görüşmez, masaya</span> <span>oturmaz, müzakere yapmaz bunu böyle biliniz.” Erdoğan bu sözleri 12 Eylül 2010 Anayasa Referandumu mitinglerinde dile getiriyordu. RTE muhalefet tarafından sıkıştırılınca daha sonra şu yola sapacaktı: Biz değil devlet görüşüyor! RTE bu tür yalanlara pek çok konuda hiç sakınmadan başvuracaktı.</span></p>
        </div>

        <div class="footnote">
          <p class="dipnot"><a class="footnote-anchor" href="#footnote-225-71-backlink" id="footnote-225-71">71</a> <span>Sızdırılan görüşmenin tam metni:</span> <span>www.taraf.com.tr/haber/pkk-mit-gizli-gorusmeleri-tam-metin.htm</span><span>. Türkiye tarafından toplantıya, o sırada Başbakan, müsteşar yardımcısı görevinde olan (daha sonra, 27 Nisan 2011’de MİT Müsteşarlığı’na atanacak olan)</span> <span class="char-style-override-12">Hakan Fidan</span> <span>Başbakan R. T. Erdoğan’ın talimatıyla “özel temsilci” sıfatıyla katılmakta, bu görev tanımıyla İmralı’da Öcalan ve Oslo’da PKK ile görüşmeler sürdürerek, mektup alışverişi de yapmaktadır. Fidan, önceki dört gizli toplantıya katılmamıştı. Toplantılara MİT Müsteşar Yardımcısı Afet Güneş ve Emre Taner de katıldı. PKK tarafından da Mustafa Karasu, Zübeyir Aydar ve Sabri Ok ile arabulucular katıldı.</span></p>
        </div>
      </div>
    </div>
  </div>
</body>
</html>
