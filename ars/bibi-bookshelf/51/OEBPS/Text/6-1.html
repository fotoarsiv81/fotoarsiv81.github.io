<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>6-1.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x6-1.html" xml:lang="tr-TR">
    <div class="Basic-Text-Frame">
      <p class="split"/>

      <p class="arabaslik-orta">Çatışmayı Önceleyen Yazılardan Notlar</p>

      <p class="paragraf">Bütün bu karanlık dönemden geçerken, yaşadıklarımıza erken düşülen notlardan kısa anımsamalar yapacağız.</p>

      <p class="paragraf para-style-override-16"/>

      <p class="paragraf"><span class="char-style-override-12">Cemaat’in RTE’ye İlk Çıkışması Üzerine</span></p>

      <p class="paragraf">“Gülen, AKP ile giderek yol ayrımına gelecektir! Kaderleri farklıdır ve herkes kendi kaderini kendi çizmektedir.”</p>

      <p class="paragraf">(6 Haziran 2010, “Neden Şaşırdınız?”, Bilim ve Siyaset, <span class="char-style-override-2">Cumhuriyet</span>; Fethullah Gülen’in “Otoriteye karşı geldiler. İsrail ile anlaşmalıydılar, yanlış yaptılar” sözleriyle, RTE’nin İsrail politikasına yaptığı eleştiri üzerine yazıdan.)</p>

      <p class="bos"/>

      <p class="paragraf"><span class="char-style-override-12">Gül-Erdoğan-Cemaat Kavgası</span></p>

      <p class="paragraf"><span class="char-style-override-12">“İktidar odakları arasında mücadele ateşlenmiştir</span>. Bu, sorun çözülünceye kadar sürecek. Güçlü bir olasılıkla, bu mücadele sonunda saflar ve destekler değişecektir.. Eğer Cumhurbaşkanlığı seçimi en geç 2014’te yapılacaksa, Türkiye’nin zirvesinde <span class="char-style-override-12">Üç Koltuk</span> boşalıyor. Kişiler ve şapkalar değişecek. Gül, <span class="char-style-override-12">Cumhurbaşkanlığı’ndan</span> ayrılıyor. Erdoğan, <span class="char-style-override-12">Başbakanlık’tan</span>. Ve Erdoğan <span class="char-style-override-12">Parti Başkanlığı</span>’ndan...”</p>

      <p class="paragraf">(11 Aralık 2011, “3 Koltuk Boşalıyor: Gül-Erdoğan-Cemaat Kavgası”, Bilim ve Siyaset, <span class="char-style-override-2">Cumhuriyet</span>.)</p>

      <p class="bos"/>

      <p class="paragraf"><span class="char-style-override-12">“Cemaat’i Siyaset Yükseltti, Siyaset Batıracak”</span></p>

      <p class="paragraf">“Siyasi çatışmanın dozu yüksektir ve çözüm hiç de öyle yağdan kıl çeker gibi olmayacak. Çünkü <span class="char-style-override-12">arada üçüncü bir güç var: Cemaat</span>! Cemaat siyasetin göbeğinin de göbeğinde. Bu siyasi-dini kurum, bir süredir Erdoğan’ın bazı bakanlarını hedef aldı. Cemaat, güç topladığı Emniyet ve Adalet kurumlarında, AKP ile çatışıyor. Erdoğan’ın, boş koltuklar meselesini yağdan kıl çeker gibi çözmesine engel olan bu durumdur. Tehditler ve yeni saflaşmalar dönemindeyiz. Cemaat’i yükselten, doğrudan siyaset yapması ve iktidar odağı haline gelmesidir! İktidarın nimetlerinden menfaat dağıtması, iktidar olanaklarıyla örgütlenmesidir. <span class="char-style-override-12">Cemaat’i yükselten siyaset, batmasına da neden olacaktır</span>!”</p>

      <p class="paragraf">(12 Aralık 2011, “3 Koltuk Boşalıyor-2”, Bilim ve Siyaset, <span class="char-style-override-2">Cumhuriyet.</span>)</p>

      <p class="bos"/>

      <p class="paragraf"><span class="char-style-override-12">Cemaat, Erdoğan’ı Suçluyor</span></p>

      <p class="paragraf">“Cemaat, Erdoğan’ın <span class="char-style-override-12">Ergenekon’u tafsattığı ve bugün gelinen noktada artık bir uzlaşma ile davaları sonuçlandırmak istediği</span> düşüncesinde... Bu iki yapının arasında <span class="char-style-override-12">büyük bir çelişki</span> olduğu açık. Ama gelinen noktada, AKP, büyük bir baskı altındadır, hem dış hem iç... Burada durmak istiyor!</p>

      <p class="paragraf"><span class="char-style-override-12">Subayları</span> daha ne kadar, artık esarete dönen yargılamada içeride tutabilirsin? <span class="char-style-override-12">Gazetecileri</span> daha ne kadar terör örgütü faaliyetleri şaklabanlığıyla, uydurmacasıyla içeride tutabilirsin? İçeriyi ve dışarıyı daha ne kadar aldatabilirsin veya oyalayabilirsin? Seçilmiş milletvekillerini içeride tut...</p>

      <p class="paragraf">Daha ne kadar??!!!</p>

      <p class="paragraf">Erdoğan ile Cemaat çatışıyor... Anlıyoruz ki, <span class="char-style-override-12">siyasi davalar üzerinde süren cemaat vesayeti, hukuksuzluğu ve zorbalığı, AKP’yi bunalttı!</span> Öğrencilerin, sosyalist gençlerin aylarca içeride tutulması da, küfede kırılan yumurtalardan bir kısmını ifade ediyor. <span class="char-style-override-12">Şike olayı</span> da, Cemaat ile Erdoğan arasındaki kırılmanın tam dışavurumu...</p>

      <p class="paragraf">Cemaat her şeyi “organize ağır suç”a sokarak, sözde temizlik yaftası altında, aslında futbolda kendisine yer açmak istiyor. <span class="char-style-override-12">Futbol, kitleleri gütmek için iyi bir araç</span> sanıldı...”</p>

      <p class="paragraf">(13 Aralık 2011, “3 Koltuk Boşalıyor-3: Cemaat-Erdoğan İkiliği”, Bilim ve Siyaset, <span class="char-style-override-2">Cumhuriyet.</span>)</p>

      <p class="bos"/>

      <p class="paragraf"><span class="char-style-override-12">“Cemaat: Bedel Zamanı...”</span></p>

      <p class="paragraf">“Cemaat, <span class="char-style-override-12">üçüncü ‘eşit güç’ olarak büyüdüğünü</span> düşünmektedir! Dolayısıyla tepelerde üç koltuk için üç güç çarpışmaktadır!</p>

      <p class="paragraf">Erdoğan ile Cemaat arasında, eski ittifakın yürüyeceğini artık sanmıyorum. <span class="char-style-override-12">Camlar kırılmıştır</span>. Cemaat, varlığını, Erdoğan’ın iktidar ve gücüyle eşitlediği (ni düşündüğü) zamandan beri, bu böyle!</p>

      <p class="paragraf">Bazı yorumlara göre, Cemaat-AKP ittifakı bozulmaz. Tartıştığımız bu değil. Cemaat, kendisi için en uygun koşulları yaratmak için, liderlikte kimin olacağı konusuna ağırlık koyuyor. Cemaat’i AKP’siz düşünmek neredeyse olanaksızdır. Ama tersi için aynı şeyi söylemek, çok da doğru değildir! Ama bu ‘politika oyunu’nu kaybetmesi durumunda, bir de bedeli olacaktır! <span class="char-style-override-12">Cemaat, artık bir siyasi iktidar odağıdır! Bunun da bedelini er geç ödeyecektir!”</span></p>

      <p class="paragraf">(15 Aralık 2011: “3 Koltuk Boşalıyor-4: Cemaat: Bedel Zamanı”, Bilim ve Siyaset, <span class="char-style-override-2">Cumhuriyet</span>.)</p>

      <p class="bos"/>

      <p class="paragraf"><span class="char-style-override-12">AKP Rahatsız</span></p>

      <p class="paragraf"><span class="char-style-override-12">“Cemaat: Güce sığın- otoriteye boyun eğ”:</span> Boyun eğmeyi, içinde yaşadıkları ortamdaki en büyük otorite ile uyumlu yaşamak olarak algılayın! Hoşgörü sloganlarının anlamı da budur. Rakipleri bertaraf etme politikası: Ben o kadar tehlikesizim ki!.. Barış içinde beraber yaşayalım... Tabii, onların belirledikleri bir zamana kadar... Cemaat’in <span class="char-style-override-12">dünya karargâhı ABD’dir</span>! En büyük uyumu da ABD ile gösterir! F. Gülen’in ABD aleyhine tek sözünü bulamazsınız! ABD ile uyumu, ABD ve dünyada rahat faaliyet gösterme ve büyüme olanakları sağlamıştır... <span class="char-style-override-12">AKP,</span> Cemaa’tin siyasi bir erki kullanmadığı dolayısıyla ‘yıpranmadığı’ halde ülke politikalarını domine etmesinden rahatsız.”</p>

      <p class="paragraf">(18 Aralık 2011, “3 Boş Koltuk-5: Gücün Altında Büyüme”, Bilim ve Siyaset, <span class="char-style-override-2">Cumhuriyet</span>.)</p>

      <p class="bos"/>

      <p class="paragraf"><span class="char-style-override-12">Gerilim Büyük</span></p>

      <p class="paragraf">“Cemaat ile Erdoğan arasındaki gerilim, sandığımızdan çok fazla. Öyle ki bir bakan taaa Pensilvanya’ya gidiyor! Bizim günlük siyaseti izleyen gazeteci yorumcularımız sanıyor ki, karşımızda bütünsel bir blok var! ‘Onlar en sonunda anlaşırlar ve bütünleşirler’ demek, bir siyasi yorum değildir.</p>

      <p class="paragraf">Arınç’ın gazeteci tutuklamalarındaki işgüzarlıklar, hukuksuzluklar ve bütün davaların uzayarak işkenceye dönüşmesi konusunda rahatsızlıkları ciddidir. ‘Gözaltılar bizim talimatımız değil, güvenlik, Emniyet, savcılık yetkilerini kullandı, bu süreçlerin süratle neticelendirilmesi arzumuzdur’, sözleri, Erdoğan’ın rahatsızlığının dışavurumuydu ve dolaylı olarak Cemaat’e yüklenmeydi!</p>

      <p class="paragraf">Erdoğan şunu gördü mü: Cumhurbaşkanlığı Köşkü’nün, günlük siyasette etkisinin kırıldığı bir ‘sürgün’ yerine dönüştürülmek istendiğini? Erdoğan ya teslim olacaktır, o zaman siyasi kariyerini de sonlandıracaktır ya da gücünü en azından koruyacaktır. Acaba Erdoğan, koşullar ne olursa olsun, Cumhurbakanlığı’na aday olur mu?”</p>

      <p class="paragraf"/>

      <p class="paragraf">(19 Aralık 2011, “3 Koltuk Boşalıyor-6: Erdoğan’a Hançer?!”, Bilim ve Siyaset, <span class="char-style-override-2">Cumhuriyet</span>.)</p>

      <p class="paragraf para-style-override-17"/>

      <p class="bos"/>

      <p class="paragraf"><span class="char-style-override-12">Erdoğan 10 Yılın Denklemini Kuruyor</span></p>

      <p class="paragraf">“Temel siyasi gerçek şudur: Erdoğan bugün sahip olduğu liderlik gücüne dayanarak, eğer siyasetten emekli olmaya niyeti yoksa, Cumhurbaşkanlığı’nı, Parti Başkanlığı’nı ve Başbakanlığı, öyle bir şekilde ‘bağlamaya’ çalışacak ki, önümüzdeki 10 yılda kendisini ve geleceğini görebilsin.</p>

      <p class="paragraf">Lider konumundaki bir politikacı, bu hesaplamaları ve buna yönelik stratejileri, zirvede olduğu sırada yaparsa, en yüksek yararı sağlayacak denklemler kurar!.. Öyleyse, Erdoğan için temel soru: 10 yıl sonra da Türkiye’de egemen kişi olma hesabı, politik denklemi nedir?</p>

      <p class="paragraf">Şunu söyleyebiliriz: Parti Başkanlığı’nı ve Başbakanlığı da himayesi-vesayeti altına alacak bir Köşk... Bunun en kestirme çözümü ise, şüphesiz Başkanlık Sistemi’ne geçiştir. Erdoğan iki-üç yıldır bunun iklimini yaratacak çalışmalar yapıyor.</p>

      <p class="paragraf"><span>Bu arada Gül’e gelince, Cemaat güçleriyle ittifak yapabilir. Ama hiçbir siyasi lider, bir Cemaat insanı-politikacısı olarak liderlikte-iktidarda kalamaz. Ta ki, cemaat, AKP’nin içini tam oymuş olsun. Zaten o zaman AKP diye bir şey kalmamıştır.”</span></p>

      <p class="paragraf">(20 Aralık 2011, “3 Koltuk Boşalıyor-7: Erdoğan Vesayet Arıyor”, Bilim ve Siyaset, <span class="char-style-override-2">Cumhuriyet.</span>)</p>

      <p class="bos"/>

      <p class="paragraf"><span class="char-style-override-12">Cemaat’in Erdoğan’ı Kuşatması: Yargıyla Erdoğan’ı Vurur mu?</span></p>

      <p class="paragraf"><span class="char-style-override-12">“İkincisi</span> ve en önemlisi, iktidarın (gayri) resmi ortağı. Cemaat’in devleti ve AKP’yi-Erdoğan’ı kuşatması... (Baransu’nun) Erdoğan’a ‘MİT’i senden iyi biliyorum, Kasımpaşalılığın bana sökmez...’ biçimindeki ‘kabadayılığı’, aslında Cemaat’in Erdoğan’a karşı ana düşüncesinin dışa vurumuydu. MİT’in yeniden yapılanması gerektiğini gündeme getirdiğine göre, Cemaat’in üzerinde çalıştığı yeni hedefi, MİT’te yapılanma...</p>

      <p class="paragraf">Cemaat-Erdoğan siyasi çatışmasında, akla gelen fantastik sorulardan biri de, acaba Cemaat Erdoğan’a da hukuk mızrağının ucunu gösterir mi? Bu fantezi sorunun ardındaki olgu, Cemaat’in kendisine karşı olan ve rakip olarak gördüklerine her türlü hukuki tuzağı kurabilecek bir güce ulaştığını sanmasıdır.”</p>

      <p class="paragraf">(2 Ocak 2012, “2012 Beklentiler: Erdoğan-Cemaat”, Bilim ve Siyaset, <span class="char-style-override-2">Cumhuriyet.</span>)</p>

      <p class="bos"/>

      <p class="paragraf">Ve...</p>

      <p class="paragraf">7 Şubat 2012 gazetelerinden başlıklar:</p>

      <p class="paragraf">– Özel savcılık, MİT Müsteşarı Hakan Fidan’ı şüpheli olarak sorguya çağırdı!</p>

      <p class="paragraf">– Cemaat’in MİT üzerinden Erdoğan’a karşı hükümet darbesi girişimi!</p>

      <p class="paragraf">– İktidara sabotaj!</p>

      <p class="paragraf">– 7 Şubat darbesi!</p>

      <p class="paragraf">– MİT üzerinden Başbakan’a darbe!</p>

      <p class="paragraf">– Hükümete sabotaj!</p>

      <p class="paragraf">– 4 MİT’çi görüldüğü yerde yakalanacak!</p>
    </div>
  </div>
</body>
</html>
