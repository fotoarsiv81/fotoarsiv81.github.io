<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dogruyanlis</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik" id="calibre_toc_43"><br class="chapter"/>
  Evlilik ile İlgili Doğru Bildiğiniz Yanlışlar</h2>

  <p class="normal">Büyük gün yaklaştıkça, evlilik hakkındaki söylentilere daha fazla kulak kabartırız. Evli, bekâr herkes evlenecek olanlara bir şeyler anlatır. Bilip bilmeden konuşanlara inanmayıp boşuna telaşlânmamak sizin elinizde...</p>

  <p class="normal">Aşağıdaki 9 yanlış inanışı düzeltirsek, evlilik konusunda endişenizi azaltabiliriz. Önemli bir kararın eşiğinde olduğunuz için “Bundan sonra ne olacak?” ve “Evliliğimizi sürdürebilecek miyiz?” gibi korkularınızı yenmenize yardımcı olacağımızı düşünüyoruz. İşte kafanızdan bir an önce atmanız gereken en yaygın yanlış düşünceler...</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Evlilik sadece ‘bir imza’...</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Evliliğe karşı olanlardan duyduğumuz gibi, karşı olmayan kişilerden de bu cümleyi çok duyduk. Ne var ki, imza atıldıktan sonra bazı şeyler gerçekten değişebilir. İlk görüşte bir şey değişmemiş gibi görünse de, parmağınıza yüzüğü taktıktan sonra ilişkiye yeni boyutlar eklenir: Güven, sorumluluk ve ortak hedefler belirleme. Son zamanlarda erkekler birlikte yaşamayı evliliğe tercih ediyorlar ve evliliğin yürümesi için bir kâğıt parçasına ihtiyaç olmadığını savunuyorlar. Hayatımızı evlilikten önce ve evlilikten sonra olmak üzere iki evreye ayırırsak, ilk evrede insanın daha çok kendisiyle ilgilenirken, ikinci evrede ortak hedefleri daha fazla düşünmek durumunda kaldığını söyleyebiliriz. Birlikte yaşarken, belli konularda benim senin ayırımı varken, evlendikten sonra bunlar kalkar ve ‘bir’ olma duygusu yaşanır. Bu da pozitif bir özelliktir.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Evlilik seksi öldürür, romantizmi ortadan kaldırır.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Belki ilişkinin ilk aylarındaki gibi aktif bir seks hayatınız olmayabilir; ancak fiziksel ve duygusal olarak parmağınıza yüzüğü taktıktan sonra seks daha doyurucudur. Aynı zamanda, cinselliğin daha kaliteli olacağını da iddia ediyoruz; çünkü çekingenlik tamamen ortadan kalkar ve eşler kendilerini birbirlerine daha çok verebilirler. Romantizme gelince, eski romantik sürprizler olmayabilir hayatınızda ama bunun evlilikle alakası yok. Birliktelik ilerleyince, sorunlar da kendilerini gösterir ve onlarla uğraşırken romantizm arka planda kalabilir. Romantik anlarınızın sayısı azalsa da onların ‘kalitesi’ni arttırmak elinizde.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Evlendikten sonra arkadaş grupları dağılır.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Birçok kişi, evlendikten sonra bekâr arkadaşlarıyla görüşemeyeceğini sanır. Öyle bir durum yok. Parmağınızdaki yüzük, bazı sorumluluklar getirse de bu, sosyal hayatınızı engelleyecek kadar ağır değildir. Belli bir zaman sonra arkadaşlarınız da evlenirse, o zaman konuşacak artı bir konunuz olur: Evlilik hayatı. Bekâr arkadaşlarınızla da dilediğiniz zaman görüşme özgürlğünüz var, yeter ki isteyin ve buna zaman ayırın.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Evlenmeden önce birlikte yaşamak şart!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Kararlarını vermiş ve yakın gelecekte evlenmeyi düşünen çiftler dışında, birlikte yaşayan diğer çiftlerin evlenme olasılığının az olduğunu düşünmeyin. Öylesine birlikte yaşamaya karar veren kişilerin zamanla yaşayabilecekleri sorunlar ilişkinin geleceğini tehlikeye sokabilir. Kesin bir karar vermeden, öylesine beraber yaşadıkları için bu sorunları atlatmaya çok istekli olmayabilirler. Siz siz olun, evlenmeden önce yeterince birlikte yaşamamış olmaktan korkmayın. Partneriniz hakkında yeni şeyler öğrenmenin ne kadar keyifli olduğunu düşünürseniz, ufak hatalarını daha hoşgörülü karşılarsınız. Tabii o da sizinkileri...</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Yalnız kalmamak için evlenmek lazım.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Evli olup yalnızlıktan yakınan o kadar çok insan var ki... Evliliğinizin gizli bir amacı olmamalı. Evlenerek sosyal statü kazanmayı, yaşadığınız mekanı değiştirmeyi veya psikolojik sorunlarınızı çözmeyi beklemeyin. Tam tersi bu amaçla yapılan evlilikler genelde başarısız olur. Maddi amaçlı evlilikler mutluluk getirmeyeceği gibi, yalnız kalmamak için yapılan evlilikler de çözüm değildir.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Tartışmalar aşkın azaldığını gösterir.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Yeni evli çiftler de pekâlâ kavga edebilirler. Tartışmalar sonuçta ilişkilerin tuzu biberidir, onlar olmasa dümdüz giden ilişkiler kısa sürede monotonluğa girer; çünkü her konuda fikir birliği olanaksızdır. Tartışmalardan sonra yaşanılan barışmaların tadını da unutmamak gerekir. Tartışmalar aşkı bitirmez, aşkın bitmesi için basit bir tartışma yetmez. Aranızda uyum ve dostluk olduktan sonra, tartışsanız da aşkınıza bir şey olmaz, emin olun.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Parasızlık evliliği bozar.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">‘İyi günde ve kötü günde’ lafını hatırlar mısınız? Maddi sorunlardan dolayı her evlilikte bazı tartışmalar çıkabilir. Bunların sebebi stresin yarattığı baskıdır ama bunlar aşılmayacak engeller değildir. Bu tür kriz dönemlerinde, partnerlerin ortak bir hedef için mücadele verdiklerini anlamaları çok önemli. Maddi tartışmalarda dikkat edilecek bir nokta var: Ne kadar sinirli olursanız olun, ağır sözler ve onur kırıcı laflar kullanmamalısınız. Sorunlar aşılır ama yaralayan sözler bellekten kolay kolay silinmez.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Evlilikle çapkın erkekler dize getirilir.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Araştırmalara göre; evli erkekler, bekârlara göre daha çok aldatmaya yönelirler. Evlenmeden önce aldatan erkek, büyük ihtimalle evlendikten sonra da sizi aldatacaktır, uslanmasını beklemeniz hata olur. Bazı kişiler bu hatayı daha da ileri götürüp, çocuk dünyaya getirmelerinin erkekleri uslandıracağını düşünür. Bu tez genellikle yanlıştır. Aile kurması erkeğin düşünce yapısını ve karakterini değiştirmez.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Evlendikten sonra özgürlüğünüze veda edersiniz.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Bu konuda gerçek şu: Evlilik hayatı için karşılıklı güven şarttır. Özgürlüklerini kaybetmekten yakınan kişiler genelde fazla özgür yaşamaya alışık olanlardır. Evlenince, tabii ki geceleri evinize gelmek zorundasınız veya kafanıza estiği gibi planlar yapıp, her gününüzü dışarıda geçiremezsiniz. Ama bunlar aslında evlenmeden önce de geçerlidir. Bu durumda özgürlüğü sonlandıran evlilik değildir; sorun daha önceki hayatınızı tamamen bağımsız ve fazla özgür yaşamanızdır. Burada aşırı sahiplenici partnerler meselesi konu dışında tutulmalı. Bu tür kişiler ilişkinin ilk gününden belli olur. Sahiplenici olmak bir karakter meselesidir. Bu tür bir insanla olamayacağınızı düşünüyorsanız, ilişkinizi daha tazeyken sonlandırmanızda yarar var.</p>
</body>
</html>
