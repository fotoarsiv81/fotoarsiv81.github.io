<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dogruyanlis</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik" id="calibre_toc_22"><br class="chapter"/>
  Antibiyotik ile İlgili Doğru Bildiğiniz Yanlışlar</h2>

  <p class="normal">Özellikle kış aylarında artış gösteren hastalıklarla birlikte, bilinçsiz ve doktor tavsiyesinden uzak antibiyotik alımı da görülmeye başlanıyor. Bu da ciddi sağlık sorunlarını beraberinde getiriyor.</p>

  <p class="normal">Mevsim değişikliği yaşadığımız şu günlerde sıcağa olan özlemimiz gün geçtikçe artıyor. Kış aylarında havaların giderek daha da soğuması, güneşin arada bir içimizi ısıtıp sonra hemen kaybolması ani ısı değişikliklerini de beraberinde getiriyor. Bu durumdan hemen etkilenen ve ani ısı değişikliklerine ayak uyduramayan çocuklar kolay hasta olup yoğun ilaç, özellikle antibiyotik kullanımına maruz kalabiliyor.</p>

  <p class="normal">Çocuklarda antibiyotik kullanımında doğru bilinen yanlışlar</p>

  <p class="normal"><span class="idebold">Çocuklarda antibiyotik hangi hastalıklarda kullanılmalı?</span></p>

  <p class="normal">Hastalıklar virüsler ve bakteriler olmak üzere iki tür mikroptan oluşur. Gribal enfeksiyonlar, suçiçeği, kızamık, kabakulak gibi hastalıklar virüs mikrobundan oluşan viral enfeksiyonlardır ve antibiyotik kullanmaya gerek yoktur. Ancak orta kulak enfeksiyonu, zatürre, alerjik olmayan bronşitler, enfeksiyöz ishaller, ve bazı boğaz enfeksiyonları gibi bakteriyel enfeksiyonlarda antibiyotik kullanmak gerekir. Gribal enfeksiyonlarda antibiyotik kullanımına gerek yoktur.</p>

  <p class="normal"><span class="idebold">Antibiyotik hastalık hangi aşamaya geldiğinde ve ne zaman kullanılmalı?</span></p>

  <p class="normal">Viral enfeksiyonlar sırasında vücut direnci düştüğü için bazen üzerine ikincil bakteriyel enfeksiyonlar gelişebilir, bu gibi durumlarda hasta yakın takip edilerek gerektiğinde antibiyotiğe başlanabilir.</p>

  <p class="normal"><span class="idebold">Doktora danışmadan antibiyotik kullanımı ne kadar doğrudur?</span></p>

  <p class="normal">Her hastalıkta ve her kişiye kullanılacak olan antibiyotik farklılık gösterir. Dolayısıyla tedavide aksamaya sebep olup hastayı istenmeyen durumlarla karşı karşıya bırakabilir. Antibiyotikler mikropları öldürürken vücudumuzdaki birçok dokuya da zarar verir. Özellikle antibiyotik gerektirmeyen bir durumda doktora danışmadan kullandığımız antibiyotik mikropsuz bölgelerde ağır hasar yapabilir.</p>

  <p class="normal"><span class="idebold">Çocuk her hastalandığında antibiyotik kullanmak ne kadar doğru?</span></p>

  <p class="normal">Viral enfeksiyonlarla antibiyotik kullanmak doğru değildir. Gereksiz antibiyotik kullanımı çocuklarda antibiyotik direncine yol açar. Ayrıca antibiyotiklerin çoğu karaciğer ve böbrekten atılırlar, gereksiz yere kullandığımız antibiyotikler bu organlarımız yorar ve normal işlevlerini yapmasını engeller.</p>

  <p class="normal"><span class="idebold">Antibiyotiklerin minimum kullanım süreleri ne olmalıdır?</span></p>

  <p class="normal">Antibiyotik kullanımının süresi antibiyotiğin çeşidine ve hastalığın türüne göre farklılık gösterebilir. 3 gün kullanılacak antibiyotik olduğu gibi 10-14 gün süre ile kullanılması gereken antibiyotiklerde vardır. Antibiyotik süreleri doktorun önerdiği süreden daha kısa olmamalıdır. Çünkü yetersiz tedavi hastalığın tekrarına ve tam iyileşememeye yol açabilir.</p>

  <p class="normal"><span class="idebold">Antibiyotikler vücuttaki yararlı bakterileri öldürür mü?</span></p>

  <p class="normal">Vücudumuzda bazı görevleri olan bakteriler vardır. Biz onlara flora bakterileri diyoruz. Antibiyotikler bu yararlı bakterileri de öldürebilir ve bu bakteriler ortamda bulunmadığında zararlı bakteriler daha kolay çoğalarak hastalık yapabilir.</p>

  <p class="normal"><span class="idebold">Antibiyotik tedavisine başlandığında görülen hangi yan etkilerden sonra hemen doktora başvurulması gerekir?</span></p>

  <p class="normal">Alerjik reaksiyon gelişmişse ve antibiyotik kullanım süresi 3 günü geçmesine rağmen hastalığın gidişatında iyileşmenin aksine daha da kötüye gidiş söz konusuysa hemen doktora başvurulması gereklidir.</p>

  <p class="normal"><span class="idebold">Antibiyotiklerin vitaminlerle birlikte kullanılması gerekir mi? Yoksa vitaminler antibiyotiklerin etkisini azaltır mı?</span></p>

  <p class="normal">Eskiden antibiyotiklerin mutlaka vitaminlerle birlikte alınması önerilirdi ama yapılan araştırmalar antibiyotiğin tek başına alınmasında bir sakınca olmadığını ve vitaminlerin ekstra bir yararı olmadığını göstermiştir.</p>

  <p class="normal"><span class="idebold">Koruyucu antibiyotik kullanımı nasıl olmalıdır?</span></p>

  <p class="normal">Koruyucu antibiyotik tekrarlayan idrar yolu enfeksiyonları, boğazda beta enfeksiyonu sonrası geçirilmiş kalp ya da eklem romatizmasında ve tıbbi olarak düşük bağışıklık sistemi saptanmış kişilerde kullanılabilir. Ama asla normal bireylerde hastalık gelişmesin diye koruyucu antibiyotik kullanılmaz.</p>

  <p class="normal">Antibiyotik Kullanımında Dikkat Edilmesi Gereken Hususlar</p>

  <p class="normal">1. Antibiyotikler bakterileri öldürür. Vücudumuzdaki enfeksiyonlar genellikle virüs veya bakteriler nedeniyle ortaya çıkar. Antibiyotikler genellikle hayat kurtarıcı ilaçlardır. Ancak aşırı dozda kullanımları zararlı olabilir.</p>

  <p class="normal">2. Antibiyotikler virüsleri öldürmez. Soğuk algınlığı ve öksürme gibi sağlık sorunları virüslere bağlı olarak ortaya çıkar. Bu nedenle antibiyotik almanın bir faydası olmayacaktır.</p>

  <p class="normal">3. İşe yarayabilir düşüncesiyle bilinçsiz bir şekilde antibiyotik içmek oldukça zararlıdır. Sadece işe yaramamakla kalmaz vücudunuzun direnç geliştirmesine de sebep olabilir.</p>

  <p class="normal">4. Antibiyotikler genellikle mide bulantısıi yorgunluk ve ateş basmasına neden olur.</p>

  <p class="normal">5. Antibiyotikler bağırsak ve vajinadaki doğal savunma bakterilerini de öldürür. Bu nedenle antibiyotik kullanımı sonucu ishal gibi sorunlar baş gösterebilir.</p>

  <p class="normal">6. Bakteriler antibiyotiklere dirençli hale gelebilir. Ne kadar sık antibiyotik kullanırsan direnç gösterme ihtimali o kadar artar. Bu nedenle antibiyotikler ASLA doktor kontrolü dışında kullanılmamalıdır.</p>

  <p class="normal">7. Antibiyotik kullanımı sırasında probiyotik içeren besinler tüketmek ishal ihtimalini azaltabilir. Ayrıca yan etkilerin görülme ihtimalini en aza indirmek için doktorun belirttiği şekilde kullanmak çok önemlidir.</p>

  <p class="normal">8. Antibiyotikler doğum kontrol haplarının etkisini ortadan kaldırır. Yani antibiyotik kullanırken hamile kalma şansınız doğar. Sürekli bir şekilde doğum kontrol hapı kullanıyorsanız, doktorunuz veya dişçinizi bu konuda bilgilendirin.</p>

  <p class="normal">9. Antibiyotikler ne şekilde etki ettiklerine bağlı olarak gruplandırılır ve 50 üzerinde çeşitleri bulunur. Genel konuşursak doktorlar belirli ve en yaygın antibiyotikleri kullanırlar. Bazı antibiyotikler ciddi rahatsızlıklar için kullanılır.</p>

  <p class="normal">10. Antibiyotik kullanımının uygun olup olmadığı ‘kültür’ yöntemiyle denenebilir. Vücudunuzundan alınan bakteriler üzerine kaboratuvar ortamında yerleştirilen antibiyotiklerin etkisi gözlemlendikten sonra reçete yazılır.</p>

  <p class="normal"><span class="idebold">İlaç Saklarken Doğru Bildiğiniz Yanlışlar</span></p>

  <p class="normal">İlaçların muhafaza koşullarına dikkat etmediğiniz takdirde olumsuz sonuçlarla karşılaşacağınızı biliyor musunuz? Doktorunuzun verdiği ilaçların muhafaza koşullarına dikkat göstermemeniz sizi büyük bir tehlikeyle karşı karşıya bırakabilir.</p>

  <p class="normal">İlaçlarınızı alırken eczacınızın verdiği bilgiyi dikkatle dinleyin ve anlaşılmayan bir nokta varsa tekrar tekrar sorun.</p>

  <p class="normal"><span class="idebold">Her ilacın kutusu üzerinde yazan saklama koşullarına mutlaka uyun.</span></p>

  <p class="normal">İlaç, evde saklamanız için size verilmiş bir ürün değildir, tüketilmesi gereken bir üründür. Ancak en büyük yanlış, şikayet hafifleyince ilacın yarım bırakılıp, kalanın günü gelir diye saklanmasıdır. Evde sadece basit yaralanmalarda kullanabileceğiniz pansuman malzemesi, basit ağrı kesici ve ateş düşürücü, bir de kronik hastaların sürekli kullandıkları ilaçlar dışında ilaç olmamalıdır.</p>

  <p class="normal"><span class="idebold">Evinizde ilaç varsa bütün ilaçları buzdolabına koymayın. Her ilacın kutusu üzerinde saklama koşulu mutlaka yazar. Çoğu ilacın 25 0C’nin altında, oda ısısında, ısı ve ışık kaynaklarından uzakta saklanması yeterlidir.</span></p>

  <p class="normal">Buzdolabında saklanması gereken ilaçlar buzdolabının kapağında değil iç raflarında saklanmalıdır. Çünkü buzdolabı kapağı buzdolabının iç ısısını aynen muhafaza edemez ve sık sık ısı değişikliği olur.</p>

  <p class="normal"><span class="idebold">Sulandırılarak hazırlanmış ilaçları kesinlikle iki haftadan daha uzun süre saklamayın ve kullanmayın.</span></p>
</body>
</html>
