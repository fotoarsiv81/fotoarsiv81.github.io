<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dogruyanlis</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik" id="calibre_toc_52"><br class="chapter"/>
  Bilgisayar Konusundaki Batıl İnançlar</h2>

  <p class="normal">Bazı insanlar merdiven altından geçmekten korkarlar. Bazıları ise gece tırnak kesmekten. Bazıları ise siyah kedileri sevmezler. Bütün bunların uğursuzluk getirdiğine inanılır. Böyle aslı astarı olmayan inançlara, düşüncelere batıl inanç denir.</p>

  <p class="normal">Batıl inançlara genelde düşük eğitimli kişilerde rastlanır. Ama daha iyi eğitim alan kesimlerde de kimi konularda batıl inançlara, temelden yanlış bilgilere rastlarsınız. Bu doğru bildiğimiz yanlışların bazılarına bir göz atalım;</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Topraklama yapılmasa da insana zarar gelmez.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Bilgisayar kullanıcılarının en yaygın batıl inançlardan birisi de topraklama yapılmazsa cihazların zarar göreceği şeklindedir. Bilgisayarla ilgili herhangi bir cihaz ya da parça (özellikle network kartı ve anakart) arıza yaparsa satıcı firmalar ilk olarak topraklamayı araştırır, bu konuda müşterisine güzel bir fırça çeker, bütün cihazlar topraklanır ve hem satıcı hem de alıcı taraf bir daha arıza çıkmadığı konusunda yemin billah ederler.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Topraklama yararsızdır.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Ama yukardaki bu durumun tersine topraklama cihazı korumaz: İnsanı korur. Evinizdeki buzdolabının da, işyerinizdeki bilgisayarınızın da topraklı hatlarla beslenmesinin tek bir nedeni vardır: Sizi korumak. Buzdolabını ya da bilgisayarı değil, sizi korumak.</p>

  <p class="normal">Topraklama dediğimiz şey cihazın kasasının, yani insan tarafından ellenebilecek kısmının bir telle toprağa bağlanmasıdır. Bu sayede eğer cihazın içindeki, normalde kasaya dokunmayan elektrik aksamı bir şekilde arıza yapar da elektrik akımı kasaya geçerse kasa üzerinden toprağa akacak, kasaya dokunan insana zarar vermeyecektir.</p>

  <p class="normal">Bir arıza durumunda, kasaya akım geliyorsa ve bu kasayı bir insan elliyorsa çarpılacaktır. Topraklama yapmamak kendi başına bir arızaya neden olmaz. Bir arıza olduğunda topraklama yoksa insanlar zarar görebilir. “İnsanlar zarar görür” bile diyemiyoruz, “zarar görebilir” diyoruz çünkü her arıza sonucunda da elektrik akımı kasaya geçecek diye bir kural yok.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Monitörler fazla miktarda radyasyon yayar, bu radyasyonu engellemek için ekran filtresi kullanmak gerekir.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Monitörlerden yayılan radyasyonun etkileri konusunda çeşitli araştırmalar yapılmıştır. Bu araştırmaların sonunda monitörden yayılan radyasyonun hastalıklara yol açtığı gösterilemedi.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Ekran filtresi kullanmaya gerek yoktur.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Hayır vardır. Ekran filtrelerinin birincil kullanım amacı gözü rahatlatmaktır. Eğer monitöre bakarken gözünüz acıyorsa, sulanıyorsa bir ekran filtresi kullanmak yararlı olacaktır.Ekran filtrelerinin bir diğer kullanım amacı da ekran üzerinde statik elektrik birikimini engellemektir. Filtreden çıkan bir tel toprağa bağlanır, böylece ekran üzerindeki statik elektrik toprağa akar.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Virüsleri yazanlar antivirüs yazılımı üretenlerin ta kendisidir.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Bir batıl inanç da yazılım şirketlerinin para kazanmak için önce virüs yazıp ortalığa saldıkları, sonra da bu virüsleri temizleyen yazılımları üretip para kazandıklarıdır. Bu konu hakkındaki düşünceler tamamen yanlıştır. Virüs yazılımı üretmek uygar ülkelerde büyük ve çok ciddi bir suçtur. Şu ana kadar dünyayı kasıp kavuran virüslerin (Çernobil, Melissa vb.) yazarlarının çoğu yakalanarak, hapse mahkum olmuşlardır.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Microsoft yalnızca iyi pazarlama yaptığı için bir numara olmuştur.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">1975 yılında kurulan Microsoft’un şu anda dünyanın en büyük yazılım firması ve borsa değeri en yüksek firmalardan birisi olması herkesi şaşırtmaktadır. Bu durumu açıklamaya çalışanlar genelde Microsoft’un en önemli özelliğinin iyi pazarlama yapması olduğunu söylerler. Onlara göre aslında Microsoft’un ürünleri kötüdür, en çok da vasattır ama Microsoft’un pazarlama taktikleri sayesinde Microsoft bunları en yaygın kullanılan ürünler durumuna getirmiştir.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Microsoft’un ürünleri güvenli değildir.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Piyasada Microsoft’un ürünlerinin güvenli olmadığı, Linux ve UNIX işletim sistemleriyle bu işletim sistemleri üzerinde çalışmakta olan ürünlerin daha güvenli olduğu yönünde bir inanç vardır. Bu doğru bir inanç değildir.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Microsoft’un yazılımcıları iyi değildir, iyi yazılım üretemezler.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Bu da Türkiye’deki yaygın inançlardan birisidir. Bu iddianın da aslı astarı yoktur. Microsoft’ta şu anda dünyaca ünlü yazılımcılar bulunuyor. Microsoft, genç ve yaşlı çok sayıda dahi programcıyı bünyesinde barındırmaktadır. Bu yazılımcılar görülmemiş bir hızla en üst kalitede yazılımlar üretmektedirler.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Yahoo, Google gibi arama motorları, gerçekleştirilen aramalarda siteleri üst sıralarda listelemek için para alıyorlar.</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Arama motorları kesinlikle sitenizi üst sıralarda göstermek için para almamaktadır. Aksini iddia etmek yanlış olduğu gibi ahlak dışıdır. Arama motorları belli bazı parametrelere göre siteleri sıralarlar, sonuçlar da bunlara göre listelenir.</p>
</body>
</html>
