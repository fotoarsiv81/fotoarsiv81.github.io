<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dogruyanlis</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h1baslik" id="calibre_toc_30"><br class="chapter"/>
  Gebelik ile İlgili Doğru Bildiğiniz Yanlışlar</h2>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Gebelikte jinekolojik muayene zararlıdır!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Hiçbir yakınma olmasa bile gebeye, kadın-doğum doktoruna ilk başvurduğu zaman genel bir jinekolojik muayene yapılmasında fayda vardır. Bu muayene sırasında papsmear alınması, olası enfeksiyonların ortaya çıkarılması, genital bölgede doğumu riskli hale sokabilecek patolojik durumların saptanması mümkündür. Jinekolojik muayene düşük riskini artırmaz.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Gebelikte birkaç tane sigaranın zararı olmayabilir!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Gebelikte içilen sigara bebeğe zararlıdır. Günlük içilen sigara sayısı arttıkça sigaraya bağlı, düşük doğum tartılı bebek gibi normal dışı durumların ortaya çıkma riski artar. Bu yüzden gebe kalmayı planladığınız andan itibaren ya da en geç gebe kaldığınızı öğrendiğiniz andan itibaren sigarayı bırakınız.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Sık yapılan ultrasonun bebeğe zararı vardır!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Ultrason insan kulağının duyamayacağı ses dalgalarıyla çalışmaktadır. Bugüne kadar bu ses dalgalarının canlı dokuya zarar verdiği yönünde bir bulguya rastlanmadığından gebelik esnasında yapılan ultrasonun anne adayına ve bebeğe bir zarar vermediğini rahatlıkla söyleyebiliriz. Problemli gebeliklerde gerektiğinde fetus gelişimini ve sağlığını takip etmek için periyodik kontroller dışında ultrason takipleri yapılması faydalıdır.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span> (kısmen)</p>

  <p class="normal">Gebelikte saçların boyatılması zararlıdır!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Gebelikte saç boyatılması için organ gelişiminin bittiği üç ay sonrasını beklemekte fayda vardır. Zira boya esnasında ve özellikle de ‘dip boya’ olarak tabir edilen işlem esnasında kullanılan kimyasal maddeler saçlı deriden kana ve buradan da bebeğe ulaşabilmektedir. Saç boyatılmasının bebek üzerindeki etkileri konusunda şu anda fazla bir çalışma olmadığından bu önlemleri almak şu an için en mantıklı yol gibi gözükmektedir. Perma ise gebeliğin hiçbir döneminde uygulanmamalıdır.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Gebelikte diş tedavisi yapılamaz!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Gebelikte diş hekimine rutin kontrollere gitmeye devam ediniz. Kontrollerden birinde eğer diş hekiminin bir müdahale yapması gerekirse bu müdahalenin ilk üç aylık dönem geçtikten sonra yapılması tercih edilir. Ancak abse tedavisi gibi bir durum söz konusuysa bu acil bir durumdur ve mutlaka tedavi edilmelidir.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Gebelikte cinsel ilişki zararlıdır!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Gebelikte bir problem olmadığı ve özel bazı durumlar sözkonusu olmadığı sürece gebeliğin hiçbir döneminde cinsel ilişki sakıncalı değildir.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Gebelikte ilk ayda görülen leke tarzı kanamalar olağan sayılabilir!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">İlk 3 ayda görülen kanamalar düşük tehlikesi belirteci olabileceği için mutlaka doktora başvurarak ultrasonografi ile bebeğin gelişimi ile ilgili bilgi almak gerekmektedir.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Annenin aşırı hareketliliği, ağır kaldırması veya yükseğe uzanmak düşüğe sebep olabilir!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Erken gebelikte ortaya çıkan düşüklerin %50´sinden fazlası bebekte tesadüfi olarak ortaya çıkan ve tekrarlayıcı özelliği bulunmayan kromozom anomalilerine bağlı meydana gelir. Dolayısıyla düşüklerin birçoğu ‘doğal seleksiyondur’</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Tüm gebelik boyunca gebelerin vitamin hapları alması gereklidir!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Gebelikte bazı özel durumlar hariç düzenli vitamin kullanımına gerek yoktur. Düzenli beslenerek, gebelik dönemi boyunca ihtiyaç duyduğunuz vitaminlerin tümü alınabilir. Düzensiz beslenip vitamin ilaçlarına güvenmek yanlıştır. Ancak erken gebelik dönemindeki şiddetli bulantı ve kusmalarda ve ileri derecede beslenme yetersizliği gösteren gebelerde ise düzenli beslenme tavsiyelerine ek olarak vitamin tedavisi elbette verilmektedir.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Kan testleri normalse ve yeterli beslenme söz konusu ise gebenin demir ilaçları almasına ihtiyacı yoktur!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Demir içeriği yüksek gıdalarla beslenilse bile, gebelikte ihtiyaç duyulan demiri alabilmek için belli bir gebelik haftasından sonra düzenli olarak demir içeren ilaçlar kullanmalısınız. Alacağınız demirin bebeğin demir depolarının oluşmasında önemi bulunmaktadır. Çoğul gebeliği bulunan, kansızlık bulguları gösteren, ya da gebeliğin sonlarına gelmiş olmasına rağmen demir ilaçları kullanmamış anne adaylarının daha yüksek dozlarda demir tedavisi alması gerekebilir.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Gebelikte tuz kısıtlması gereklidir!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Gebelikte vücutta sıvı tutulması gebeliğin normal seyrinin bir parçasıdır. Gebeliğin genellikle 20. haftasından sonra ortaya çıkan ve yüksek tansiyon ve ödemle kendini belli eden Preeklampside ani kilo alımı ve sıvı tutulması tuz alımıyla ilgili değildir. Gebelerin yemeklerine normal sınırlarda tuz katmalarında bir sakınca yoktur.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Gebelikte araba kullanmak sakıncalıdır!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Gebeliğin son haftalarına kadar dikkatli bir şekilde, emniyet kemeri mutlaka takılarak araba kullanılabilir ancak gebeliğe bağlı olarak reflekslerde zayıflama olabileceğinin göz önünde tutulması gerekmektedir.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Gebelik esnasında ilaç kullanılamaz!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Gebelik süresince gelişen bulantı-kusma, üstsolunum yolu enfeksiyonu, idrar yolları enfeksiyonu, mide şikayetleri gibi bazı durumlarda bebek üzerine olumsuz etkisi olmadığı saptanmış birçok ilaç güvenle kullanılabilmektedir. Özellikle ilk üç aylık dönem bebeğin organlarının geliştiği dönem olduğundan ve son dört haftalık dönem de bebeğin doğumuna yakın dönem olduğundan bu dönemler ilaç kullanımında özen gösterilmesi gereken dönemlerdir.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Gebelik döneminde karında oluşan çatlakları önlemek için kullanılan kremlerin düzenli kullanılması çatlak oluşumuna karşı kesin çözümdür!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Bu ilaçların karın çatlaklarının oluşumunu önlemesi garanti olmamakla beraber, cildin kurumasını önleyerek ve ciltteki kollajen liflerinin elastikiyetini koruyarak çatlakların olabilecek en düşük seviyede oluşmasına önemli katkıları vardır. Ancak, gebelikte çatlak oluşumu ailesel özelliklere ve kişinin kendi özelliklerine bağlı olarak kişiden kişiye değişir. Aşırı kilo alımı, dengeli beslenmeme durumlarında kremler kullanılsa dahi çatlak oluşumu engellenememektedir.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Gebelik esnasında evdeki kedi veya köpeği uzaklaştırmak gerekir!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Kedilerin ve özellikle de sokağa çıkarılan kedilerin en büyük tehlikesi bazılarının dışkılarında toksoplazma adı verilen ve doğmamış bebekte enfeksiyon yarattığında ciddi durumlara yolaçabilen bir parazitin bulunabilmesidir. Ev kedilerinde bu parazit nadir görülmekle beraber bu parazit kedinin dışkısıyla bulaştığından önlem olarak kedinizin dışkı kabını başka birinin değiştirmesini sağlayabilirsiniz. Kediyi sevmenizde, ona dokunmanızda bir sakınca yoktur. Köpeklerin en büyük tehlikesi ise ‘köpek kisti’ adı verilen ve yine bir parazit tarafından oluşturulan sıklıkla karaciğer yerleşimli kistlerin oluşumuna neden olabilmeleridir. Gebelikte bu enfeksiyon geçirildiğinde enfeksiyonun bebek üzerinde olumsuz bir etki yaratması beklenmemekle birlikte yine de köpeğinizin bakımını başka birinin üstlenmesinde fayda vardır.</p>

  <p class="normal">&nbsp;</p>

  <p class="normal"><img alt="" class="calibre4" src="../Images/02.jpg"/> <span class="idebold">YANLIŞ</span></p>

  <p class="normal">Bilgisayar monitöründen yayılan ışınların bebek üzerinde olumsuz etkiler yaratabilir!</p>

  <p class="normal"><img alt="" class="calibre5" src="../Images/03.jpg"/> <span class="idebold">DOĞRU</span></p>

  <p class="normal">Bugüne kadar yapılan çalışmalar bilgisayardan yayılan ışınların iyonize edici olmamaları nedeniyle gebelik üzerinde olumsuz bir etki olmasının beklenmediğini düşündürmektedir. Ancak araştırmalar devam etmektedir. Bu yüzden kendi monitörünüze ve yakınınızda bulunan monitörlere filtre takılmasını sağlamanız ek bir önlem alma açısından yeterli görünmektedir.</p>
</body>
</html>
