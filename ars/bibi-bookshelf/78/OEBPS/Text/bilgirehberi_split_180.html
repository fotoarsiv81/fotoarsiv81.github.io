<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bilgirehberi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_179"><br class="chapter"/>
  <br class="chapter"/>
  KOT PANTALONUN ADI NEREDEN GELİYOR?</h1>

  <p class="normal">Bildiğiniz üzre ülkemizde blue jean modeli pantalonlar aynı zamanda kot olarak isimlendirilirler. Efsaneye göre kot pantolona zamanında Kot'un pantalonu deniliyormuş. Fakat bu ifade zamanla değişerek kot pantolon olarak değişmiş.</p>

  <p class="normal">İlk başta kulağa saçma gelen bu efsane aslında gerçek. Kot ismi bu tip pantalonları Türkiye'de ilk üreten kişi olan Muhteşem Kot'dan geliyor. Muhteşem Kot Fransa'da blue jean pantalonu görüyor. Pantolonu oldukça beğenen Muhteşem Kot kendi ülkesinde de bunlardan üretmeyi kafasına koyuyor. Süreci Muhteşem Kot'un oğlu Aytaç Kot şu şekilde anlatıyor:</p>

  <p class="normal">"Babam 1940'ların sonunda Fransa'ya gittiğinde eline bir Levi's blucin geçiyor. Taş gibi sağlam bir pantolon, olağanüstü dikişleri var. Öğreniyor ki, bunları Amerika'da kovboylar, işçiler giyiyor. Babam aynısını Türkiye'de iş pantolonu olarak yapmaya karar veriyor."</p>

  <p class="normal">Blue Jean pantolon Türkiye'de kısa sürede tutuluyor. Muhteşem Kot'un ürettiği pantolonlar önce Kot'un pantolonu, sonrasında da kot pantolon olarak anılmaya başlanıyor. Yıllar içerisinde "kot"un aslında bir soyisim olduğu unutuluyor. Aytaç Kot kimseyi kot pantolon demekten alıkoyamayınca çözümü "Kot" markasını tescil ettirmekte buluyor:</p>

  <p class="normal">"Babam 1958'de vefat edince annem ve dayımla birlikte işin başına geçtim, 1960'ta ''Kot'' markasını tescil ettirdik. Mallarımızın gerçekten çok sağlam olması, 3 dikişli makinelerle dikilmesi, temizlenmesinin kolaylığı, ütü istememesi nedeniyle özellikle köylü ve işçilerin ısrarla aradığı pantolon haline geldi. Kot markası dolayısı ile de ''kot pantolon'' denildi, hálá da öyle gidiyor."</p>

  <p class="normal">Uzun yıllar Türkiye'deki blue jean pazarını elinde tutan firma özellikle 80'li yıllarda Levi's gibi dünya devlerinin ülkeye girmesi ve büyük pazar payı elde etmesi yüzünden üretimine son veriyor.</p>
</body>
</html>
