<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bilgirehberi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_127"><br class="chapter"/>
  <br class="chapter"/>
  YENGEÇLER NEDEN YAN YÜRÜR?</h1>

  <p class="normal">Yengeçler yan yan yürür; çünkü bacakları sadece bu yöne doğru bükülür. Kaslar da çifter çifter çalışır. Bu kaslardan biri bacağı sadece çeker ve yeniden uzayabilmek için antagonistik bir başka kasın devreye girmesine bağımlıdır.</p>

  <p class="normal">Yengeçlerin bir yuva içine oturan küre şeklinde eklemleri yoktur. Bunun yerine bacaklar esnek kitinle kaplı kancalı tipte eklemlere sahiptir ve yalnızca bir eksen boyunca hareket edebilirler. Bu yapı bizim dizimizdeki eklem yapısına benzer. Her eklem farklı bir düzlemde hareket eder ve bu eklem tipi aynı omuz ve kalça bölgemizdeki eklemler gibi her yönde harekete olanak verir. Fakat birçok yengecin bacaklarındaki eklem yapısı hareketi yan yan yürümeye neden olan kısıtlayıcı bir yapıdadır. Bacakların sonundaki keskinlik, yengecin neredeyse pürüzsüz yüzeylere sıkıca tutunmasına olanak verir. Bir yengecin düz bir kayaya tırmanmasını sağlayan özellik budur. Bazı yengeçlerde ise arka bacaklar yüzmeye yardımcı olan küreksi bir yapı halini almıştır. Bazı yengeç türleri de bacakların birbirine dolanmasını önlemek için yan yan yürür.</p>

  <p class="normal">Ayrıca bu yürüme tarzı, suyun yoğunluğu ile de ilgili olabilir. Su, havadan yaklaşık 830 kat daha yoğun bir yapıya sahip. Viskozitesi (akışkanlık) ise havanınkinin 60 katı kadar. Bu durum suda yaşayan canlıların, destekleyici iskelete, karada yaşayan canlılar kadar ihtiyaç duymadığını gösteriyor. Örneğin bu yüzden, büyük bir örümcek yengeci su dışında ayakta duramayıp çökebilir. Bununla birlikte, suyun içinde hareket etmek, yine suyun yoğunluğundan dolayı havaya göre çok daha zor. Bir yengecin vücudunun yanlara doğru sivrileşen bir yapıda olduğu düşünülürse, onun bu yönde yürümesi çok daha kolay olacaktır.</p>
</body>
</html>
