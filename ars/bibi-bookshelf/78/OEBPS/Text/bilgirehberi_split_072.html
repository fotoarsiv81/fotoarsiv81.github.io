<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bilgirehberi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_71"><br class="chapter"/>
  <br class="chapter"/>
  İNCİ NEDİR?</h1>

  <p class="normal">Değerli süs maddeleri arasında bir canlı tarafından yaratılan tek mücevher incidir. Yumuşak ve tatlı pırıltılarıyla inci, hemen her dilde 'güzellik' ve 'yüksek değer'le eşanlamlı bir sözcük olarak kullanılmaktadır.</p>

  <p class="normal">İnci, başta istiridye, tarak ve bazı midye türlerinin içinde oluşur. Bunlar denizlerde yaşayan yumuşakçalar sınıfından kabuklu yaratıklardır. İşte, yaratıkların yumuşak vücutları içine giren yabancı bir maddenin zararsız duruma getirilmesi için çevrelerinde kılıflar oluşmaya başlar. Böylece soyutlanan yabancı madde zamanla kalınlaşan ve çeşitli katmanlardan oluşan yuvarlak bir biçim alır. Daha çok istiridyenin içinde gelişen bu kat kat kılıflar sedef katmanıdır. İnci bu katmanların tümünün küresel bir biçimde oluşmasıdır.</p>

  <p class="normal">Doğal inci, özellikle iri taneli inci, az ve zor bulunan bir şeydir. Çıkarılanlar arasında değerli olanlar da çok azdır. Bir incinin değeri göz alıcı doğal pırıltılarının yanı sıra kendine özgü değeriyle ölçülür. İncinin renk ve parlaklığı alttaki katmanların ışığı yansıtma ve kırmasıyla oluşan ilginç bir olaydır. Ama gerçekten çok değerli bir incinin ışığı yansıtmasının yanı sıra şekliyle yapı düzlüğünün de göz önünde tutulması gerekir. İncinin rengi istiridyenin cinsine, suyun içerdiği tuzun niteliğine, suyun derinlik ve ısı derecesiyle de yakından ilgilidir. İnci genellikle beyaz, fildişi, pembe ya da açık gül renginde, mavimsi hatta siyah olmaktadır. Bunların içinde beyaz ve pembemsi renklerde olanlar en çok bulunanlardır. Siyah inciler ise çok az bulunduğundan ayrı bir değer taşımaktadır.</p>

  <p class="normal"><span class="idebold">Doğal inciler</span></p>

  <p class="normal">İstiridye ve öteki yumuşakçaların oluşturduğu her inci değer taşımaz. Değerli inci yapabilmek istiridyenin kabuğunun iç yüzeyini kaplayan sedef tabakasının parlak, düzgün ve temiz renkli olmasına bağlıdır. Bu niteliklerin en çok rastlandığı türü ise tropikal denizlerin ılık sularında yaşayan Pinktada istiridyesidir. Ama İran Körfezi'nin Arp Yarımadası kıyılarında 2000 yılından beri çıkarılmakta olan inciler arasında çok değerli inciler görülmüştür. Sri Lanka Adası'nın Mannar Körfezi beyaz ve gümüşsü incileriyle ünlü ünlüdür. ABD ile Meksika'nın batı kıyılarında ise siyah inci çıkar. Avusturalya, Güney Pasifikler, Venezuela ve Panama yakınlarındaki İnci Adaları da inci çıkarılan bölgelerdir. Deniz dibindeki istiridyeler sualtında 70 saniyeden 1,5 dakikaya hatta daha uzun süre kalabilen dalgıçlar tarafından çıkarılır.</p>

  <p class="normal">Denizlerin dışında ABD'nin Missisipi Nehri'nde yaşayan bir istiridye türünde de tatlı su incileri elde edilmektedir.</p>

  <p class="normal"><span class="idebold">Kültür incisi</span></p>

  <p class="normal">Çinliler bundan yüzlerce yıl önce istiridyeler içine konan bazı cisimlerin sedefle kaplandığını biliyordu. Belki de onların bu deneyiminden yararlanan Japonlar, 1800'lü yıllarda istiridyeden daha çok ve daha ucuz inci elde etmenin yollarını geliştirmeye giriştiler. Bugün 'kültür incisi' üretimi Japonya'da büyük bir sanayi durumuna gelmiştir. Kültür incisi elde etmek için ufak ve yuvarlak bir sedef parçası canlı istiridyenin içine yerleştiriliyor. Sonra bunlar dibe serili ağdan yataklar üzerine indirilerek, orada 3-5 yıl süreyle bırakılır. Böylece istiridye içinde oluşan inciler, sayı bakımından çok olursa da gerçek inciler kadar değerli değildir. Ama bunların iyilerini doğal olanlarından ancak deneyimli gözler ayırt edebilir.</p>
</body>
</html>
