<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bilgirehberi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_19"><br class="chapter"/>
  <br class="chapter"/>
  KAR NEDEN BEYAZDIR?</h1>

  <p class="normal">Albert Einstein, "Karanlık diye bir şey yoktur, karanlık ışığın yokluğudur," demişti. Işık, bizim görebilmemizin ana nedenidir. Eğer ışık olmasaydı hiçbir şey göremezdik. Renk ise ışığın gözün retinasına ulaşması ile ortaya çıkan bir algılamadır. Bu algılama, ışığın maddeler üzerine çarpması ve kısmen soğurulup, kısmen yansıması nedeniyle çeşitlilik gösterir ki bunlar renk tonu veya renk olarak adlandırılır. Tüm dalga boyları birden aynı anda gözümüze ulaşırsa bunu beyaz, hiç ışık ulaşmazsa siyah olarak algılarız.</p>

  <p class="normal">Bir elma kırmızı görünür; çünkü elma yüzeyi ışıktaki renklerin çoğunu yutar ve sadece kırmızı ışık gözümüze yansıyınca elma yüzeyini kırmızı olarak görürüz.</p>

  <p class="normal">Ya bembeyaz kar örtüsü? Kış aylarıyla birlikte gelen, etrafın ışıl ışıl aydınlık olmasına yarayan bu beyazlık içimizi huzurla doldurur. Elbette sokaklarda kartopu oynamak için de iple çektiğimiz bir görüntüdür. Hele ki şehir dışında araçların çok yoğun olmadığı bir bölgedeysek karın beyazlığı çok daha muhteşem yansır. Peki, kar neden beyazdır?</p>

  <p class="normal">Bir kar kristalinin üzerine güneş ışığı düştüğünde, güneş ışığı kar kristali tarafından birkaç kez saçılır. Işığın hiçbir kısmı diğerine nazaran daha fazla yutulmaz ve saçılmaz. Yani ışıktaki tüm renkler eşit olarak geri yansıtıldığından karın rengi beyaz olarak görülür.</p>
</body>
</html>
