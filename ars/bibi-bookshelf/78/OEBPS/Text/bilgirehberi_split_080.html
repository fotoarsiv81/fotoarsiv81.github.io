<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bilgirehberi</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik" id="calibre_toc_79"><br class="chapter"/>
  <br class="chapter"/>
  NEDEN ÇİLLİ OLURUZ?</h1>

  <p class="normal">Bazı kimselerin niçin çilli olduğunu gereği gibi açıklayabilmek için, önce cilde renk veren şeyin esasını öğrenmeliyiz. İnsan cildinin (derisinin) belirli bir rengi almasındaki en önemli unsur, değişik ırklardan kişilerde melanin miktarındaki farklılıktır. Başka türlü söylemek gerekirse; melanin miktarının farklılığı, insanlarda derinin başka başka renklerde olması bakımından en önemli rolü oynar.</p>

  <p class="normal">Hayatın ilkel, alt tabakadan örneklerinde, kertenkelelerin ve belirli bazı balıkların renk değiştirebilmeleri melanin sayesinde olur. Buna karşılık, melanin insanlarda sadece tenin rengini belirlemekle kalmaz. Uzun süre güneş altında kalmanın çok zararlı etkilerine karşı da koruyucu görevi ve işlevi (fonksiyonu) vardır.</p>

  <p class="normal">Melanin, epiderminin en alt tabakası boyunca yayılmış özel hücreler tarafından üretilir. Bildiğimiz gibi epidermi derimizin ince dış kesimidir. Melanin üreten özel hücreler 'melanosit'ler diye adlandırılır. Bütün bu açıklamalardan sonra, şimdi 'çil'in ne olduğu sorusuna gelmiş bulunuyoruz.</p>

  <p class="normal">Çil, söz konusu hücrelerin, yani melanositlerin belirli kesim ve noktalarda yoğun bir şekilde guruplaşmış bulunmasının sonucudur. Zaten çillerin sarımsı kahverengi olması da bu nedenledir. Melanin pigmentleri (renk verici madde) sarımsı kahverengidir. Burada karşımıza başka bir soru çıkıyor. Neden bazı insanlar çillidir de çoğunluk çilli değildir? Bunun cevabını soyaçekimde aramak gerekir. Bizim çilli ya da çilsiz olmamız, anne ve babalarımızın durumlarıyla, görünüşleriyle belirlenen bir şeydir.</p>

  <p class="normal">İnsanlardaki çillerin rengi (aslında onların yapısındaki melanin rengi), altın renginden koyu kahverengine kadar değişiklikler gösterebilir. Bu durum, söz konusu kimsenin cildinin güneşe ve ısıya maruz kalmasının derecesiyle ilgilidir. Güneş ışınları çillerin rengini, koyulaştırmaktan başka, yeni melanin oluşumuna da zemin hazırlar.</p>

  <p class="normal">Bir başka deyişle, güneş ışığı yeni ve bol melanin yaratır. Melanin miktarı yoğunlaştıkça, cildin renginin koyulaşacağı da tabii bir şeydir. İşte bu nedenle, tropik bölgelerde devamlı ve şiddetli güneş ışınlarına maruz kalanların tenlerinin rengi koyudur. Beyaz tenli kimseler, yaz aylarında 'güneş altında yanmakla' gerçekte melaninin çoğalması sonucu esmerleşmektedirler. Aynı şekilde, kapalı yerlerde uygulanan ultraviyole ışınları da tenin güneş altında kalmışçasına yanıp esmerleşmesini sağlayacaktır.</p>

  <p class="normal">Özetlemek gerekirse, farklı miktarlarda olmak suretiyle insanın cildinin rengini belirleyen melanin, aynı zamanda bazı insanlardaki 'çil'lerin de nedeni ve kaynağıdır.</p>
</body>
</html>
