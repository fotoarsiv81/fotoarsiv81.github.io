<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>100buyukromanciicler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_31"> <br class="chapter" />
     29   <br class="chapter" />
  Miguel de CERVANTES</h1>

  <p class="ortayazi"><span class="idebold">(1547 – 1616)</span></p>

  <p class="resimalti"> </p>

  <p class="resimalti"><img alt="" class="calibre31" src="../Images/29.jpg" /></p>

  <p class="resimalti"> </p>

  <p class="indentmetin"><span class="idebolditalik">"Don Kişot" adını duymamış pek kimse yoktur. Başında teneke miğferi, altında sıska atı Rosinante, yanında sadık uşağı Sanço Panza ile dünyadaki tüm kötülüklere savaş açmak için yollara düşen Mançalı soylu beyefendi Don Kişot, öyküsüyle yüzyıllardır büyülüyor insanları. Tıpkı yaratıcısının hayat öyküsü gibi...</span></p>

  <p class="normal">Miguel de Cervantes Saavedra (<span class="ideitalik">okunuşu: Miguel de Servantes Saavedra</span>) 9 Ekim 1547'de doğdu, 23 Nisan 1616'da öldü. Roman sanatının ilk yetkin örneği kabul edilen <span class="ideitalik">Don Kişot</span>'un yazarıdır. Yazarın modern İspanyol dili üzerindeki etkisi de çok büyük oldu. İspanya'nın Alcalá de Henares kentinde doğduğu tahmin edilmektedir. Babası Rodrigo aynı zamanda doktorluk, baytarlık, dişçilik, hastabakıcılık yapan Galiçyalı bir berberdi ve annesinin adı Leonora idi.</p>

  <p class="normal">1569 yılında Miguel, İtalya'ya gitti ve zengin bir papaz olan Giulio Acquaviva'ya yardımcılık yaptı. Bu yolculuğun nedeni tam belli olmasa da o yıllarda sanat dünyasında yer edinmek isteyen gençlerin İtalya'ya gitmesi çok doğal karşılanmaktaydı. Yazarın Rönesans sanatını tanıdığı ve İtalyan edebiyatını iyi bildiği düşünülürse bu garip bir durum değildir. 1570'te Miguel o zamanlar İspanyol toprağı olan Napoli'deki İspanyol donanmasına katıldı. 1571'de <span class="ideitalik">Marqueza</span> adlı bir "Kutsal Birlik" (<span class="ideitalik">Papalık, İspanya, Venedik Cumhuriyeti, Cenova Cumhuriyeti, Savoy Dükalığı, Malta Şövalyeleri vb.den oluşan bir ekip</span>) gemisiyle denize açıldı ve gemileri 7 Ekim'de Korint Boğazı yakınlarındaki Lepanto Körfezi'nde Osmanlı donanmasıyla savaştı. Miguel burada Türklerle savaştı ve ikisi göğsüne, biri sol eline olmak üzere üç kurşun yarası aldı. Sol eline yediği kurşun nedeniyle hayatının geri kalanında sol elini kullanamadı. 1575 yılının 1 Eylül günü Napoli'den bindiği geminin Katalanya açıklarında Arvanut Mami adlı bir Cezayirli korsanın saldırısına uğraması sonucu Cervantes bu kez de esir düştü. Yazarın bu dönemde yaşadıkları, sonraki hemen tüm eserlerine çeşitli biçimlerde yansımıştır.</p>

  <p class="normal">Miguel de Cervantes, 1585 yılında <span class="ideitalik">La Galatea</span> adında pastoral bir roman yazdı ve çoğu bugün kayıp olan bazı oyunları yayımlandı. 1597 ve 1602'de borçlarından dolayı kısa sürelerle Sevilla'da hapis yattı. İlk romanına kadar para kazanmak için tiyatro oyunları yazmayı deneyen Miguel, pek başarılı olamadı. 1605 yılında ona büyük bir ün ve biraz da para kazandıran <span class="ideitalik">Don Kişot</span> romanının ilk cildi Madrid'de yayımlandı. 1607 yılında, ölünceye kadar yaşayıp eserlerini yazacağı Madrid'e yerleşti. Hayatının kalan dokuz yılında Cervantes <span class="ideitalik">Örnek Alınacak Hikayeler</span> (1613), <span class="ideitalik">Parnassus'a Yolculuk</span> (1614) ve <span class="ideitalik">Don Kişot'un ikinci cildi</span> (1615) gibi yapıtlar üretti ve yazarlık ününü gün geçtikçe sağlamlaştırdı.</p>

  <p class="normal"><span class="ideitalik">Don Kişot</span>'un yayımlanır yayımlanmaz büyük üne kavuşması ilginç bir olaya yol açtı: Gerçek kimliğini gizleyen ve Alonso Fernández de Avellaneda adını kullanan bir yazar romanın devamını yazarak piyasaya çıkardı! Cervantes ise kendi yazdığı orijinal ikinci cilt Don Kişot'u 1614'te yayımlattı. Bugün dünya genelinde en çok bilinen ve okunan Don Kişot aslında Cervantes'in piyasaya çıkardığı ilk cilttir. Romanın ikinci cildi daha çok psikolojik tahlillerle ve birincisinden daha gerçekçi olaylarla doludur. Türkiye dahil dünyanın her yerinde pek çok Don Kişot çevirisi yapılmıştır. Ülkemizde ise Roza Hakmen'in çevirisiyle 2009 yılında Yapı Kredi Yayınları'ndan yayımlanan Don Kişot, romanın Türkçe'deki ilk eksiksiz çevirisidir.</p>

  <p class="normal">Miguel de Cervantes Saavedra 23 Nisan 1616 günü Madrid'de öldü. Ölümünden kısa süre önce <span class="ideitalik">Los Trabajos de Persiles y Sigismunda</span> adında bir macera romanı tamamlamıştı ve bu son romanı ölümünden sonra, 1617'de basıldı. Hem Shakespeare hem de Cervantes 23 Nisan günü öldükleri için bu gün UNESCO tarafından "Dünya Kitap Günü" olarak kutlanmaktadır. Her ne kadar iki yazar da resmen 23 Nisan 1616 günü ölmüş olsalar da İspanya ve İngiltere o zamanlar farklı takvimler kullandıkları için Cervantes aslında Shakespeare'den on gün önce ölmüştür. Cervantes'in gömülü olduğu mezarlık yıllar sonra yerinden taşındığı için yazarın tam olarak nerede gömülü olduğu bugün kesin olarak bilinmemektedir.</p>

  <p class="normal"><span class="idebold">Yapıtları:</span> <span class="ideitalik">La Galatea,</span> <span class="ideitalik">El Ingenioso Hidalgo Don Quijote de la Mancha</span> (1605 – Don Kişot'un birinci cildi), <span class="ideitalik">Novelas Ejemplares</span> (1613), <span class="ideitalik">Segunda Parte del Ingenioso Hidalgo Don Quijote de la Mancha</span> (1615 – Don Kişot'un ikinci cildi), <span class="ideitalik">Los Trabajos de Persiles y Sigismunda</span> (1617), <span class="ideitalik">Don Kişot (2 cilt) (YKY, 1996)</span></p>
</body>
</html>
