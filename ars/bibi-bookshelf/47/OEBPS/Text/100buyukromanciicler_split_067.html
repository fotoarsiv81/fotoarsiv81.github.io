<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>100buyukromanciicler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_65"> <br class="chapter" />
     63   <br class="chapter" />
  Thomas MANN</h1>

  <p class="ortayazi"><span class="idebold">(1875 – 1955)</span></p>

  <p class="resimalti"> </p>

  <p class="resimalti"><img alt="" class="calibre60" src="../Images/63.jpg" /></p>

  <p class="resimalti"> </p>

  <p class="indentmetin"><span class="idebolditalik">Hayatı boyunca savaşlara karşı çıktı, ama hem doğduğu coğrafya hem de yaşadığı yıllar itibariyle hep savaşlarla "savaştı". II. Dünya Savaşı'nda bir yandan yazarlık yaparken bir yandan da savaş karşıtı radyo konuşmalarıyla Alman ulusunu değiştirmeye çalışan Mann, "Buddenbrooklar / Bir Ailenin Çöküşü"nü yayımladığında henüz yirmi altı yaşındaydı.</span></p>

  <p class="normal">Alman yazar Thomas Mann (<span class="ideitalik">okunuşu: Tomas Man</span>), 6 Haziran 1875'te Lübeck'te doğdu. St. Mary's Kilisesi'nde Protestan olarak vaftiz edildi. Babası Thomas Johann Heinrich Mann varlıklı bir tüccardı. Annesi Julia ise Rio de Janeiro doğumlu bir Alman-Creole meleziydi. 1891 yılında babası ölünce okulu bırakan Mann, ailesiyle birlikte Münih'e taşındı. Burada bir sigorta şirketinde iş buldu ve 1895 yılında Teknik Üniversite'ye girdi. Yazarlık kariyeri <span class="ideitalik">Simplicissimus</span> adlı dergide yayımlanan yazılarıyla başladı. Bu sırada ilk kitabı <span class="ideitalik">Küçük Bay Friedmann</span> (1898) yayımlandı.</p>

  <p class="normal">Mann, üniversitedeyken filozof Arthur Schopenhuer ve Friedrich Nietzsche'nin eserlerinden oldukça etkilendi. Ayrıca hayran olduğu başka bir insan olan müzik dehası Richard Wagner'in etkisi, yazarın başyapıtı olan <span class="ideitalik">Buddenbrook Ailesi</span>'nde üslup ve teknik açısından yansıdı. Mann, bu dev yapıta 1897'de ilk olarak ailenin tek bir üyesi hakkında küçük bir öykü olarak başladı. Ancak içinde bulunduğu toplumsal yapıdan beslenerek öyküyü tipik bir Alman ailesinin dört kuşak boyunca süregelen çöküşünün destanına dönüştürdü. Burjuvazinin, yüksek Avrupa değerleri altında gelişirken, bunun getirisi olan din, ahlak ve lüks düşkünlüğüne boğuluşunu eleştirdi. Son Buddenrook olan genç müzisyen Hanno karakterinin ölümündeki trajedi, yazarın diğer eserlerindeki karakterlerinde de tekrarlandı. <span class="ideitalik">Buddenbrooklar</span> (1901) romanı, yazarın adını dünya çapında duyurdu. Roman bugün bile çok satan Almanca eserlerden biridir.</p>

  <p class="normal"><span class="ideitalik">Buddenbrooklar</span>'dan sonra yazar, birçok kısa öykü yazdı. 1902 yılında <span class="ideitalik">Tristan</span> derlemesinin parçası olan ve otobiyografik özellikler taşıyan <span class="ideitalik">Tonio Kröger</span> yayımlandı. Üç yıl sonra, 1905'te Münihli varlıklı bir ailenin kızı Katja Pringsheim ile evlendi. Çiftin altı çocuğu oldu. 1909'da <span class="ideitalik">Haşmetmeapları</span> adlı romanını yayımladı. Kendini kurban edilmiş gibi hisseden yazar, ardı ardına gelen öykülerindeki karakterlerde kendi yaşamının acılarını ve hapsedilmişlik duygusunu yansıttı. Soysuzlaşmış yaşam tarzından kaçarak bir aşkın peşinden Venedik'e giden bir sanatçının öyküsünü anlattığı <span class="ideitalik">Venedik'te Ölüm</span> adlı öyküsü 1971 yılında İtalyan yönetmen Luchino Visconti tarafından sinemaya uyarlandı.</p>

  <p class="normal">I. Dünya Savaşı sırasında muhafazakâr politik düşüncelerini terk ederek cumhuriyeti ve demokrasiyi savundu. 1918 yılında yayımlanan <span class="ideitalik">Apolitik Bir Adamın Düşünceleri</span> adlı kitaptaki yazılarıyla tamamen savaş felaketini lanetlemektedir. Bir başka başyapıtı <span class="ideitalik">Büyülü Dağ'</span>da savaşın anlamsızlığında kaybolan hümanizmi ve burjuvazinin yalıtılmış, sentetik dünyasını eleştirdi. Kitap, kuzenini görmek için gittiği seçkin bir sanatoryumda belirsiz bir hastalığa ya da sadece hastalık fikrine yakalanan Hans Castorp isimli bir mühendisin öyküsünü anlatır. Yaşamın gerçek olabilmesi için ölümün de gerçek olması gerektiğini düşünen yazar, karakterini yalıtılmış sahte hayatından kurtarırken çöküşün kucağına atar.</p>

  <p class="normal"><span class="ideitalik">Büyülü Dağ</span>'ın başarısı, 1929 yılında yazara Nobel Edebiyat Ödülü'nü kazandırdı. Yazar, ülkesinde gittikçe güçlenen Nazi rejiminin onunla çok uğraşmaya başlaması üzerine 1933 yılında İsviçre'ye göç etti. Burada dinî metinlerin ilk mizahi eleştirisi sayılabilecek <span class="ideitalik">Yusuf ve Kardeşleri</span> isimli dört ciltlik eserinin ilk cildini tamamladı. Mann İncil'deki metinlerin asıllarına bağlı kalarak ustalıkla oluşturduğu eserinde, dinî yazıları dogma olmaktan çıkararak yeni ve insani bir bakış açısıyla eleştirdi. Faşizme karşı olduğunu her fırsatta belirten Thomas Mann, 1936 yılında Alman vatandaşlığından çıkarıldı ve Çekoslovak uyruğuna geçerek 1938 yılında ABD'ye taşındı. Burada Princeton Üniversitesi'nde ders verdi. 1939 yılında yayımlanan <span class="ideitalik">Lotte Weimar'da</span> adlı eserinde yazar, Goethe'nin ünlü eseri <span class="ideitalik">Genç Werther'in Acıları</span>'nın dünya tarafından anlaşılamamış olduğunu vurguladı ve hak ettiği değeri ona geri kazandırdı. 1944 yılında ABD vatandaşı olan Mann, II. Dünya Savaşı'nda Alman dinleyicileri için faşizm karşıtı radyo programları hazırladı. 1952'de İsviçre'ye döndü ve son eseri <span class="ideitalik">Felix Krull Adlı Dolandırıcının İtirafları</span>'nı tamamlayamadan 12 Ağustos 1955 tarihinde Zürih'te hayata gözlerini yumdu.</p>

  <p class="normal"><span class="idebold">Seçme Yapıtları:</span> <span class="ideitalik">Küçük Bay Friedman</span> (1898), <span class="ideitalik">Buddenbrooklar</span> (1901 – Can Yayınları, 2009), <span class="ideitalik">Tonio Köriger</span> (1903), <span class="ideitalik">Zor Saat</span> (1905), <span class="ideitalik">Büyülü Dağ</span> (1924 – Can Yayınları, 2009), <span class="ideitalik">Mario ve Sihirbaz</span> (1929), <span class="ideitalik">Yusuf ve Kardeşleri</span> (1. Cilt – 1933), <span class="ideitalik">Lotte Weimar'da</span> (1939), <span class="ideitalik">Değişen Kafalar</span> (1940 – Babil Yayınları, 2004), <span class="ideitalik">Doktor Faustus</span> (1947), <span class="ideitalik">Felix Krull Adlı Dolandırıcının İtirafları</span> (tamamlanamadı)</p>
</body>
</html>
