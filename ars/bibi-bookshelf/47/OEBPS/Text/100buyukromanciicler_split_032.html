<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>100buyukromanciicler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_30"> <br class="chapter" />
     28   <br class="chapter" />
  François RABELAIS</h1>

  <p class="ortayazi"><span class="idebold">1484(?) – 1553</span></p>

  <p class="resimalti"> </p>

  <p class="resimalti"><img alt="" class="calibre30" src="../Images/28.jpg" /></p>

  <p class="resimalti"> </p>

  <p class="indentmetin"><span class="idebolditalik">Neşeli dev Gargantua ve oğlu Pantagruel'in komik, eğlenceli, hatta müstehcen maceralarını yazmaya başladığında Rabelais tüm bir edebiyat tarihine etki edeceğini biliyor muydu biz emin olamayız ama sonuçta bunu başardı. Cervantes'ten Jonathan Swift'e ve ardından da modern edebiyatın eleştiri ve yergi alanlarında ürün veren tüm yazarlarına kadar herkes şu veya bu biçimde etkilenmiştir bu mizah başyapıtından...</span></p>

  <p class="normal">Komik romanları Gargantua ve Pantagruel ile roman geleneğinde bir dönüm noktası yaratan François Rabelais (<span class="ideitalik">okunuşu: Fransuva Rable</span>), 1494'te Orta Fransa'nın Chinon kentinde doğdu. Babası yörenin önemli avukatlarından biriydi. Yazarın doğum yeri ve tarihi hakkında kesin bilgiler olmadığı için çeşitli kaynaklarda 1483 ile 1495 arasında değişen tarihler görülebilmektedir. Rabelais'nin yazar olmanın yanı sıra (hemen hemen tüm Rönesans sanatçıları gibi) aynı zamanda doktor, düşünür, keşiş ve antik Yunan felsefesi akademisyeni olmak gibi özellikleri vardı. Rabelais manastırdan ayrıldıktan sonra Poitiers ve Montpellier Üniversitelerine devam etti. 1532'de Lyon'a taşındı. Burada hem tıp okudu hem de matbaacı Sebastian Gryphius'un basması için Latince klasikleri derledi. Yazar bir yandan doktorluk yapıyor, bir yandan da otoriteyle acımasızca alay eden kitaplar yazıp dünya edebiyatında yergi türünün ilk ve en önemli örneklerini veriyordu.</p>

  <p class="normal">Yazılarında asıl adının bir anagramı olan "Alcofribas Nasier" imzasını kullanan Rabelais, 1532 yılında <span class="ideitalik">Gargantua</span> serisinin ilk kitabı olan <span class="ideitalik">Pantagruel</span>'i yayımladı. Bu kitapta yazar neşeli dev Pantagruel ve arkadaşlarının arsızlık, aptallık, hırs ve şiddet dolu dünyadaki maceralarını aktarırken doğum yeri Chinon'un şaraplarına övgüler düzerek yeme, içme ve neşeli yaşam tarzını anlatıyordu. Hem bu kitap hem de devamı olan ve Pantagruel'in babası Gargantua'nın maceralarını anlatan devam kitapları yerleşik inançlarla alay ettikleri için Roma Katolik Kilisesi'nin büyük tepkisini çekti. Hem bu kitap hem de Rabelais'nin cesaret edip kendi adıyla yazdığı üçüncü kitap yasaklandı.</p>

  <p class="normal">Gargantua ve Pantagruel adlarında baba-oğul iki devin yaşadıkları maceraları abartılı, komik, yergici, yer yer eleştirel bir dille anlatan Gargantua serisinin ilk iki kitabı bu iki devin başından geçenleri aktarırken diğerleri daha çok Pantagruel'in Panurge ve Birader John gibi arkadaşlarının maceralarına yer vermektedir. Romanların konusu genelde abartılı, komik hatta absürd de olsa aralarda geçen bazı çok ciddi pasajlar Rönesans ideallerini gayet net olarak yansıtır.</p>

  <p class="normal">Gargantua serisi şu beş kitaptan oluşur: 1 – <span class="ideitalik">Pantagruel</span> (1532), 2 – <span class="ideitalik">Gargantua</span> (Pantagruel'in Babası Gargantua'nın Dehşet Verici Hayatı) (1534), <span class="ideitalik">3 – Pantagruel'in Üçüncü Kitabı</span> (1546), 4 – <span class="ideitalik">Pantagruel'in Dördüncü Kitabı</span> (1552), <span class="ideitalik">5 – Pantagruel'in Beşinci Kitabı</span> (1564)</p>

  <p class="normal">Görüleceği gibi <span class="ideitalik">Beşinci Kitap,</span> Rabelais'nin ölümünden sonra basılmıştır ve uzmanlara göre yazımı bitirilmemiş olan kitaba başkaları tarafından epey ekleme yapılmıştır.</p>

  <p class="normal">Dönemin güçlü ailesi "du Bellay"lerin yardımıyla Kral I. François'nın desteğini alan Rabelais serinin devamını yayımlasa da kralın ölümünden sonra hem akademik çevrelerin hem de parlamentonun baskısıyla kitaplarının satışı durduruldu. Kralın himayesindeyken Roma'ya da gidip gelen Rabelais sonraki dönemlerde sapkın olarak nitelendirildiği için zor günler yaşadı hatta saklanarak yaşamak zorunda kaldı. Öyle ki Kardinal Jean du Bellay araya girmese Rabelais'nin çocukları Auguste ve Junie 1540 yılında vaftiz edilemeyecekler ve ikisi de gayrimeşru olarak yaşayacaklardı. Yazar daha sonraları 1534 ve 1539'da Montpellier'de tıp dersi verme olanağı da buldu.</p>

  <p class="normal">Rabelais 1545-47 yılları arasında cumhuriyetle yönetilen bağımsız bir imparatorluk kenti olan Metz'de yaşadı. 1547'de Saint-Christophe-du-Jambet ve Meudon'da papaz yardımcılığı yapan Rabelais, ölümünden önce bu görevden istifa etmişti. François Rabelais kesin olmayan kayıtlara göre 9 Nisan 1553 tarihinde Paris'te vefat etti.</p>

  <p class="normal">Rabelais'nin yazdıkları kendinden sonraki yazarları çok etkiledi. Özellikle Cervantes ve Jonathan Swift gibi yergiye dayalı eserler veren yazarlar Rabelais'den fazlasıyla etkilenmişlerdir.</p>

  <p class="normal"><span class="idebold">Seçme Yapıtları:</span> <span class="ideitalik">Gargantua</span> (Türkiye İş Bankası Yayınları, 2000)</p>
</body>
</html>
