<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>100buyukromanciicler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_59"> <br class="chapter" />
     57   <br class="chapter" />
  Henry JAMES</h1>

  <p class="ortayazi"><span class="idebold">(1843 – 1916)</span></p>

  <p class="resimalti"> </p>

  <p class="resimalti"><img alt="" class="calibre58" src="../Images/57.jpg" /></p>

  <p class="resimalti"> </p>

  <p class="indentmetin"><span class="idebolditalik">"Bir Hanımefendinin Portresi" ve "Bostonlılar" gibi romanlarıyla tanınan Amerikalı yazar Henry James, yaşamının son yıllarında ülkesine küsmüş ve İngiliz vatandaşlığına geçmişti. Zengin bir ailede, mutlu bir çocukluk geçiren yazarın ülkesine vatandaşlıktan çıkacak derecede kızmasına neden olan olaysa ABD'nin I. Dünya Savaşı'na girmekte istekli olmamasıydı!</span></p>

  <p class="normal">Psikoloji biliminin kurucularından olan William James'in kardeşi olan Amerikalı yazar Henry James, 15 Nisan 1843 tarihinde New York City'de dünyaya geldi. Babası Henry James, 19. yüzyıl ortalarında ABD'nin önde gelen entelektüellerinden biri ve Thoreau, Emerson ve Hawthorne gibi ünlü yazar ve düşünürlerin dostuydu. Yazarlık sanatını Balzac, Dickens ve Thoreau okuyarak öğrendiğini söyleyen Hanry James, ailesi zengin olduğu için çocukluğunu ve gençliğini ABD ve Avrupa arasında mekik dokuyarak geçirdi. Cenevre, Paris, Londra, Bologna (Bolonya) ve Bonn'da özel öğretmenlerden ders aldı. On dokuz yaşında kısa bir süre hukuk fakültesine devam ettiyse de gönlü edebiyattan yanaydı. İlk kısa öyküsü <span class="ideitalik">Yanlışlıklar Trajedisi</span> yirmi bir yaşındayken yayımlandı. 1866-69 ve 1871-72 yılları arasında düzenli olarak <span class="ideitalik">Nation</span> ve <span class="ideitalik">Atlantic Monthly</span> dergilerinde yazdı.</p>

  <p class="normal">James küçük yaştan itibaren İngiliz, Amerikan, Fransız, Alman ve Rus klasikleri okudu. İlk romanı <span class="ideitalik">Gözleme ve Koruma,</span> 1871'de <span class="ideitalik">Atlantic</span> dergisinde tefrika edildi. Roman, yazar Paris ve Venedik gezisi yaparken yazılmıştı ve günümüz ölçülerinde çok sıradışı bir konuya sahipti: on iki yaşında bir kızı evlat edinen bekar bir adamın asıl amacı, büyüdüğünde kızla evlenmektir...</p>

  <p class="normal">Bir süre Paris'te yaşayan yazar önce Londra'ya, ardından da Sussex'e taşındı. Avrupa'da yaşadığı ilk yıllarda yazarın kitaplarının konusu genellikle yurt dışında yaşayan Amerikalılardı. Yirmi beş yıllık bir aradan sonra 1905'te ABD'ye, New York'a giden Henry James <span class="ideitalik">Jolly Corner</span> romanını yazdı. Roman kendisini öldürmek isteyen ikiz bir hayalet tarafından takip edilen bir adamın kabuslarını konu alıyordu.</p>

  <p class="normal">James, 1906-10 yılları arasını öykü ve romanlarının "New York" versiyonlarını yazarak geçirdi. Üç ciltten oluşan otobiyografisinin ilk iki cildi 1913 ve 1914'te; son cildi ölümünden sonra, 1917'de yayımlandı. I. Dünya Savaşı'nın çıkışı yazar için bir şok oldu ve James, savaşa girmeyen ABD'yi protesto etmek için 1915'te İngiliz vatandaşlığına geçti.</p>

  <p class="normal">Aralık 1915'te felç geçiren Henry James, 28 Şubat 1916'da Londra'da öldü.</p>

  <p class="normal">Yapıtlarında tema olarak insan bilincini işleyen Henry James'in bazı romanları, sonradan filme çekilmiştir.</p>

  <p class="normal"><span class="idebold">Seçilmiş Eserleri:</span> <span class="ideitalik">Roderick Hudson</span> (1875), <span class="ideitalik">Bir Kadının Portresi</span> (1881 – Yapı Kredi Yayınları, 1995), <span class="ideitalik">Bostonlılar</span> (1886), <span class="ideitalik">Güvercinin Kanatları</span> (1912 – Türkiye İş Bankası Yayınları, 2009), <span class="ideitalik">Büyükelçiler</span> (1903)</p>
</body>
</html>
