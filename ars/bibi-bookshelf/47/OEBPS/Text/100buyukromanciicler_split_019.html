<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>100buyukromanciicler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_17"> <br class="chapter" />
     16   <br class="chapter" />
  Vedat TÜRKALİ</h1>

  <p class="ortayazi"><span class="idebold">(1919 – )</span></p>

  <p class="resimalti"> </p>

  <p class="resimalti"><img alt="" class="calibre17" src="../Images/16.jpg" /></p>

  <p class="resimalti"> </p>

  <p class="indentmetin"><span class="idebolditalik">Vedat Türkali, bir ömür boyunca inandığı idealler uğruna yaşadı ve romanlarında da senaryolarında da insanca bir hayata olan özlemini dile getirdi. Türk romanının klasikleri arasında olan "Bir Gün Tek Başına"da 1960'lı yılların toplumsal durumunu ve dönemin siyasal eylemlerini konu edinen yazar, sonraki romanı "Mavi Karanlık"ta da 12 Eylül darbesinin öncesindeki siyasal ve toplumsal gelişmelerin arka planını anlattı.</span></p>

  <p class="normal">Türk edebiyatına yazar, romancı ve senarist olarak ismini yazdıran Vedat Türkali, 13 Mayıs 1919 tarihinde Samsun'da dünyaya geldi. Asıl adı Abdülkadir Demirkan olan Türkali 1950'li yıllarda soyadını Pirhasan olarak değiştirdi, ama yazılarında "Vedat Türkali" imzasını kullanmaya devam etti. Samsun Lisesi'ni bitirdikten sonra askeri öğrenci olarak İstanbul Üniversitesi Edebiyat Fakültesi Türk Dili ve Edebiyatı Bölümü'nü bitirdi. Aynı yıl eşi Merih Pirhasan'la evlendi. Askeri liselerde edebiyat öğretmenliği yaptı. Yasa dışı eylemlerde bulunduğunu gerekçesiyle 1951'de yedi yıl hapis cezasına çarptırıldı.</p>

  <p class="normal">"Gar Yayınları"nı Rıfat Ilgaz ile kurduktan sonra, 1960'da <span class="ideitalik">Dolandırıcılar Şahı</span> ile senaristliğe başladı. 1964 yılında Türk sinemasında yepyeni bir anlayışın ürünü olan <span class="ideitalik">Karanlıkta Uyananlar</span> (1964) adlı Ertem Göreç filminin senaryosunu yazan ve bu senaryoyla 1965 yılında Antalya Altın Portakal Film Festivali En İyi Senaryo Ödülü'nü kazanan Türkali, aynı yıl yönetmenliği de denedi. Gerek kendi adıyla gerek takma adlarla Yeşilçam'a birçok filmler yazan Türkali, o günlerini <span class="ideitalik">Yeşilçam Dedikleri Türkiye</span> adlı romanında anlattı.</p>

  <p class="normal">Toplumsal sorunlara değinen ve gerçekçi bakış açısı içeren birçok senaryo yazan Vedat Türkali, bu ürünlerin bir bölümünü daha sonra kitap haline getirdi. Yazar asıl ününü <span class="ideitalik">Bir Gün Tek Başına</span> adlı romanıyla duyurdu. Adı geçen romanla 1974'te Milliyet Yayınları Roman Yarışması Birincilik Ödülü'nü, 1976'da ise Orhan Kemal Roman Armağanı'nı kazandı. 1960'lı yılların toplumsal durumunu ve dönemin siyasal eylemlerini konu edinen <span class="ideitalik">Bir Gün Tek Başına;</span> çalkantılı yıllar içinde küçük burjuva aydının yaşamını, içinde bulunduğu durumu, çelişkilerini ve ruhsal bunalımını yansıtır. Bu kitabı izleyen <span class="ideitalik">Mavi Karanlık</span> romanı ise 12 Eylül darbesinin öncesinde siyasal ve toplumsal gelişmelerin arka planını anlatır. Toplumun değişik kesimlerinden seçtiği karakterlerin, aydın ve küçük burjuvaların durumunu anlattığı bu kitapta olaylar Bodrum'da geçer.</p>

  <p class="normal">Vedat Türkali, 90'lı yılların başından itibaren sessiz bir sürece girmiştir. Bunun en büyük nedeni de Türkali'nin; "<span class="ideitalik">Bir Gün Tek Başına</span>, bu kitabı yazmak için kullandığım bir müsveddeydi," dediği <span class="ideitalik">Güven</span>'i yazmak için on yılı aşkın süre Londra'da yaşamasıdır. Türkiye Komünist Partisi'nin (TKP) tarihçesi niteliğinde kaleme alınan <span class="ideitalik">Güven</span>'in ilk adımları, 1956 yılında Türkali cezaevindeyken atılmıştır. Türkali bu kitabı kaleme alırken ilk tepki yıllarca çalıştığı yayınevinden gelmiş ve yayınevi böyle 'tehlikeli' bir kitabı basmak istememiştir. Gendaş Yayınevi ile anlaşan Türkali'nin kitabı çıkar çıkmaz farklı kesimlerden sesler yükselmiştir. Kimileri bu kitabın Türkiye sosyalist hareketinde önemli bir rol üstlenen TKP tarihini çarpıttığını söylerken kimileri de kitabı edebi açıdan ele alarak değerlendirmiş ve 'Güven'deki çelişkili noktalara dikkat çekmiştir.</p>

  <p class="normal">12 Eylül darbesinden sonra Türk Yazarlar Sendikası (TYS), Aydınlar Dilekçesi ve Barış Derneği'nin davalarından yargılanan Vedat Türkali <span class="ideitalik">Yeşilçam Dedikleri Türkiye</span> adını taşıyan romanında Türkiye ile sinemamızın merkezi olan Yeşilçam arasında bağlantı kurarak aydınların toplumsal sorunlarını ve sorumluluklarını incelemiştir.</p>

  <p class="normal"><span class="idebold">Romanları:</span> <span class="ideitalik">Bir Gün Tek Başına</span> (1974), <span class="ideitalik">Mavi Karanlık</span> (1983), <span class="ideitalik">Yeşilçam Dedikleri Türkiye</span> (2001), <span class="ideitalik">Tek Kişilik Ölüm</span> (1989), <span class="ideitalik">Güven</span> (2 Cilt / 1999), <span class="ideitalik">Yalancı Tanıklar Kahvesi</span> (2009)</p>
</body>
</html>
