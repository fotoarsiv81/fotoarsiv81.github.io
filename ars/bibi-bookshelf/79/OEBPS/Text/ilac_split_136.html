<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_33">KOKU SINIFLANDIRMASI VE DUYULAR ARASI BAĞLANTI</h2>

  <p class="normal1">Eskiçağın ünlü hekimi Hippokrates, eski geleneklere dayanarak vebayı güzel kokularla durdurmaya çalışmıştır. 17. yüzyıl başlarında Francis Bacon (1561-1626), <span class="ideitalik">Historia vitae et mortis</span> (Yaşam ve Ölümün Tarihçesi) (1623) adlı eserinde çürüme olayını ele almış, kötü kokuların nedenini organik maddelerin çürüme olayına bağlayan kuram ise hekim ve simyacı Johann Joachim Becher (1635-1682) tarafından biçimlendirilmiştir. Becher’e göre kötü koku, düzende bozukluğu ifade ederken güzel koku yaşamsal ilkeyi işaret eder. Canlı bedeninde çürüme galip gelirse kötü kokulu miyasma açığa çıkıp kan akışı kesilerek sonunda kangren, iskorbüt ya da çiçek türü ateşli hastalıklar ortaya çıkar. Hollandalı ünlü klinisyen hekim Hermann Boerhaave (1668-1738) tarafından geliştirilen güzel koku kuramına göre ise, kokulu bedenden ayrılan cisimciklerin yayılmasıyla ilgisi olmayan koku, “<span class="ideitalik">uçucu, geçişken, her yere yayılabilen, ağırlığı olmayan, görünmeyen, elle tutulamayan, eğer koku organı olmasaydı fark edilemeyecek olan kurnaz bir akışkandır</span>”. Özellikle 18. yüzyılda hastanelerde hastalıklı miyasmalar yoluyla bozulan havayı temizlemek ve kiliselerde çürüyen cesetlerden havaya yayılan kokuları bastırmak için, özellikle ünlü Fransız kimyacı Antoine Laurent Lavoisier’nin (1743-1794) başarılı çalışmaları sonucunda, ortamı temiz hava ile havalandırmanın önemi anlaşılmıştır. Bunun yanı sıra bir yandan ardıç, biberiye ve günnük gibi tütüsülerin kullanımı yaygın bir moda olurken öte yandan hayvansal kaynaklı kokular gözden düşmeye başlayarak gülsuyu, lavanta, menekşe ve biberiye gibi bitkisel kokular popülerlik kazanmıştır.<sup class="calibre2"><span>184</span></sup></p>

  <p class="normal1">Koku bilimine osfreziyoloji (Fra. “<span class="ideitalik">osphresiologie</span>”) denirken kokuları tanılama ve sınıflandırma bilimine osmoloji (Fra. “<span class="ideitalik">osmologie</span>”) adı verilir. Uçucu yağlar ve onların uygulanması bilimine ise aromatoloji (Fra. “<span class="ideitalik">aromatologie</span>”) adı verilir. Ünlü bilim tarihçisi, Çin uzmanı ve biyokimyacı Joseph Needham (1900-1994), “<span class="ideitalik">koku alma duyusu, her zaman için, kimyanın en önemli aracıdır</span>” demiştir. Gerçekten kimyacılar, bir maddeyi, ilkin onu koklayarak tanılamaya çalışırlar. Aristoteles, kokuları “tatlı”, “acı”, “ekşi”, “keskin”, “yağlı” ve “pis” şeklinde altı grupta sınıflandırmıştı. İnsanlarda koku alma duyusu, çok düşük dozdaki koku maddesini algılayacak güçtedir; örneğin gülyağının 1 miligramının 1 / 2 000 000’i ya da keskin kokulu bir kimyasal madde olan merkaptan’ın 1 miligramının 1 / 460 000 000’i algılanabilmektedir. İnsanın koku alma bölgesi burun deliği içinde yer alır ve burada 1,5 milyon dolayında koku hücresinin, 10 bin farklı kokuyu ayırt edebilecek şekilde yer aldığı kestirilmektedir. Ama hangi çeşit olursa olsun tüm kokular, beyinde tasarlanıp duyumsanır.<sup class="calibre2"><span>54</span></sup></p>

  <p class="normal1">Koku insanın belleğidir ve çoğu zaman anıları diriltir. Kokular her insanda, kendisinde iz bırakan olayların anılarını canlandırır. Beş duyudan belleğe en yakından bağlı olanı, koku almadır. Kokunun çağrıştırdığı anılar, görsel imgelemin ve sesinkinden çok daha çabuk ve canlı bir biçimde ortaya çıkar. Koku, tat alma duyusunun çalışmasının da temelidir ve kokular, bir insanın cinsel yaşamını, güdülenmesini ve bellek süreçlerini etkiler. Ancak kokular kaydedilemez; onları ele geçirip depolayarak uzun zamanın ötesine taşıyamayız. Çeşitli karakteristik kokular, o nesnenin içerdiği belirli kimyasal bileşiklerden kaynaklanır. Bunun örnekleri olarak armut kokusunun etil asetat esteri’nden, elma kokusunun izoamil asetat esteri’nden, kokuşmuş balık kokusunun trimetilamin’den, taze biçilmiş saman kokusunun fosgen’den (karbonoksiklorür, COCl2), çürük yumurta kokusunun hidrojen sülfür’den (H2S) ve soğan / sarmısak kokusunun organik sülfürler sınıfından olan merkaptan’lardan kaynaklandığı belirtilebilir. En soylu meyve kokuları arasında yer alan çilek ve ananas kokusu, bileşimlerindeki etil esterler ve furanollerden kaynaklanır. Çileğin Latince’de “<span class="ideitalik">fragaria</span>” şeklindeki botanik adı, koku anlamına gelen “<span class="ideitalik">fraga</span>”dan türetilmiştir ve bahçe çileği botanikte “<span class="ideitalik">Fragaria ananassa</span>” olarak geçer. Koku özelliği çok sayıda niteliklere sahip olup onu kuramsal olarak sınıflamak ve betimlemek güçtür. Carolus Linnaeus 7 koku türünün varlığını ileri sürerken, çağdaşı hekim ve fizyolog Albrecht von Haller (1708-1777) 3 tür koku belirtmiş, daha sonra 18 tür kokudan söz edilmiş, 1910’larda ise Hans Henning 6 tür koku ayırt etmiştir. Hermann Hager’in (1923-1986) <span class="ideitalik">Handbuch der pharmazeutischen Praxis</span> (Farmasötik Pratik Elkitabı) (1. baskı: 1971; 4. baskı: 1980) adlı eserinde ise John Ernest Amoore’un (1930-1998) yedi temel kokuyu ayırt ettiği gibisinden kimi sınıflamalara rastlanmaktadır: Kâfur türü (Alm. “<span class="ideitalik">kampfrig</span>”), misk türü (Alm. “<span class="ideitalik">moschusartig</span>”), çiçek türü (Alm. “<span class="ideitalik">blumig</span>”), nane türü (Alm. “<span class="ideitalik">minzig</span>”), eterik tür (Alm. “<span class="ideitalik">ätherisch</span>”), batıcı / iğneleyici / keskin tür (Alm. “<span class="ideitalik">stechendscharf</span>”) ve çürüksü / kokuşmuş tür (Alm. “<span class="ideitalik">faulig</span>”). Crocker ve Henderson ise yalnızca dört tür koku ayırt etmektedir: Çiçeksi, ekşi kokulu, yanık kokulu ve acılaşmış (ağırımsı) kokulu. Sosyal antropolog ve etnolog Claude Lévi-Strauss (1908-2009), Güney Amerika Suya yerlilerinden söz ederek onların cinsiyet, yaş ve politik işlevlerine bağlı olarak dört kategoriye ayrılan bir koku sınıflaması uyguladıklarını belirtir: Yumuşak (İng. “<span class="ideitalik">bland</span>”; Alm. “<span class="ideitalik">mild</span>”), keskin (İng. “<span class="ideitalik">strong</span>” / “<span class="ideitalik">gamey</span>”; Alm. “<span class="ideitalik">stark</span>” / “<span class="ideitalik">wildbretartig</span>”), batıcı (baharlı) (İng. “<span class="ideitalik">pungent</span>”; Alm. “<span class="ideitalik">scharf</span>” / “<span class="ideitalik">pikant</span>”) ve çürük (bozuk) (İng. “<span class="ideitalik">rotten</span>”; Alm. “<span class="ideitalik">faulig</span>”). Ancak bu sınıflamalar bize çok anlamlı gelmeyebilir.<sup class="calibre2"><span>54, 150</span></sup></p>

  <p class="normal1">Batılı olmayan çoğu kültürlerde koklama duyusu, uzun süre “duyuların kralı” olarak kabul edilmiştir. Buna göre Andaman Adaları’nda yaşayan Ongee’ler için evren ve onun içindeki her şey, kendi kokusuyla tanımlanır. Onların takvimi, yılın farklı zamanlarında çiçek açan çiçeklerin kokusuna dayandırılmıştır ve her bir mevsimin, özel bir çiçek kokusuna göre verilmiş adı vardır. Bir karşılaşma sırasında Ongee insanı “<span class="ideitalik">Nasılsınız?</span>” diye sormaz, “<span class="ideitalik">Burnunuz nasıl?</span>” diye sorar.</p>

  <p class="normal1">Brezilya’nın Mato Grosso bölgesindeki Suya yerlileri tarafından koku alma sınıflandırma sistemi, Güney Amerika’nın hayli karmaşık bir osmolojisini gösterir. Suya yerlileri ile ilgili olarak yukarıda ayrıntılı olarak sergilenenden farklı bir değerlendirmeye göre Suya’lar, kabaca yumuşak, keskin ve kuvvetli kokanlar şeklinde üç temel koku sınıfına sahiptirler (ÇİZELGE 7).<sup class="calibre2"><span>167</span></sup></p>

  <div class="calibre1" id="calibre_pb_137"/>
</body>
</html>
