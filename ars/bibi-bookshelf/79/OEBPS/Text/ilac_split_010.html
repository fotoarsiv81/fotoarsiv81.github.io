<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_6">ADAMOTU (“MANDRAGORA”)</h2>

  <p class="normal1">Adamotu binlerce yıl boyunca cerrahide anestezi maddesi olarak ya da ağrılı bir hastayı uyutmak için kullanılmıştır. Bu bitkinin insan bedenine benzeyen şekli nedeniyle Eskiçağ ve Ortaçağ’da kötücül ruhlara karşı koruyucu, şans getirici ve sihirli güçlere sahip olduğuna inanılmıştır. Türkçe’de ademotu, köpekelması, köpektaşağı, kankurutan adlarıyla da bilinen adamotu, öfke yatıştırıcı, gebelik önleyici ve kusturucu olarak da kullanılmıştır. Çağdaş uygulaması, alerji ve astma (astım) gibi rahatsızlıklarda ve yalnızca tıbbî yönergeler doğrultusunda homeopatik uygulamalarla sınırlandırılmıştır.<sup class="calibre2"><span>26</span></sup> Sarhoş olmak, bayıltmak ya da duyu karışıklığı yaratmak için, örneğin banotu tohumu özü (“hiyosiyamin” adlı alkaloit içerir) ya da adamotu (İng. “<span class="ideitalik">Mandrake root</span>”, Alm. “<span class="ideitalik">Alraun / Alraune</span>”) kökünün özü (“skopolamin” adlı alkaloit içerir) gibi zararsız maddeler kullanılırdı. Zehirler, ok ve kargı uçlarında avlanma aracı olarak da kullanılıyordu. Adamotunun çeşitli dillerde otuza yakın adı vardır ve özgün olarak “sevgi bitkisi” anlamına gelir. Tevrat’ta “<span class="ideitalik">Dudaim</span>” diye geçer; Müslümanlar ise “<span class="ideitalik">Abdüsselam otu</span>” diye adlandırmışlardır. Cinsel gücü artırıcı etkisi nedeniyle Araplarda “şeytan elması”, pek çok kültürde ise “aşk elması” diye bilinir. Alman halkbiliminde “<span class="ideitalik">Alrune</span>” adı altında geçen bitki, ”kullananın tüm gizli sırlarını açığa vurduran, insan biçiminde bir devin ruhunu içeren büyülü bir kök” şeklinde tanımlanmıştır. Eskiçağın ünlü şifalı bitkiler bilgini Pedanios Dioskorides Anazarbeus (İS ~20-79), bu bitkinin kökünün kabuğundan yapılan şarabın, ameliyat olacaklara ve kızgın demirle dağlanacaklara verilmesiyle bunların derin bir uykuya dalacaklarını ve böylece acı duymayacaklarını yazan ilk kişidir. Adındaki “Pedanios” lakabı, Pozantı’nın Eskiçağdaki adı olan “<span class="ideitalik">Podantos</span>”tan, “Anazarbeus” ise “<span class="ideitalik">Anazarbos / Anazarba</span>” kentinden (bugünkü Adana’nın Kozan ilçesi Anavarza ya da Dilekkaya Köyü) gelmektedir (ŞEKİL 3).<sup class="calibre2"><span>27</span></sup> Yiyenleri birbirine âşık ettiği ve afrodizyak etkisi bulunduğu belirtilen bu bitkinin, darağacında idam edilen erkeklerin idrar ya da menisinin döküldüğü yerde kendiliğinden yetiştiği söylenir. Üzerinde en çok sayıda çeşitli söylencenin şekillendiği bitkidir. Adamotu, özel bir şekle sahip olup kimi zaman kol ve bacaklarıyla, hattâ bütünüyle insana benzer görünümdedir ve bu alışılmadık şekli nedeniyle büyülü ve tehlikeli bir bitki olarak ün salmıştır. Mitolojik söylencelerde anlatılanlara göre adamotu bitkisinin kökü, yirmi yılda bir metreye ulaşır, tıpkı insan gibi erkeği ya da dişisi olur, kökü yerinden çok zor oynatılır ve yerinden sökülmek istendiğinde bağırırmış. Onu kazarak çıkarmak ve onun feryadını dinlemek ölüm anlamına geldiğinden, günün birinde bir kökçü, adamotunu yerinden oynatabilmek için bir köpeğin ipini köke bağlamış, uzaktan da hayvana et tutmuş, sonunda kök yerinden oynamış ama köpek de adamotunun “zulmüne” uğrayarak cinsiyet değiştirmiş ya da ölmüştür.<sup class="calibre2"><span>22, 28</span></sup></p>

  <div class="calibre1" id="calibre_pb_11"/>
</body>
</html>
