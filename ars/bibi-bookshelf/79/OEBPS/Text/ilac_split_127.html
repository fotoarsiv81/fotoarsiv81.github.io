<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_30">MÜSLÜMANLARDA PARFÜM SANATI</h2>

  <p class="normal1">Güzel koku, Hz. Muhammed’in en sevdiği şeylerden biriydi. Hz. Muhammed, dünya zevklerinin doruğu olarak “kadınların ve güzel kokuların” varlığından söz etmiştir. Güzel kokulu misk, Müslümanlarca cennetteki kara gözlü hurilerin parfümü sayılır ve bizzat Cennet hurilerinin misk, amber ve safrandan oluştukları söylenir. Araplar çiçeklerin yaprak, tomurcuk, tohum ya da belirli kısımlarından koku elde etmek üzere su buharıyla damıtmayı biliyorlardı. Daha sonraları, bitkiyi ısıl işlem uygulamaksızın bir çözücü ile harmanlayıp iyice ıslatarak özütlemeyi de geliştirdiler. Özellikle yüksek sıcaklıkta bozunan güzel kokulu bileşenler durumunda özütleme yöntemi bugün de uygulanmaktadır.<sup class="calibre2"><span>8</span></sup></p>

  <p class="normal1">Müslümanların kullandıkları parfümler konusunda şu geleneklerden söz edilmektedir: “<span class="ideitalik">Kibar erkekler özellikle imbikten geçirilmiş gülsuyu ile inceltilmiş misk, kuru karanfille parfümlenmiş sarısabır</span> (Lat. <span class="ideitalik">“aloe” /</span> Ar. <span class="ideitalik">“ûd”) odunu, sarısabır-amber-misk karışımından oluşan ‘hükümdar buhuru’ (</span>“<span class="ideitalik">nadd</span>”<span class="ideitalik">), Bahreyn amberi, safran ve diğer koku maddelerinden ibaret karışık parfüm ve çeşitli türde zengin kokulu pudralar kullanırdı. Erkeklerin asla kullanmadıkları kadın kozmetikleri arasında ‘lahlaha’ adlı parfümlü krem, sandal ağacı parfümü, banyo parfümü, kuru karanfil, kokulu cilt kremleri, gerçek safran, safrandan üretilen ‘halûk’ ya da ‘hulûk’ parfümü, ‘halûk” suyu, kâfur, kâfurlu su, amber - sarısabır - misk’ten oluşan ‘müselles’</span> (üçlü parfüm)<span class="ideitalik">, menekşe yağı, yasemin yağı, banağacı (Mısır söğüdü) yağı gibi yağlar yer alıyordu. Kadınlar erkek parfümlerinin her türünü kullanabilirlerken erkekler asla kadın parfümü ve boya verici parfümleri kullanmazlardı. Bütün bunlardan öte Peygamber’in de dile getirdiği üzere Peygamber’den gelme şu gelenek vardı: En iyi şekilde koku sürünmüş olan erkek, kokusu fark edilmeyendir”.</span><sup class="calibre2"><span>100</span></sup> Arapça “çok pahalı” anlamına gelen “<span class="ideitalik">gâliye</span>”, İslâm dünyasında yaygın kullanımlı olan ve ana bileşenleri misk ve esmer amber olan, macun kıvamında siyah renkli katı parfüm idi.</p>

  <p class="normal1">İslâm dini insan kadavrasının açımlanıp incelenmesini (teşrih, diseksiyon) yasakladığından, İslâm anatomi bilginleri Galenos’u (Arapça’da “Calinos”) okumak ve yaralıları incelemekle yetindiler. Çeşitli çalışmalar sonunda Araplar eski ilaçlara esmer amber, kâfur, civa, mürrüsâfi, sinâmeki ve hıyarşembeyi eklediler. Özgün şekliyle İran kökenli serinletici şerbet olarak nane, çeşitli otlar, gül suyu ve gül yaprağı ile hazırlanan gülsuyu şerbeti (“<span class="ideitalik">gülâb / cülâb</span>”) şeklinde hazırlanan ilaçlar da Müslümanlarca tıp dünyasına sokulmuştur. Gülsuyu cami ve evlerde mevlid, mukabele, hac karşılaması ve benzeri dinî toplantılarda gelen konuklara gülabdanlardan dökülür, şerbet ve lokum içine katılırdı.</p>

  <p class="normal1">Roma İmparatorluğu’nun 476’da yıkılmasıyla Avrupa’da parfüm kullanımı gerilerken Araplar arasında artmış ve dünyanın parfüm merkezi el değiştirmiştir. Araplar 640 yılında İskenderiye’yi fethettiklerinde ora halkının eczane laboratuvarlarında amber, aselbent reçinesi, havacıva, mür ve günlüğü işlediklerini ve damıtma yaptıklarını gördüler. Mendes’li Bolos’un (Sözde-Demokritos) (1./2. yüzyıl), Ptolemaios’lar döneminin ünlü kadın simyacılarından Kleopatra (etk. İÖ 50’ler) ile Yahudi Maria’nın (“Maria Prophetissa”) (1. yüzyıl) yazılarında parfümeri bilgileri de yer alır. Araplar kokulu reçineleri, yağları ve baharatı çok uzun zamanlardan beri biliyor ve kullanıyorlardı. Müslümanlar en çok kına bitkisinin beyaz çiçeklerinden elde ettikleri yeşil ve ağır kokulu yağı sürerlerdi. Ancak onlar da diğer uygarlıklar gibi elde ettikleri çiçek kokularını uzun süre bozulmadan koruyamıyorlardı.</p>

  <p class="normal1">Araplar kolay bozunmayan kokulu sular üzerindeki önemli çalışmalarıyla parfümcülüğe büyük katkılarda bulunmuş ve gitgide kullanışlı damıtma yöntemi geliştirerek parfüm verimini ve çeşitliliğini artırmışlardır. Câbir ibn Hayyan damıtma konusunda çalışmalar yapmış, kokulu suların elde edilmesine ilişkin yazılar yazmıştır. İbn Sina gül ve diğer çiçeklerin üzerine sürekli buhar yollayarak kokulu sular elde etmiştir.</p>

  <p class="normal1">Günümüze dek uygulaması süren su buharı damıtması yönteminde, uçucu yağı alınacak çiçek ve yapraklar, damıtma balonundaki delikli ızgara üzerine yerleştirilir; üzerine soğutma sistemli kapak yerleştirilir; başka bir kapta suyun ısıtılmasıyla oluşturulan su buharı alttan gönderilerek bitkisel malzeme içinden geçirilir ve uçucu yağ, buharla birlikte sürüklenir. Buhar karışımı, soğutucu içinde yoğunlaştırılır; altta su ve üstte uçucu yağ (esans) olarak iki tabaka halinde toplanan damıtma ürünündeki su ile uçucu yağ evreleri, bir ayırma şişesi ya da ayırma hunisi yardımıyla birbirinden ayrılır.<sup class="calibre2"><span>141</span></sup></p>

  <p class="normal1">Her ne kadar Araplar pek çok doğal ürünü damıtmışlarsa da, alkolün geç bir tarihte keşfedilmiş olması, ilk bakışta şaşırtıcı görünmektedir. <span class="ideitalik">Kur’an</span>’da alkollü içki kullanımı yasaklanmış olduğundan Müslümanlar, şarabın damıtılmasıyla ilgilenmemişlerdir. Bunun başka nedenleri arasında, alkolün 78°C olan düşük kaynama noktası ve bunun doğal sonucu olarak yüksek uçuculuğu, şaraptaki düşük alkol içeriği (beyaz şarapta yüzde 8, kırmızı şarapta ise yüzde 15’e erişen alkol içeriği), iklimin aşırı sıcak olması nedeniyle o dönemin çevre havası ile soğutmalı damıtma tekniğinin kolay uçucu bir madde olan alkolün yeterli miktarda yoğunlaştırılmasında zayıf ve düşük verimli kalması sayılabilir. Bu nedenle de Arap parfümcülüğü, alkol esaslı değil de su esaslı ve bitkisel yağ esaslı olanlar yönünde gelişmiştir. Avrupalı simyacılar ise, uçucu bileşenin (burada alkolün), ancak damıtmadan önce, orta şiddette ısının etkisi altındaki bir parçalanma süreciyle oluşması gerektiğine inanıyorlardı. “<span class="ideitalik">Digestion</span>” (yumuşatma) diye adlandırılan bu süreç çoğu kez birkaç gün sürdüğünden, sızdırmazlığı iyi sağlanmamış kaplarda uçucu bileşenin (alkolün) buharlaşması yoluyla çok fazla kayıp oluyordu. Alkol elde etmek için yinelemeli basit damıtma da uygulanıyor ve bunda kalıntı kısmı atılarak damıtma ürünü arka arkaya yeniden damıtılıyordu. Bu yöntemle alkol, yüzde 90’ın üzerindeki bir içerikle kazanılabiliyordu.</p>

  <p class="normal1">El-Kindî’nin (803-873) <span class="ideitalik">Kitab Kimiya el-Itr ve’l-Tâsidât</span> (Parfüm Kimyası ve Damıtma Üzerine Kitap) adlı eserindeki biricik örnek, böyle bir eski damıtma aletini göstermektedir (ŞEKİL 89). 90o döndürülmüş haliyle yer alan bu taslak çizimde, bir damıtma ocağı, onun üzerinde damıtma kabı ve onun da üzerinde damıtma başlığı (alembik), ayrıca da toplama kabı görülmektedir. Hieronymus Brunschwig’in (1430-1512) damıtma aygıtı (ŞEKİL 90) da benzer düzende olup onda sıcak buharın soğutulması, damıtma başlığının çevresinde yer alan içi su dolu bir soğutucu manto yoluyla iyileştirilmiştir. Brunschwig’in aletinin Arap geleneğine uygun bir yapılanmada olduğu görülmektedir. Soğutularak yoğunlaştırılan damıtma ürünü, damlalar halinde toplama kabına birikmektedir.<sup class="calibre2"><span>141</span></sup></p>

  <div class="calibre1" id="calibre_pb_128"/>
</body>
</html>
