<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_22">ÇAĞDAŞ YAPAY İLAÇLARA GİDEN YOL</h2>

  <p class="normal1">17. yüzyılda üniversitelerde ilk laboratuvarlar kurulmuş ve burada öğrenciler ilaç hazırlamayı öğrenmişlerdir. Almanya’da eczacı Johann Christian Wiegleb (1732-1800), 1779 yılında Langensalza’da bir farmasötik kimya laboratuvarı oluşturmuş; Wolfgang Caspar Fikentscher (1770-1837), 1788’de Marktredwitz’de organik preparatlar için bir fabrika kurmuş; eczacı Georg Christian Albrecht Rueckert (doğ. 1763) ise aynı yıl Ingelfingen’de kimyasal preparatlar için bir fabrikayı işletmeye almıştır. Darmstadt’ta 1668 yılında kurulan Engel Eczanesi, daha sonra ünlü Merck fabrikasına; Ernst Friedrich Christian Schering’in (1824-1889) Berlin’deki Grüner Eczanesi ise Schering AG’ye dönüşmüş ve böylesi dönüşümleri daha başkaları izlemiştir.<sup class="calibre2"><span>141</span></sup></p>

  <p class="normal1">1899 yılında kadınların Alman İmparatorluğu’nda eczacılık öğrenimine izin verildi. Ancak çoğu Avrupa ülkesinde kadınlara Almanya’dan daha önce eczacılık öğretimi izni verilmiştir. 1868 ve 1887 yılları arasında Paris, Zürih, Lozan, Bern ve Cenevre üniversiteleri, kapılarını kadınlara açmıştı. Kadınlar, Büyük Britanya’da 1872’den itibaren, İsveç’te 1891’den itibaren ve Avusturya’da ilk kez 1900 yılında eczacılık öğretimi görmeye izinli oldular.<sup class="calibre2"><span>48</span></sup></p>

  <p class="normal1">Katran boyarmaddelerinin sentezi, kimya sanayisinin yeni bir dalının gelişmesinin ilk adımını oluşturmasının yanı sıra, kısa zaman içinde başka bir çalışma alanı olarak ilaç sentezine de yol açmıştır. Büyük boya fabrikalarında boya üretiminin yanı sıra farmasötik bölümler de kurulmuş, araştırma çalışmaları ilaç sentezlerine doğru genişlemiştir. Tıptan kimyaya geçiş yapan Friedlieb Ferdinand Runge (1795-1867) katrandan anilin, kinolin ve fenolü ayırmakla kalmamış, kahve çekirdeğindeki etken madde olan kafeini de yalıtmış ve 1820’de armağan olarak Goethe’ye bu maddeden sunmuştur.<sup class="calibre2"><span>142</span></sup></p>

  <p class="normal1">Kinin, 1630’dan başlayarak sıtmaya karşı başarıyla kullanılmıştı. Bu başarısı, tıp bilimcilerini, kininin diğer ateşli durumlarda da kullanılmasına yöneltmişti. Birkaç yüz yıl boyu söğüt kabuğu, tıbbın ilaç hammaddesi kaynakları içinde yer alıyordu. Onun kaynatılmış suyu, ateşlenme, romatizma ve gut (damla, nikris) hastalığına karşı başarılı sonuçlar vermekte idi. Eski hekimlerin, eczacıların ve otacıların gözlem yeteneğine hayran olunmak gerekir. Daha sonraları söğüt kabuğu yerine geçen aspirin vb. saf sentetik kazanımlı ilaçlar, söğüt kabuğunda içerilen etken madde ile kimyaca akraba idi. Yunanlı hekim Hippokrates, daha İÖ 400’lerde söğüt ağacı kabuk ve yapraklarının (“salisin” bakımından zengindir) ağrıyı kestiği ve ateşi düşürdüğünü belirtmişti, ama özel bir iyi reçetesi yoktu; çünkü söğüt kabuğu özütünün acı bir tadı vardı ve kusmaya yol açıyordu. Hippokrates’ten beri ateş düşürücü ve ağrı kesici olarak kullanılan söğüt (“<span class="ideitalik">Salix</span>”) kabuğu ve keklik üzümü (“<span class="ideitalik">Gaultheria procumbens</span>”) yağı gibi geleneksel bitki ilaçlarından 1820’lerde elde edilen ve “<span class="ideitalik">salicin</span>” diye adlandırılarak ağrı kesici olarak kullanılan saf olmayan karışımın bol miktarda salisilat içerdiği saptanmıştır. İS 1. yüzyılda Yunanlı eczacı hekim Dioskorides ve Roma’lı yazar Yaşlı Plinius, İS 2. yüzyılda ise Galenos, yazmalarında söğüt yaprağından söz etmişlerdir. 1763 yılında İngiltere’de Edward Stone adlı bir rahip, söğüt ağacının dövülerek toz haline getirilmiş kabuklarının tat olarak kinini andırdığını görmüş ve kinin içeren “<span class="ideitalik">Cinchona</span>“bitkisinin kabukları yerine, çok daha ucuz olan söğüt ağacı kabuklarını kullanmayı denemiştir. Krallık Bilim Akademisi’ne gönderdiği bir mektupta nemli bölgelerde yaşayan kişilerde görülen yüksek ateşi toz haline getirilmiş söğüt ağacı kabuğu ile tedavi ettiğini bildirmiştir. Söğüt ağacı kabuğunun etken maddesi olan salisin, vücutta salisilik asite dönüşerek etki göstermektedir. Salisin, ilk kez 1830’da Dr. Thomas Maclagan (1838-1903) tarafından yalıtılmış ve akut romatizmal ateş tedavisinde kullanılmıştır. Antipiretik (ateş düşürücü) özelliğe sahip olan salisilik asit ise ilk kez 1835’te bizde keçisakalı diye bilinen “<span class="ideitalik">Spiraea ulmaria</span>” bitkisinden elde edilmiş ve 1874’te ise sentezlenmiştir. 1838 yılında Torino’da Raffaele Piria (1813-1865), söğüt kabuğundaki etken madde olan salisin’den, o zamana dek bilinmeyen salisilik asiti elde etmiş ve 1843 yılında William Procter (1801-1884) tarafından bu maddenin parfümeride çok önemli bir yeri olan keklik üzümü yağının bileşeni olduğu bulunmuştur. Hermann Kolbé (1818-1884), 1859 yılında fenol ve karbon dioksitten salisilik asit sentezini başarmış, Kolbé ve Friedrich von Heyden (1838-1926), bu asitin antiseptik özelliklerini saptayarak farmakolojik kullanım için önermişlerdir. Salisilik asit, Joseph Lister (1827-1912) tarafından 1867’den beri yaygın şekilde kullanılan “karbolik asit”e (fenol) göre daha az zehirli ve aşındırıcı etkideydi. Belirli bir kesinlikle, antisepsinin ilk olarak salisilik asitin kullanıma girmesinden sonra yürürlüğe girdiği öne sürülebilir. Salisilik asit 1877-1878 Osmanlı-Rus Savaşı’nda antiseptik madde olarak askerî hastanelerde kullanılmıştır. Salisilik asitin sodyum tuzu, ateş düşürücü ve eklem romatizması ilacı olarak da etkili olmaktaydı. Veterinerlikte ise domuzlardaki yılancık hastalığı ile mücadelede başarılı sonuçlar alınmıştı. Gıda maddelerinin konservelenmesinde de yaygın bir kullanım alanı bulmuşsa da günümüzde ticarî yiyeceklerin konservelenmesinde artık kullanımına izin verilmemektedir.<sup class="calibre2"><span>142</span></sup></p>

  <p class="normal1">Ancak salisilik asit ve onun tuzları midede güçlü tahribatlar yapıyordu. Genç kimyacı Felix Hoffmann (1868-1946), Almanya’nın Leverkusen kentinde kimyacı Friedrich Bayer (1825-1880) tarafından kurulmuş bulunan “Bayer Boya ve İlaç Fabrikası”nda, babasının romatizma hastalığı için, salisilik asitin daha uygun bir türevini bulmaya çalışıyordu ve 1897 Ekim’inde onu asetillemeyi önerdi. Bu türevin (asetil salisilik asit ya da asetil salisilat) etkinliğini sınamak için geniş çaplı hayvan denemeleri yaptı. Sonunda asetil salisilik asitin romatizma ile birlikte baş ağrısı, diş ağrısı ve sinirsel ağrılarda etkili olduğu ve ateş düşürücü ve iltihap önleyici etkileri bulunduğu görüldü. Elde edilen bileşiğin Almanca adı “<span class="ideitalik">acetyllierte Spirsaeure</span>” [asetillenmiş keçisakalı (bitkisi) asiti] idi. Şubat 1899’da asetil salisilik asitin sodyum tuzu şeklindeki yeni ilaç, “<span class="ideitalik">Aspirin</span>” adı altında ticarete sunuldu ve o gün bugün kullanılmaktadır. Burada “<span class="ideitalik">a</span>”, asetil’den; “<span class="ideitalik">spir</span>”, <span class="ideitalik">spiraea</span>’dan (“<span class="ideitalik">Spiraea</span>” türü bitkilerde bulunduğu için) gelmektedir; sondaki “<span class="ideitalik">-in</span>” ise ilaçlarda kullanılan son ektir.<sup class="calibre2"><span>143</span></sup> 1899’da Bayer firması, aspirini piyasaya sürmüş, 1900 yılında suda çözünen aspirini geliştirmiş, 1915’te aspirin reçetesiz satılmaya başlanmıştır. Aspirin, başlangıçta toz ilaç şeklindeydi. 1915 yılında tabletleri piyasaya çıkarıldı. İngiliz farmakolog John R. Vane (doğ. 1927), aspirinin temel etki mekanizmasını keşfinden ötürü 1982 yılı Nobel tıp ödülünü kazanmıştır.<sup class="calibre2"><span>144</span></sup> Aspirin, farmasötik kimyanın bugüne dek en kalımlı başarısının kanıtıdır. İspanyol filozof J. Ortega y Gasset (1883-1955), 20. yüzyılı “Aspirin çağı” diye nitelemiştir.<sup class="calibre2"><span>3</span></sup></p>

  <p class="normal1">Daha sonra aspirine benzer çok sayıda ilaç [non-steroidal anti-enflamatuar (NSAID)] geliştirilmiştir. Günümüzde aspirinin kanı inceltici, kalp krizlerini ve inmeyi (felç) önleyici, hattâ son zamanlarda kimi kanser türlerini ve Alzheimer riskini azaltıcı etkileri bulunduğu anlaşılmış olup, aspirini, vitamin ve antioksidan maddeler gibi periyodik olarak dışarıdan alınması gereken mikro-besinler sınıfına sokmanın doğru olacağı düşünülmektedir.</p>

  <p class="normal1">19. yüzyıl sömürge savaşları, ateş düşürücü alkaloit olan kininin çok fazla miktarda tüketimini beraberinde getirdi. Doğal kinin, kınakına ağacı kabuklarından elde ediliyordu ve uygun fiyatla sınırsız bir sunuma sahip değildi. Bu durumda, ateş düşürücü etkin bir maddeyi sentetik yolla ve ucuz fiyata sentezleme görevi, sentez kimyasına düşüyordu. Jena’da profesör olan Ludwig Knorr (1859-1921), asetik asit esteri ile fenil hidrazinden bir türev ürettiğinde, ilk başta onun kininle aynı molekül yapısına sahip olduğu sanıldı. Gerçekte ise bir pirazolon türevi ele geçmişti ve bu madde belirli bir ölçüde ateş düşürücü etkiye sahipti. Erlangen’li farmakolog W. Filehne’nin uyarısı üzerine moleküle ikinci bir metil grubu bağlandı ve böylelikle 1880’li yılların başında, bugünkü Hoechst firmasının çekirdeğini oluşturan “Meister, Lucius ve Brüning” boya fabrikası tarafından “<span class="ideitalik">Antipyrin</span>” adı altında ticarete sunulan ilk farma ürünü üretildi. Tümüyle sentetik ilaç üretimi yolundaki ikinci başarı, özünde bir eczacının temelsiz, baştan savma ve dikkatsiz çalışmalarının bir eseri olmuştur. Literatürde, naftalinin ateş düşürücü etkiye sahip olduğu yönünde kanıtlanmamış bir umut vardı. Köpeklerde “gençlik hastalığı” diye anılan hastalığa maruz bir köpek, böyle bir ilaçla muamele edildiğinde ateşi düştü. Ancak verilen ilaç yeniden kontrol edildiğinde, eczacının dikkatsizlik sonucu naftalin değil de asetanilid verdiği anlaşıldı ve bu madde 1877 yılında Kalle &amp; Co. tarafından “<span class="ideitalik">Antifebrin</span>” adı altında pazara sürüldü. Ancak bu madde, istenmeyen yan etkilerden tümüyle ırak değildi. Bayer firması büyük bir rastlantı ile kendi farmakolojik araştırmalarına koyuldu. Boya fabrikasyonunun tüm yan ürünleri yarar getirici ürünler haline dönüştürülemiyor ve hattâ satılamıyordu. Elberfelder fabrika sahasında, bir şekilde yararlanılamayan 30 ton p-nitrofenol dolu fıçılar birikmişti ve bunlar 1886’dan beri üretilen “<span class="ideitalik">Benzoaurin G</span>” boyarmaddesinden artakalan bir yan üründü. Carl Duisberg’in (1861-1935) görevlendirmesi üzerine O. Hinsberg, bu maddeyi asetillemiş ve gerçekten de beklediği üzere asetfenitidin elde etmiştir. Bayer’in boya fabrikalarından Elberfelder işletmesinin kimyacıları bu madde ile gönüllü olarak kendi üzerlerinde ilaç denemeleri yapmış ve bunu klinik denemeler izlemiştir. 1888 yılında Bayer, “<span class="ideitalik">Phenacetin</span>” adı altındaki preparatı ticarete sürmüştür. Yeni bulunan preparat, 1889-1892 arasında tüm dünyayı sarsan büyük grip salgınında kullanılmıştır. 1888 yılında Bayer, ikinci bir ilaç olarak uyku ilacı “<span class="ideitalik">Sulfonal</span>”ı piyasaya sürmüş, bir yıl sonra bunu, daha iyileştirilmiş “<span class="ideitalik">Tronal</span>” haline dönüştürmüş ve 1904 yılında da en etkilisi ve en iyisi olduğu düşünülen “<span class="ideitalik">Veronal</span>”a geçmiştir. Bu ad, William Shakespeare’in (1564-1616) <span class="ideitalik">Romeo ve Juliet</span> adlı eserinde Juliet’in uyku ilacı içmesi ve ardından her iki sevgilinin de ölmesi şeklinde gelişen acıklı olayların geçtiği Verona kentinden gelmektedir. 1884 yılında ishale karşı tannik asit içerikli “<span class="ideitalik">Tannigen</span>” geliştirilmiş; 1896’da Bayer, arterioskleroza karşı damar düzenleyici olarak “<span class="ideitalik">Iodohydrin</span>”i geliştirmiştir. Bunun üretilmesi için gerekli olan iyot, her şeyden önce koyun tiroid bezinden sağlanıyordu. “<span class="ideitalik">Antipyrin</span>”den sonra Hoechst’te antipirin molekülüne tıpkı doğada güçlü narkotik alkaloitlerde içerildiği gibi bir metilamino grubunun sokulmasıyla “<span class="ideitalik">Pyramidon</span>” geliştirildi. Başka çeşitlemelerle “<span class="ideitalik">Pyramidon</span>” molekülünü, suda çözünebilir ve böylelikle aynı zamanda enjekte edilebilir hale getirmenin yolları denendi ve “<span class="ideitalik">Melubrin</span>”e ulaşıldı. Bu ad, firmanın kurucuları olan Meister, Lucius ve Brüning’in adlarının baş harflerinden ve sonda ilaçlara ilişkin “<span class="ideitalik">–in</span>” ekinden oluşturulmuştu.<sup class="calibre2"><span>3</span></sup></p>

  <p class="normal1">20. yüzyılın ilk on yılında kimya-ilaç sanayisinin tüm büyük firmaları, kendi kemoterapi araştırma enstitülerini kurmuşlardır. Bu konuda diğer başarılar, uyku hastalığına karşı “<span class="ideitalik">Germanin</span>” (1923), sıtmaya karşı “<span class="ideitalik">Plasmochin</span>” (1924) ve “<span class="ideitalik">Atebrin</span>” (1932) olmuştur. Geriye bakıldığında bugün, boyarmaddelerle tedavide etkili ürünler arasındaki iç içe yakın ilişki kolayca görülebilir. 1870’li ve 1880’li yıllarda bu yeni türdeki katran boyarmaddeleri ile yalnızca boyamacılar değil biyolog ve hekimler de ilgileniyorlardı; doğal olarak onlar ipek, yün ya da pamuk gibi elyaf dokularını değil, canlı ya da ölü bedensel dokuları bunlarla boyayıp mikroskop altında gözlemleyerek yaşamın ya da hastalıkların gizlerine daha iyi inmeye çalışıyorlardı. Bu çerçevede Frankfurt Üniversitesi’nde patolog olan Profesör Carl Weigert (1845-1904), 1875 yılında dokulardaki “<span class="ideitalik">coccus</span>” türü bakterileri metil viyole ile boyamak suretiyle mikroskopik gözlem yöntemini ortaya koymuştur. Çağdaşları tarafından sansasyonel bulunan en büyük başarılardan biri, bakteriyolojinin babalarından biri olan Heinrich Hermann Robert Koch (1843-1910) tarafından 1882 yılında tüberküloz etkeninin böyle bir yolla görünür kılınması idi.<sup class="calibre2"><span>142</span></sup></p>

  <p class="normal1">Mikroorganizmaların çok sayıda bulaşıcı hastalığın nedeni olduğu bilgisi ile, bulaşmadan kaçınma olanakları da elde edildi. Hastalık oluşturucuların dokuya girişine engel olunmalıydı. Bu ise, antiseptik işlemlerle mikroorganizmaların doku üzerinde öldürülmesi ve aseptik önlemlerle yarayla temas edecek malzemeleri önceden mikropsuz (steril) kılmakla sağlandı. En erken araştırma yönelimlerinden biri, dokuya az zarar verici ya da o zamana dek bilinen iyot, iyodoform, fenol ve klorlu kireç gibi maddelerden daha yeğin etkili yeni dezenfeksiyon araçlarının geliştirilmesi idi. İlk olarak 1822’de elde edilen iyodoform, antiseptik olarak 1872’de kullanıma girmiştir.<sup class="calibre2"><span>142</span></sup></p>

  <p class="normal1">Carl Weigert, her bir boyarmaddenin hastalık oluşturucu mikroorganizmayı boyayıp beden dokusunu boyamadığını gözlemledi. Bu deneysel bulgu, Berlin’de Bulaşıcı Hastalıklar Enstitüsü’nde yıllar boyu Robert Koch ile birlikte çalışan Paul Ehrlich’i (1854-1915), hastalık oluşturucuyu uygun bir boyarmadde ile seçimli olarak boyamak suretiyle onu zararsız kılmak düşüncesine getirdi. Ehrlich’in doktora tezi, “Histolojik Boyamanın Kuram ve Uygulamasına Katkılar” (1878) başlığını taşıyordu ve bir kimyasal tepkimeyle türetilen histolojik doku renklenmesi ile tekstil boyanmasını karşılaştırarak her iki olayı yorumluyordu. Böylece, seçimli bağlanma yoluyla boyarmaddenin kimyasal ilgisinden (İng. “<span class="ideitalik">affinity</span>”) terapötik etki elde edilmesi konusunda belirleyici bir dâhiyane düşünce adımına vardı. Kan dolaşımının antisepsisi şeklindeki kemoterapinin temel düşüncesi doğru idi ve Ehrlich, işin peşini bırakmadı. Frankfurt’a deneysel tedavi enstitüsünün yöneticisi olarak çağrılması üzerine, birlikte çalışanlarla daha geniş bir cephe üzerinde çalışmaları başlattı. Boyarmadde kimyacısı Heinrich Caro (1834-1910), 1876 yılında metilen mavisini keşfetmişti. Bu boya, mikroorganizmaların incelenmesinde kullanıldı. İtalyan bilimciler Giuseppe Guarnieri ve Angelo Celli, metilen mavisinin, sıtmaya yol açan organizmanın kanıtlanması için uygun bir ayıraç olarak kullanılabileceğini varsayarlarken, Ehrlich, 1891’de metilen mavisini, pratik olarak sıtma hastalarının tedavisi için uygulamaya koydu. Onun sezgisi, böyle bir boyarmaddenin, insan bedenine zarar vermeden sıtma parazitlerini öldürebileceği yolundaydı. Daha önce, çok sayıda boyarmaddenin kemoterapik etkisini sınamış, 1906’dan itibaren de <span class="ideitalik">atoxyl</span> türevlerini çalışmaların odak noktasına koymuştu. <span class="ideitalik">Atoxyl</span>, 1863’ten beri bilinen bir arsenik bileşiği idi ve onun tripanosomaya karşı, özellikle de uyku hastalığı etkenine karşı etkinliği, İngiliz araştırmacılarca bilinmekteydi.<sup class="calibre2"><span>142</span></sup> Metilen mavisi, kristal viyole ve safran boyası gibi bazik (katyonik) boyarmaddeler pozitif yüklü iyon gruplarına sahip olduklarından negatif yüklü bakterilere bağlanırlar; Bengal kırmızısı gibi asidik (anyonik) boyarmaddeler ise negatif yüklü gruplar taşıdıklarından pozitif yüklü hücre yapılarına bağlanırlar. 1884 yılında Hollandalı hekim Hans Christian Joachim Gram (1853-1938), bakterileri boyanma özelliklerine göre “gram pozitif” ve “gram negatif” olarak iki ana gruba ayırmıştı (“Gram boyama”). Kemoterapinin (kimyasal tedavi) kurucusu olan ve Frankfurt’taki enstitüde araştırmalar yapan Paul Ehrlich, organik boyaların kimi organik hücrelerce soğurulup diğerlerince soğurulmadığından hareketle, parazitsel bir mikroorganizma tarafından alınıp asıl beden tarafından alınmayan toksik bileşiklerin yapılabileceğini önermiştir. Bu yolla zararlı mikroorganizmalar öldürülebilecekti. Ehrlich, Japon asistanı Sahachiro Hata’nın (1872-1938) da yer aldığı çalışma grubuyla sentezlediği 605 farklı kimyasal bileşiği, teker teker ve tükenmez bir sabırla deney hayvanlarında test etti. Ehrlich, 1908 yılında Nobel tıp ödülünü kazandı. 1910 yılında test edilen 606’ncı maddenin, başta frenginin (sifilis) etkeni olan <span class="ideitalik">spiroketa</span>’ya (kıvrımkılsı) karşı olmak üzere, verem ve benzeri enfeksiyonlara karşı da özgül bir ilaç olduğunu saptayarak “Preparat 606”yı (<span class="ideitalik">Arsphenamine</span> <span>→</span> <span class="ideitalik">Salvarsan</span>), ardından da test edilen 909’uncu bileşik olarak “Preparat 909”u (<span>→</span> <span class="ideitalik">Neosalvarsan</span>) geliştirdi. Alman boya sanayisinin kimyacıları daha sonra sıtma parazitine karşı zehirleme etkisi olan “<span class="ideitalik">Pamaquine</span>” (1926) ve “<span class="ideitalik">Mepacrine</span>”i (1930) hazırladılar, ardından Gerhard Johannes Paul Domagk (1895-1964) ve arkadaşları 1935’de, ilk sülfonamit ilacı olarak kırmızı renkli bir boya olan “<span class="ideitalik">Prontosil rubrum</span>”u ürettiler. 1936’da sülfonamit ilaçlarının klinik anti-streptokok etkisini rapor eden Domagk’ın, “<span class="ideitalik">Prontosil</span>” ile tedavi ettiği ilk hastalarından biri, ciddî bir streptokoksal enfeksiyona uğrayan kendi kızı olmuştur. Kimya araştırmasının daha sonraki boyutunda büyük oranda tıp alanına yönelinmiş olup vitaminler, hormonlar, canlı organizmalar tarafından üretilen “<span class="ideitalik">Penisilin</span>” gibi doğal antibiyotikler ve doğal oluşumlu biyolojik aktif bileşiklerin sentezleri gerçekleştirilmiştir.<sup class="calibre2"><span>8, 145</span></sup> Kitlesel üretimleri 1950-1960’larda gerçekleştirilen antibiyotiklerin belli başlılarının keşif tarihleri şöyledir: <span class="ideitalik">Penicillin</span> (1929), <span class="ideitalik">Streptomycin</span> (1944), <span class="ideitalik">Cephalosphorin</span> (1948), <span class="ideitalik">Erythromycin</span> (1952), <span class="ideitalik">Tetracycline</span> (1953), <span class="ideitalik">Anthramycin</span> (1963).</p>

  <p class="normal1">Birinci Dünya Savaşı’ndan sonra frenginin kökü Batı Avrupa ülkelerinde hemen hemen kurutuldu. Yine de preparata karşı, örneğin onun içerdiği arseniğin çok zehirli olduğu yolunda çok sayıda itirazlar yükseldi. Gerçekten de enjeksiyondan sonra kimi zaman zehirlenme ve ölüm olayları da gözleniyordu. İtirazlar yalnızca nesnel boyutta değildi. Örneğin, “Hıristiyan Ev Dostları Gazetesi”nin başyazarı, frenginin “<span class="ideitalik">Tanrı’nın bir cezası olduğu ve (onu ilaçla tedavi etmeye yeltenerek) günaha kapı açılmaması gerektiğini</span>” yazdı. Ondan yüz yıl kadar önce de, “Köln Gazetesi”, “<span class="ideitalik">insanların</span>, <span class="ideitalik">Tanrı’nın evren planına müdahalesi</span>” olacağı gerekçesiyle geceleri havagazı ile aydınlatmaya sövgüler yağdırmıştı. Birinci Dünya Savaşı’nın başlaması, “<span class="ideitalik">Salvarsan</span>” üzerinde tartışma yarattı; Prusya Senatosu’nda bir soruşturmaya bile yol açtı. Bu tartışmalar savaştan sonra bir kez daha alevlendiyse de kemoterapinin zafere ulaşması frenlenemedi.<sup class="calibre2"><span>142</span></sup></p>

  <p class="normal1">Kemoterapinin başka bir kilometre taşı, uyku hastalığının tedavisinde kullanılabilecek ilaçla ilgiliydi. Ehrlich 1904 yılında, uyku hastalığı tedavisinde etkili olabilecek kırmızı bir boya (“<span class="ideitalik">benzoporporine</span>”) keşfetti; ama bu boya suda çözünmediğinden etkili bir şekilde uygulanamıyordu. Başvurusu üzerine Bayer firması kimyacıları, bu boyanın suda çözünür bir türevini sentezlediler ve bileşiğe, sıtmadan sorumlu parazitin (“<span class="ideitalik">Trypanosoma</span>”) adından hareketle “<span class="ideitalik">Trypan red</span>” adını verdiler. Böylece Ehrlich, tripanosomal enfeksiyonları, azo boyalarla başarılı bir şekilde tedavi etti. Benzer yollarla hazırlanan başka bir preparat olarak “<span class="ideitalik">Bayer 205</span>” preparatının uyku hastalığına karşı etkinliği, daha Birinci Dünya Savaşı’nın ortalarında biliniyordu. Altı yıl boyu geliştirme ve sınama çalışmalarından sonra bu ilaç 1923’te “<span class="ideitalik">Germanin</span>” adı altında kullanıma sunuldu. Bu ilaç özellikle tropik bölgelerde yaşayanlara hitap ediyordu. Bulucuları olan kimyacı Richard Kothe, Oskar Dressel (1865-1941) ve hekim Wilhelm Roehl, haklı olarak insanlığa büyük hizmetleri olan kişiler arasında sayılmaktadır. “<span class="ideitalik">Salvarsan</span>”, “<span class="ideitalik">Germanin</span>” ve pek çok başka kemoterapik madde, kimyacılar açısından karmaşık bileşikler olarak görülürler ve onların sentezi güç olup acemi işi değildir.<sup class="calibre2"><span>142</span></sup> 20. yüzyıl başlarında hekim ve eczacılar, ancak bir dizi etkin ilaca sahiptiler: Anestezi için “güldürücü gaz” (nitröz oksit / diazot monoksit / azot protoksit / azot oksidül / N2O), eter ve kloroform; ağrı dindirici olarak opium (afyon) ve morfin; kalp yetmezliği için yüksükotu (“<span class="ideitalik">Digitalis purpurea</span>“); sıtma için kinin; ayrıca da aspirin.<sup class="calibre2"><span>146</span></sup> Ünlü Alman ilaç firması Merck’i kuran ailenin üyelerinden Georg Franz Merck (1825-1873), kardeşleri Karl Merck ve Karl Wilhelm Merck (1823-1885) ile birlikte, babaları Heinrich Emanuel Merck’in (1794-1855) ölümünden sonra “E. Merck” adı verilen kimya fabrikasının yönetimine geçmiş ve 1848 yılında fabrikanın “Liebig Laboratuvarı”nda “<span class="ideitalik">papaverin</span>” keşfedilmiştir. Merck fabrikası, Georg Franz’ın yönetiminde büyük atılımlar yapmış; “<span class="ideitalik">cocaine</span>”, “<span class="ideitalik">aloine</span>”, “<span class="ideitalik">podophyline</span>”, “<span class="ideitalik">hyoscyamine</span>”, “<span class="ideitalik">apomorphine</span>”, “<span class="ideitalik">aconitine</span>”, “<span class="ideitalik">sparteine</span>”, “<span class="ideitalik">coffeine</span>” vb. üretmiştir.<sup class="calibre2"><span>63</span></sup> 1900 yılı dolayında astım için afyon, bebeklerin uyumasını sağlamak için içeriğinde afyonun yanı sıra yüzde 46 alkol bulunan şuruplar kullanımda idi. Amerikan Sivil Savaşı (1861-1865) sırasında morfin serbestçe kullanılmış, yaralı gaziler evlerine morfin setleri ve hipodermik iğnelerle birlikte dönmüştür. Morfinden on kat daha etkili olan eroini (İng. “<span class="ideitalik">heroine</span>”) icat eden Alman Bayer ilaç firması, 19. yüzyılın son aylarında gazetelere “mucize ağrı kesici” diye ilanlar vererek piyasaya sürmüş, bunu izleyen on yıllık dönemde morfinin yerine alışkanlık yapmayan bir ikame maddesi olarak kullanımda kalmıştır. Bu ürün, şiddetli öksürüklerde çocukları tedavi amacıyla da kullanılmıştır. Ancak bunun yer altı dünyasının kazanç aracı olarak yanlış tüketim sonucu uyuşturucu bağımlılığına ve ölüme yol açtığı anlaşılınca tüm dünya piyasasından çekilmiştir.</p>

  <p class="normal1">1931 yılında İngiltere’de Catherine M. Grieve, <span class="ideitalik">A Modern Herbal</span> adlı bir kitap yazdı. Bu kitapta yazar, 1000 kadar İngiliz ve Amerikan bitkisinin botanik özelliğini, ekimini, kimyasal ve tıbbî özellikleri ile tarihsel geçmişini bildirdi. Marguerite Maury (1895-1968), ilk aromaterapi kliniklerini Fransa, İngiltere ve İsviçre’de kurdu ve <span class="ideitalik">The Secret of Life and Youth</span> (Yaşamın ve Gençliğin Sırrı) adlı bir çalışmasını 1964’te yayımladı. Uçucu yağların incelendiği bu kitapta uçucu yağların yalnız cilt bakımında değil, aynı zamanda stres ve sinir rahatsızlıklarında da kullanıldığını bildirdi.<sup class="calibre2"><span>57</span></sup></p>

  <p class="normal1">Hekim Alfred Kern (1850-1893) ile Edouard Sandoz’un (1853-1928) kurduğu “<span class="ideitalik">Chemie-firma Kern &amp; Sandoz</span>”, organik boyarmadde üretimi yapmaktaydı. Kern ölünce “<span class="ideitalik">Chemische Fabrik vormals Sandoz</span>” adını alan kuruluş ilaç yapımına yöneldi. Öte yandan ünlü ilaç tröstlerinden <span class="ideitalik">Ciba-Geigy</span>, kurulu bulunan “<span class="ideitalik">Ciba</span>“ (&lt; Alm. “<span class="ideitalik">Chemische Industrie Basel</span>”: “Basel Kimya Sanayisi”) firması ile Johann Rudolf Geigy-Merian (1830-1917) tarafından kurulan firmanın birleşmesi sonucu ortaya çıkan bir İsviçre ilaç şirketi olup, 1996 yılında Ciba-Geigy ile Sandoz şirketleri birleşerek Novartis (&lt; Lat. “<span class="ideitalik">Novae artes</span>”: Yeni Sanatlar) adını almıştır.</p>
</body>
</html>
