<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_31">ORTAÇAĞ VE YENİÇAĞDA AVRUPA’DA PARFÜM<br class="chapter"/>
  ÜRETİMİNDEKİ GELİŞMELER</h2>

  <p class="normal1">Parfüm hazırlamak için çiçek, kök, yaprak vb. hammaddeler, yıkanıp kurutulduktan sonra havanda toz haline getirilip kaynatılmış kaynak suyu içinde bir gün boyunca bekletiliyordu. Aralıklı olarak karıştırılmak suretiyle aroma maddelerinin çözeltiye önemli oranda geçmesi sağlanıyordu. Daha sonra süzülerek katı kısımlar ayrılıyor ve süzüntü içine sıvı yağ eklenerek yavaşça ısıtılıyordu. Bu sırada koku maddeleri yağın içine geçiyor, üzeri kapatılıp soğutulduktan sonra üst tabaka halinde ayrılıyordu. Buna göre bu işlemlerde birbiri ardı sıra katı-sıvı ve sıvı-sıvı özütlemeleri (ekstraksiyon) söz konusu idi. O zamanlar örneğin kırkboğum (topalak) bitkisinden koku bileşenlerini daha kolay alınabilir hale getirmek için yağa ağaç balı eklenmesi yolu bulunmuştu. Güzel kokan parfüm sularının üretilmesi, merhem üretilmesine göre çok daha fazla masraflı idi. Çünkü çoğu uçucu (esansiyel / eterik) yağ, suda zayıf çözünüyor ya da hiç çözünmüyordu. Kimi durumlarda yüksekçe bir verime ulaşmak için, süreci kırka kadar varan sayıda yinelemek gerekiyordu.</p>

  <p class="normal1">“Eterik” nitelemesi, evreni kaplayan küçücük nesneler olarak Latince “<span class="ideitalik">aether</span>” ve göksel madde olarak Yunanca “<span class="ideitalik">aither</span>” (Arapça’da “<span class="ideitalik">esîr</span>”) sözcüklerine dayanmaktadır. Dinbilimci Gerhard Johann Voss (1577-1649), “<span class="ideitalik">aetherisch</span>” sözcüğünü Almanca’ya “uçucu, ruh gibi madde” anlamında sokmuş ve 17. / 18. yüzyıllarda böyle kabul edilmiştir. Günümüzde uçucu, hoş kokulu maddeler, bu kavramla anlatılmaktadır. Eterik yağlar, uçucu olmayan yağsı yağların karşısında başka bir gruptur. “Eterik yağ” ile aynı anlama gelen “uçucu yağ”, “esansiyel yağ” ya da “bitki esansı” nitelemeleri Fransızca ve İngilizce’de kullanılmaktadır. Bitkilerden kaynaklanan ve onların karakteristik kokusunu oluşturan yağlar, “<span class="ideitalik">Olea essentialia</span>” diye de adlandırılır. “Yağ” kavramı, yanabilen, su ile karışmayan, bitkilerden kazanılan yağ anlamına geldiği gibi, eterik (uçucu) yağ anlamına da gelmektedir. 16. yüzyılda bu ikisinin ayrımı, damıtık yağ (“<span class="ideitalik">olea destillata</span>”) ve sıkılmış ve ısı etkisiyle bitkiden dışarlanmış yağ (“<span class="ideitalik">olea secreta</span>”) şeklinde yapılmıştır. Fransız eczacı ve Paris’teki “<span class="ideitalik">Jardin du Roi</span>”da kimya deney göstericisi olan Lefebvre Nicaise (1610-1674), 1660’ta yayımlanan kimya kitabı <span class="ideitalik">Traité de chymie théorique et pratique</span>’te (Kuramsal ve Uygulamalı Kimya İncelemesi) ilk olarak siyah hardalın eterik yağının elde edilişini vererek “eterik yağ” terimini [“<span class="ideitalik">huil(l)e aethérée</span>”] ilk olarak kullanmıştır. Ancak bu nitelemeyi o, su buharı damıtması ile geçen damıntı için kullanmamış ve böyle bir damıntıyı, eczanın “<span class="ideitalik">l’esprit</span>”si (ruhu) olarak adlandırmıştır. Bu ruh, ancak, damıtma artığını birkaç kez yavaş damıtmakla elde edilmeliydi.<sup class="calibre2"><span>14</span></sup></p>

  <p class="normal1">Damıtma ile parfüm eldesi, bitkiden bitkiye değişen sürelerde gerçekleşmektedir. 450 kg lavanta çiçeğini damıtmak yarım saatte gerçekleşirken, aynı miktarda sandal ağacının buharla damıtılması 80-100 saati bulmaktadır. Su buharı damıtmasındaki gelişme ve yüksek yüzdeli alkol üretiminin gerçekleşmesi, koku maddelerinin saf şekillerde ve alkollü çözeltileri halinde elde edilmesini olanaklı kılmış ve çeşitli preparatlar hazırlanabilmiştir. Örneğin bu yolla koyun yapağısından lanolin elde edilebilmiştir. Müslümanlığın güçlendiği dönemde parfümeri sanatı Arapların büyük oranda ilgisini çekmiştir. 11. yüzyılın tanınmış hekimi Johannes Platearius, Salerno’lu kadın hekim Trotula di Ruggiero (ölm. 1097) ile evlenmiş ve Matthaeus ve Johannes adlı iki çocukları da hekim olmuştu. Trotula, parfümeri reçetelerinden oluşan ünlü üç kitabıyla Arap parfümeri bilgisini Avrupa’ya aktarmıştır.</p>

  <p class="normal1">1100’lerde İtalya ve İspanya’da Arapların etkisiyle parfümcülüğün yeniden başladığı görülür. İspanya-Fransa sınırındaki kültür alışverişiyle parfüm kültürü Güney Fransa’ya geçmiştir. İspanya’da turunçgiller, yabani adaçayı, biberiye, kekik gibi bitkilerden kokulu yağların damıtılması, basit ama etkili aletlerle evsel sanayi şeklinde gelişmiştir. Turunçgillerin yağının parfümde kullanılmasıyla Sicilya limon yağı, Calabria ise bergamut yağıyla ünlenmiştir. Montpellier kenti, Grasse ile Paris’ten önce, Batı ıtriyatçılığının başkenti olmuştur. Bunda, Montpellier’nin İtalya ve özellikle Venedik aracılığıyla Doğu ile ilişki kurmasının ve alkol üretimi konusunda Katalanlar ve İspanyollarla ayrıcalıklı ilişkilerinin rolü olmuştur.</p>

  <p class="normal1">Avrupa’da parfümün yeniden yaygınlaşmasında İslâm dünyasının etkisi büyüktür. Haçlı Seferleri sırasında, kendilerinden daha temiz ve güzel kokan insanlarla karşılaşan Avrupalı askerlerde yeniden banyo ve parfüm isteği oluşmuş, geri dönerlerken kadınlarına egzotik kokular, kendileri için de gül suyu götürmüş ve Doğu Akdeniz kıyılarında gördükleri hamamlardan inşa etmişlerdir. Böylece 13. yüzyılda Avrupa’da halk hamamları yeniden yaygınlaşmıştır. Ancak bu duruma Kilise şiddetle karşı koymuş, nitekim Fransa’daki hamamların çoğunun kapatılmasını sağlamıştır. Yıkanmayla, koku kullanımının tarih boyunca bir ilişkisi olmuştur. Örneğin Eskiçağ’da erkekler “temiz ve parfümlü”, ‘Karanlık Ortaçağ’da “pis ve parfümsüz”, Ortaçağ’dan 17. yüzyıla kadar olan dönemde “pis ve parfümlü”, 19. yüzyılda “temiz ve parfümsüz”, nihayet İkinci Dünya Savaşı’ndan sonra yeniden “temiz ve parfümlü” olmuşlardır.</p>

  <p class="normal1">12. yüzyılda Kıbrıs’ın fethinden dönen Haçlı askerleri “<span class="ideitalik">Eau de Chypre</span>” denilen selvi suyundan bir parfümü Fransa’ya getirmişlerdir. Güney Fransa’nın iklim koşulları menekşe, gül, yasemin, zambak, süsen, sümbülteber, mimoza, inci çiçeği, fulya gibi parfüm yapımında gerekli olan daha birçok kokulu bitkinin tarımı için çok uygundu. Zamanla Fransa’nın Provence bölgesindeki Grasse kırlarında ve Provence’ta çiçek üretimi öyle arttı ki, ünü dünyayı sardı. Birçok yöreden ustalar buraya akın ettiler, çevrede kurulan laboratuvar ve fabrikalarda çiçek özüt ve yağları en üstün kalitede üretildi. Grasse, parfüm dünyasının merkezi oldu. Günümüzde Grasse’da yetişen Provence gülünün yerini başka hiçbir şey tutmamaktadır. Aynı gül, Fas’ta da yetişir ama orada bambaşka bir koku yayar. Şam gülü ise Şam’da, Türkiye’de ve Bulgaristan’da yetişir ve her yerde farklı özellikler gösterir. Yaseminler o kadar hafiftir ki sekiz milyon çiçekten ancak bir kilogram esans elde edilebilir. Sümbültebere gelince, ağır kokusundan etkilenip bayılmamaları için onu toplayan genç kızlara, derin nefes almamaları önerilir.</p>

  <p class="normal1">Alkolün (“<span class="ideitalik">aqua ardens</span>”, “yanar su”) üretimi uzun süre giz olarak kalmadı. Arnaldus Villanovanus (1235-1311), “<span class="ideitalik">aqua vitae</span>” (“yaşam suyu”) adını verdiği alkolü şaraptan damıtarak elde etmiş ve 1310 yılı dolayında tıbbî alkol üzerine <span class="ideitalik">Liber de vinis</span> (Şarap Üzerine Kitap) adlı eserini yazmışsa da bundan daha önceleri, damıtmayla alkol elde edilmesi bilinmekteydi. Villanovanus <span class="ideitalik">De conservanda juventute</span> (Gençliğin Korunması Üzerine Bir İnceleme) adlı eserinde alkolden, simyacıların “altın suyu” olarak söz etmiş, tıpkı bir “<span class="ideitalik">aqua vitae</span>” gibi pekçok hastalığı iyi ettiğini ve ömrü uzattığını söylemiştir. Damıtma sanatının (“<span class="ideitalik">ars destillandi</span>”) daha da geliştirilip yayılması açısından, 15. yüzyıl ortasında hareketli harflerle kitap basma tekniğinin bulunmasının önemli bir katkısı olmuştur. Böylelikle başta Brunschwig’in <span class="ideitalik">Destillierbuch über die zusammen gethane Ding</span> (1512) adlı eseri olmak üzere çeşitli eserlerin yayılması kolaylaştı. Arnaldus Villanovanus’un öğrencisi olan Raymundus Lullus (Raymund Lull) (1232-1316), biberiye bitkisinin damıtılmasını betimledi. Terementi yağının damıtık yağ olarak nitelenmesi, Arnaldus Villanovanus’un “<span class="ideitalik">oleum mirabile</span>” (mucizevî yağ) reçetesinde yer almaktadır. Onun “<span class="ideitalik">oleum mirabile</span>”si başlıca, biberiye yağı ve terementi yağının alkollü çözeltisidir. Bu karışım başlangıçta tüm dertlere deva bir ilaç olarak, daha sonraları ise karışıma terementi yağının eklenmediği haliyle parfüm olarak kullanılmış ve 150 yıl boyunca “Macar Kraliçesinin Suyu” ya da kısaca “Macar Suyu” (Fra. “<span class="ideitalik">Eau de la Reine de Hongrie</span>”, Alm. “<span class="ideitalik">Ungarisches Wasser</span>”, İng. “<span class="ideitalik">Hungary Water</span>”) adı altında sevilen bir parfüm olarak ün yapmıştır.<sup class="calibre2"><span>141</span></sup></p>

  <p class="normal1">Yeniçağa gelindiğinde hekimler tıbbî uygulama olarak tütsüleri kullanmaya yönelmişlerdir. Çoğu hekim, korkulan hastalıklar olan veba ve frenginin, günlük, mür, Mekke balsamı ve aselbent reçinelerinin yakılmasıyla o bölgeden def edileceğine inanıyordu. 17. yüzyıl sonlarında İngiltere’deki veba salgınında lavanta suyundan medet umulmuş, biberiye bitkisi de gerek yakılarak gerekse ilaç olarak kullanılarak vebaya ve çeşitli bedensel rahatsızlıklara karşı kullanılmıştır. O zamanlar geçerliliğine inanılan “<span class="ideitalik">miasma</span>” (miyasma) kuramına göre enfeksiyonlar, havadaki mayalanma ve bozunma yoluyla oluşan, kimi zaman da gökyüzünden geçen büyük bir kuyrukluyıldızın havayı etkilemesiyle oluştuğu söylenen “bozuk ve zehirli pis kokulardan” (“<span class="ideitalik">miasma</span>”) kaynaklanmaktaydı. Parfüm üreticilerin ve aromatik (kokulu) reçinelerle temasta olan diğer kişilerin salgın hastalıklara yakalanmadıkları söyleniyordu. Özellikle, büyük bir cam gözlükle birlikte içi çeşitli koku maddeleriyle doldurulmuş olan gaga şeklindeki bir maskeyi ağız ve burnunun önünde taşıyan “gagalı hekimler” iyi tanınmaktaydı.<sup class="calibre2"><span>16</span></sup></p>

  <p class="normal1">Fransız parfümcülüğünün tarihi 12. yüzyıla dek geri uzanır. 1190 yılında Fransa’da “eldivenci ve parfümcülere”, Kral II. Philippe’in (Philippe Auguste) (1165-1223) emirleri doğrultusunda ilk kez ortak bir lonca statüsü verilmiştir. Bundan yaklaşık 400 yıl sonra Fransa’da parfümlü eldivenler çok popüler olmuş, eldivenci ve parfümcüler loncası 1656’da yeniden kurulmuş ve üç yıllık eğitim gören kalfalara “eldivenci ve parfümcü ustası” unvanı verilmiştir. Grasse’da dericilik de gelişmişti ve parfümcülerle deri eldivenciler Büyük Fransız Devrimi’ne (1789) dek aynı lonca içinde yer almışlardı. Yöredeki sepiciler, postların dayanılmaz kokusunu maskelemek için bitki esanslarını kullanıyorlardı. 19. yüzyılda organik kimyadaki buluşlar selinin sonucunda, amaçlı doğal madde analizleri ve etkin sentez yöntemleri yoluyla, sonunda krem ve parfümleri, yinelenebilir kalitede günümüz zevkleri doğrultusunda üretmek mümkün olmuştur.</p>

  <p class="normal1">17. yüzyılda düşmanları zehirleme modası, İtalya’dan Fransa’ya yayılmış ve özellikle istenmeyen kocalardan kurtulmak için kadınlar tarafından uygulanmıştır. Bu amaçla yaygın olarak arsenik çözeltisi kullanılmaktaydı. 18. yüzyıl başlarında İtalya’da Giulia Toffana adlı bir kadın, “<span class="ideitalik">Aqua Toffana</span>” adını verdiği arsenik içerikli kozmetik ürünle altı yüzü aşkın kişinin ölümüne yol açtığı için 1719’da idam edilmiştir.</p>

  <p class="normal1">Parfümlü eldiven modasını Floransa’lı prensler getirmiştir. Floransa sarayında köpeklere ve katırlara varıncaya dek her şey kokulandırılıyordu. Duka I. (”<span class="ideitalik">İl Vecchio</span>”: ”Yaşlı”) Cosimo de’ Medici (1389-1464), kendi damıtma atölyesinde ürettiği esansları kullanıyordu. Yüksek sosyetenin eğitimli kadınlarından Mantua Markizi İsabella d’Este’nin (1474-1539) kullandığı kokulu eldivenlerin ünü Fransa’ya kadar ulaşmıştı. Signora İsabella Cortese’nin 1574’te Venedik’ye yayımlanan <span class="ideitalik">Büyük Bayanların Tuvalet Gizleri</span> adlı eseri Almanca’ya bile çevrilmişti. 16. yüzyıl ortalarında İtalyan Mauritius Frangipani, kendi adıyla anılan bir eldiven kokusu hazırlamış ve “<span class="ideitalik">Frangipani</span>”, Rokoko döneminin en sevilen parfümünün adı olmuştur. Bu parfüm, bilinen bitki kokularının yanı sıra süsen kökü, misk ve civet içermekteydi. İspanya kaynaklı değerli derileri kokulandırmada da uzun süre “<span class="ideitalik">Frangipani</span>” kullanılmış ve bu kokunun emdirildiği güderilerden yapılan kokulu yastıklar çok popüler olmuştur. Başka bir moda da böyle kokulu deri parçalarını mektup kâğıtları arkasına koyarak yazılan kokulu aşk mektupları idi!<sup class="calibre2"><span>150</span></sup></p>

  <p class="normal1">Eski Roma parfüm sanatının mirasçısı Ortaçağ İtalya’sı olmuştur. İtalya’nın denizci kent cumhuriyetleri 15.-16. yüzyıl boyunca Doğu’nun egzotik koku maddelerinin ve baharatını Avrupa’ya taşımışlardır. Doğu’yu gezen ünlü gezginlerin seyahatnâme ve gezi notları da Doğu’nun egzotik kokuları konusunda Batı’da büyük bir ilgi uyandırmıştır.<sup class="calibre2"><span>54</span></sup> O dönemde Cenova portakal çiçeği esansıyla ün yapmış, Napoli ve Bologna ise en ince parfümlü sabun hazırlamada ustalaşmıştı.<sup class="calibre2"><span>150</span></sup> Rönesans döneminde parfümeri sanatı İtalya’da çok gelişmiştir. Catherine de’ Medici (1519-1589), İtalyan tuvalet ve kozmetik sanatını Fransa’ya aktarmış, 17. yüzyıl başlarından 18. yüzyıl sonlarına dek sürecek olan ‘kozmetiğin altın çağı’nı başlatmış ve bu çerçevede Güney Fransa’da büyük yatırımlar yapmıştır. Yine bu dönemde mucizevî reçeteler bulduğunu ileri süren pek çok şarlatan ortaya çıkmıştır. Bunlardan biri olan Giuseppe Balsamo (1743-1795), ebedî gençlik bağışlayıcı bir reçeteye sahip olduğunu ileri sürmekteydi.<sup class="calibre2"><span>159</span></sup></p>

  <p class="normal1">Floransa’lı soylu hanımlar genç yaşlarından itibaren parfüm sanatına düşkün ve yetenekli idiler. Sonradan Fransa kraliçesi olan Floransa’lı Catherine de’ Medici, daha sonra Fransa Kralı olan Orleans Dükü II. Henri (1519-1559; yön. 1547-1559) ile evlenmek üzere 1533 yılında Paris’e gittiğinde yanında parfüm ve zehirler konusunda uzman Tombarelli ve Renato Bianco’yu da götürmüştü. Catherine de’ Medici’nin astrologu ünlü Nostradamus (Michel de Nostre-Dame) (1503-1566) ise kehanetlerde bulunmak için tütsü ve dumanlardan yararlanmakta, aynı zamanda bir hekim olduğundan o zamanlar salgın olan vebaya karşı ilaç ve diş tozları vb. hazırlamada kokulu bitkiler kullanmaktaydı. Nostradamus’un ikinci karısı Anne Ponsard Gemelle (ölm. 1582) ise, kokulu bitkilerden parfüm hazırlama konusunda ün kazanmıştı.<sup class="calibre2"><span>178</span></sup> Haçlı Seferleri ve Yeniçağ başlarındaki keşif gezileri yoluyla tanınan yeni kozmetik malzemeler -yüksek fiyatları nedeniyle- ilkin ancak yüksek tabakadan insanlar tarafından yavaş yavaş benimsenerek kullanılmıştır. Yüksek tabakadan insanlar, parfüm emdirilmiş mendil ve eldivenler kullanıyorlardı. Catherine de’ Medici’nin Floransa’dan Fransa’ya getirdiği parfümcü ustası René le Frentin, yalnızca kokulardan değil, zehirlerden de iyi anlıyordu ve Catherine, zehirli parfümlerle kokulandırılmış eldivenlerden yararlanarak kimi düşmanlarını devre dışı bırakmaktaydı. O sıralar Paris kenti açık bir lağım çukuru halindeydi ve başta saray olmak üzere bütün kent, dayanılmaz kokular yayıyordu. Bu kokulardan kurtulmak için parfümü vazgeçilmez bir çare olarak gören Fransızlar için bu yeni kraliçe ve yanında getirdiği kalabalık parfümcü grubu, bulunmaz bir nimetti ve böylece parfümün merkezi, İtalya’dan Paris’e taşınmış oldu. Catherine de’ Medici’nin özel hekimi, Grasse yöresini gezerken, burasının süs bitkileri ve tıbbî bitkilerce çok zengin olduğunu görmüş, burada bir damıtımevi kurularak kozmetik sanayisi için büyük bir yatırım yapılmıştır.<sup class="calibre2"><span>150</span></sup> Güzel kokulu bitkilerin üretimine elverişli bir iklime sahip olan başta Grasse kenti olmak üzere Güney Fransa’da üretimlere başlanmış ve giderek büyük bir sanayi oluşmuştur. Cannes, Nice ve Monte Carlo bölgesinde gelişen bu sanayide o zamanlar 20 bin kişi kadar çalışıyordu. Temel bitkiler portakal, yasemin, sümbülteber, bergamut, süsen, muhabbet çiçeği (“<span class="ideitalik">Reseda odorata</span>”) ve menekşe idi. O zamanlar 1 ons (yaklaşık 30 gram) uçucu yağ üretmek için Fransızlar 1 ton menekşe çiçeği kullanıyordu. Yasemin çiçeği büyük oranda Grasse’da, yanı sıra Fas, Cezayir, Mısır, İtalya, Türkiye ve Çin’de de yetiştirilmektedir. Lavanta ise 17. yüzyıl sonunda, vebaya karşı kullanılmak üzere moda olmuştur ve günümüzdeki ana üretim yerleri, Balkanlar, Fas ve İspanya’dır. Doğu’nun pahalı kokulu yağlarından bağımsız olmak amacıyla Grasse’da, yeğin bir şekilde lavanta, mimoza, turunç, gül ve yasemin yetiştirilmiştir.<sup class="calibre2"><span>141</span></sup> 1820’lere doğru uçucu yağ ve alkollü çözeltiler kullanılarak likör ve brendileri “soğuk yollardan” üretme yöntemi bulununca, uçucu yağ tüketiminde güçlü bir artış olmuştur.</p>

  <p class="normal1">Rönesans boyunca parfümeri bilgisi İtalya’da alabildiğine gelişmiştir. 1555 yılında Venedik’te Giovanventura Rosetti, Avrupa’da parfüm üzerine ilk inceleme eseri olan <span class="ideitalik">Notandissimi Secreti del’Arte Profumatoria</span> (Parfüm Sanatının Dikkate Değer Gizleri) adlı kitabı yazmıştır. Bu eserde, o zamanlar bilinen hemen hemen tüm güzel kokulu ürünler, onların başlangıç malzemeleri ve uçucu yağ eczaları dile getirilmiştir. 1562’de ise Giovanni Marinello <span class="ideitalik">Gli ornamenti delle donne</span> (Bayanların Süslenmesi) adında bir kitap yazmış ve bu kitap kısa zamanda pek çok baskı yapmıştır. 16. yüzyılda Fransa’nın, yeni “parfüm devi” olma yönünde politik çabaları görülür. Trient Konsili’nden ortaya çıkan ve 1545-1563 döneminde uygulanan genel banyo ve yıkanma yasağı sonucunda Fransa’da insanlar, “kir kokusunu” örtmek üzere ivedi olarak esans kullanmaya yönlendirilmiş; bu arada misk ve ambere “antibakteriyel” niteliği bile yakıştırılmıştır. Parfümün zafer kazanmasıyla parfümcülük mesleği de bir daha birleşmemek üzere eczacılıktan kesin olarak ayrılmıştır. Bundan sonra da uçucu yağlar, artık ilaç olarak değil de yalnızca ve bilinçli şekilde koku maddesi olarak kullanılmıştır. Böylelikle de Ortaçağ’ın “balsam” kavramı yerine “parfüm” kavramı kullanılır olmuştur.<sup class="calibre2"><span>141</span></sup></p>

  <p class="normal1">Conrad Gesner’in (1516-1565) damıtma, damıtılacak bitkisel özsular ve bitkilerdeki hastalıkların tedavisi üzerine Latince olarak 1554’te yayımladığı <span class="ideitalik">Thesaurus Euonymi Philiatri...</span> (Güzel Adlar Hazinesi...) adlı eseri, 1576’da <span class="ideitalik">The New Jewel of Health...</span> başlığı altında İngilizce’ye ve 1583’te <span class="ideitalik">Des Schatzs Euonymi von allerhand kunstlichen und bewerten Oelen und heimlichen Artzneyen</span> (kısaca <span class="ideitalik">Arzneibuch</span>) başlığı altında Almanca’ya çevrilmiştir. Eser, başlıca damıtma konusuna odaklanmış olup suların, yağların, balsam yağının, “<span class="ideitalik">quinta essentia</span>”ların damıtılması, yapay tuzların işlenmesi, antimon ve “içilebilir altın”ın hazırlanması ve kullanımı ele alınmaktadır.<sup class="calibre2"><span>49</span></sup> Bu eserde yer alan damıtma aletinde (ŞEKİL 91) damıtılacak malzeme doğrudan ocak üzerinde ısıtılmamaktadır. Sıcak su, bir su banyosu (Lat. “<span class="ideitalik">Balneum Mariae</span>”: benmari &lt; Eski Mısır’lı simyacı Yahudi Maria’nın adından) içine sevk edilmekte ve damıtma kabı onun yardımıyla ısıtılmaktadır. Bu yöntem, mayalamada ve organik malzemelerin çürütülerek parçalanmasında da uygulanmıştır. Isıtmaya yönelik diğer yöntemler arasında güneş banyosu (“<span class="ideitalik">destillatio solis</span>”), kül banyosu (“<span class="ideitalik">balneum per cinerem</span>”), kokuşan at gübresi (“<span class="ideitalik">destillatio per ventrem equinum</span>”) de bulunmaktadır. Gesner burada uçucu yağlardan değil de “baharattan yapılan yağlar”dan ve bu bağlamda da tarçın yağı, küçük hindistancevizi yağı, günlük yağı, kâfur, tatlı badem yağı, eyirotu yağı ve terementi yağından söz etmiştir.<sup class="calibre2"><span>141</span></sup></p>

  <div class="calibre1" id="calibre_pb_131"/>
</body>
</html>
