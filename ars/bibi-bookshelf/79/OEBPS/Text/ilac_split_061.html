<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_15">“MUMİYA” İLACI</h2>

  <p class="normal1">“<span class="ideitalik">Mumiya</span>” ya da “<span class="ideitalik">mumia</span>” sözcüğü, Farsça katran, asfalt ya da bitüm anlamına gelir. “Mumiya” sözcüğünün Latince nitelemesi de “yer reçinesi” ya da “zift” anlamına gelir. Arapça’da “<span class="ideitalik">mumiya-i ma’denî</span>” ya da “<span class="ideitalik">ma’denî mumiya</span>”, İngilizce’de “<span class="ideitalik">asphalt</span>“ ya da “<span class="ideitalik">pissasphalt</span>” diye geçer ve “kayaç-mumiya” (kayaç mumu) ya da “mumya balsamı” olarak da bilinir. Kayaç-mumiya ile mezarlık mumiyası birbirinden farklı şeylerdir. Cesedin mumyalanması (Ar. “<span class="ideitalik">tahnit</span>”) sonucu ortaya çıkan ve geçmişte “<span class="ideitalik">mumiya</span> ilacı” adı ile kullanılan mezarlık mumyası “<span class="ideitalik">mumiya-i amelî</span>” olarak da adlandırılır. Bitüm (asfalt), petrol yataklarının üzerindeki tortul kayaçların gözenek ve çatlaklarından yer olaylarının etkisi sonucunda yüzeye çıkarak, dış ortamda uçucu bileşenlerini yitiren petrol artıklarından oluşan ağdalı bir katı sızıntıdır. Kayaç-mumiya Eskiçağ’larda yapılarda harç malzemesi ve öksürük, diş ağrısı, kanama ya da romatizmalarda ilaç olarak, gemilerin su geçirmesini önlemek üzere kalafatlanmasında ve mumyacılıkta kullanılmıştır.<sup class="calibre2"><span>85, 86</span></sup></p>

  <p class="normal1">“Mezarlık mumiyası” denilen preparat, eski dönemlerde kemik kırıklarının tedavisinde kullanılıyordu ve tartıda altına eşdeğer olan ve tiryak gibi değerli bir şifa aracı idi. Mezarlık mumiyası, ölü bedenin proteinlerinin gücünü yitirmiş parçalanma ürünlerinden ibaretti ve “ölü bedenin kurumuş eti”nden başka bir şey olmayan bu öğütülmüş mumya tozu da Mısır’ın antik mezarlarından toplanıp “<span class="ideitalik">güzel kokulu ve bal kıvamında bir sıvı</span>” haline getirilerek bilinçsiz bir şekilde tıbbî amaçlarla kullanılmıştır. Bitüm (asfalt), Eski Mısır’da cesedi korumak ve ebedîlik sağlamak amacıyla yapılan mumyalama işleminde, cesede sarılan keten bezi şeritlerine emdirilerek kullanılmıştır.<sup class="calibre2"><span>45</span></sup> “Bitüm” terimi (Lat. “<span class="ideitalik">bitume</span>”, İng. “<span class="ideitalik">bitumen</span>”) Yunanca “<span class="ideitalik">pix tumens</span>” (kaynayan zift / fokurdayan zift) sözcüğünden gelirken, asfalt (İng. “<span class="ideitalik">asphalt</span>”) sözcüğü, baştaki “<span class="ideitalik">a-</span>” olumsuzlama öneki eşliğinde Yunanca “değişmeyen” anlamına gelen “<span class="ideitalik">a-sphaltos</span>”tan gelmedir. Kayaç-mumiya, gözenekli kayaçlar üzerine çökelmiş olan yüksek moleküllü doğal hidrokarbonların (düşük miktarda oksijenli, kükürtlü ve azotlu bileşiklerle birlikte) bir karışımı olan bitümdür. Bu karışım, yerin derinliklerinden belirli yerlerde yeryüzüne ulaşır ve bitümlü göller oluşturur ya da sürüklenerek denizlere ulaşır. Filistin’deki Ölü Deniz (Lut Gölü, “<span class="ideitalik">Lacus Asphaltetis</span>”: asfalt gölü), böyle sürüklenmiş bitümce zengindir. Bitüm, kum ya da kil gibi mineral malzemelerle karışarak asfaltı oluşturur. Öte yandan günümüzde Lut Gölü çamurunda banyo tedavisi popülerliğini sürdürmekte olup özellikle cilt hastalıkları tedavisinde ve cilt kozmetiğinde bu çamurdaki bitümün yanı sıra kil minerallerinin zengin mineral içeriğinden yararlanılmaktadır.<sup class="calibre2"><span>86, 87</span></sup></p>

  <p class="normal1">Mumyalama (Ar. “<span class="ideitalik">tahnit</span>”), eski Mısırlılar, İnkalar, İskitler vb. toplumlarda ölülerin olabildiğince yaşama yakın bir biçimde saklanmaları ve sevdiklerini yanlarından ayırmama amacına yönelik bir tutumdu. Ölüme meydan okuyan böylesi bir koruma süreciyle beden, ruhun sonsuza dek barındığı bir yuvaya dönüştürülüyordu. Eski Mısır inanışına göre ölen bir insanın yaşamı sona ermez ve ölümden sonra ötedünyada yeni bir yaşam olanağı başlardı. Bu nedenle de cesetler, ölüyü bu yeni yaşama hazır tutmak üzere mumyalanır, ölünün dünyevî yaşamında kullandığı eşyalar ve yiyeceklerle birlikte mezara konurdu.</p>

  <p class="normal1">Eski Mısır’dan bilinen en eski mumya, yaklaşık olarak İÖ 3000’lere tarihlenir. Mumyacılıkta daha çok fiziksel yöntemler uygulanıyordu ve ayrıntıları İÖ 445 yılı dolayında Mısır’ı gezen Herodotos’tan öğrenildiğine göre Eski Mısır’da üç tip mumyalama yöntemi vardı. En pahalı mumyalama yönteminde beyin, burun delikleri yoluyla çıkarılıyor, oyuk kısımlar şarap, mür ve baharat karışımıyla yıkanarak temizleniyor, iç kısımlardaki suyun emilmesi için de içine küçük keseler halinde Mısır’ın batısındaki çölde yer alan ünlü Natron Vadisi (“<span class="ideitalik">Vâdi el-Natrûn</span>”) dolayındaki sodalı göllerden sağlanan doğal bir soda tuzu olan natron (ağırlıklı olarak Na2CO3’ın yanı sıra NaHCO3, Na2SO4 ve NaCl de içeren karışık tuz) konuyor ya da kimi zaman oyuk kısımlar bitüm, odun katranı ve reçine karışımıyla dolduruluyordu. Daha sonra iç organlar çıkarılıyor ve karın boşluğu önce palmiye şarabıyla, sonra da toz baharatla temizleniyordu. Oyuk kısımlar daha sonra bol miktarda mür ve biraz da “<span class="ideitalik">aloe</span>” (sarısabır) olmak üzere baharatla dolduruluyor ve beden 42 gün (6 hafta) ya da 70 gün (10 hafta) süreyle “natron” (doğal soda) çözeltisine yatırılıyordu. Böylece beden kısmı kurutuluyor ve tüm beden ve ayrı ayrı tüm parmaklar reçine ya da karasakıza (bitüm) batırılmış ince şerit bezlerle sarılıyor, sargıların içine çeşitli muska ve tılsımlar da yerleştiriliyordu. İç organlar ise mikrop öldürücülerle temizlendikten sonra “<span class="ideitalik">kanop / kanope</span>” (&lt; Eski Mısır kenti “<span class="ideitalik">Kanobos</span>”tan) adı verilen ayrı çömlek ya da alabaster kapların içine konarak mumyanın yanında korunuyordu.<sup class="calibre2"><span>8</span></sup> İkinci tür mumyalamada beden yarılmıyor, anüs yoluyla aşırı miktarda sedir yağı enjekte edilip bir tıpa ile tıkanıyor, beden natron çözeltisi içine yatırılıyor, uzunca bir süre bekletildikten sonra tıpa çıkarılarak sedir yağı dışarı akıtılıyordu. Üçüncü tür mumyalamada ise karın yarılıp iç organlar boşaltıldıktan sonra suyla yıkanıyor, 70 gün natron çözeltisine yatırılıyor, kurutulduktan sonra ölünün ailesine teslim ediliyordu.</p>

  <p class="normal1">Araplar 640’lı yıllarda Mısır’da eski mezarları açtıklarında, binlerce yıl boyu mumyalanmış cesetlerin çürümesini önleyen malzemelerle tanışmışlardır. En ucuz mumyalama şekli, zift ve “Yahudiye zifti” (bitüm) ile yapılırken, orta halli kimselerin cesetleri “mür ve asfalt’” ile işleniyordu. Mumyalar çürümediğinden insanlar şu kanıya vardılar ki, mumyalamada kullanılan malzemeler, bedeni koruyucu güce sahipti ve bu nedenle, yaşayanlara şifa bahşeden yetkin bir araç olmalıydılar. Bu düşünceden hareketle Araplar o zaman, olasılıkla Mısır dilindeki “<span class="ideitalik">mumie</span>” (“mumyalanmış insan bedeni”) sözcüğü ile Arapça bitüm için kullanılan “<span class="ideitalik">mumiya / mumia</span>” sözcükleri arasında bir ad benzerliği kurdu. Böylelikle de onlar, mumya reçinelerini “mumiya” olarak, kendi ilaç dağarlarına kattılar. Farsça/Urduca “<span class="ideitalik">mom</span>” sözcüğü “balmumu” anlamındadır. Bu kökten gelen terimlerden Arapça “<span class="ideitalik">mum</span>” sözcüğü “mum”, “<span class="ideitalik">mumiya</span>” sözcüğü “tahnit edilmiş ceset”, İngilizce “<span class="ideitalik">mummy</span>” sözcüğü ise “korunmuş insan bedeni / mumya” anlamına gelmektedir. Mısır’da hidrokarbonlu doğal oluşumlar çok az bulunduğundan, çok eski zamanlardan beri, öncelikle Ölü Deniz’den olmak üzere bitüm maddesine yönelik canlı bir dışalım vardı. Bir ara bir Arap hekim, bu amaçla bunun yerine çam reçinesinin kullanımını önermişti.<sup class="calibre2"><span>88</span></sup></p>

  <p class="normal1">Bir ceset mumyalandığında cesette oluşan kara renkli ve katran benzeri maddeye “mumya balsamı / mumya reçinesi” denmekteydi. Arap hekimler, kısmen asfaltın sağaltıcı gücünden, kısmen de mumya balsamında bulunduğu düşünülen sihirli, bedeni yenileyici güçler nedeniyle, bunun sağaltma gücü bulunduğuna inanmaktaydılar. 1. yüzyılda Yunan hekim Dioskorides, asfalttan “<span class="ideitalik">Panacea</span>” diye söz etmiş, 12. yüzyılda Bağdat’lı hekim Abdüllâtif (1162-1231) ise “mumya” sözcüğünü hem asfalt hem de mumyalanmış ceset anlamında kullanmıştır. İlaç olarak kullanmak üzere mumyanın bedeni havanda dövülerek toz haline getirilirdi. Ceset mumyalanması sırasında etin baharatla “pişirilmesi” amacıyla öğütülmüş mür ve az miktarda “<span class="ideitalik">aloe</span>” (sarısabır) kullanılıyordu ve kaburga vb. mumya kemikleri çok sonra topraktan çıkarıldığında çevreye sarmısak ve amonyak kokuları yayılıyordu. Mumyalanmış ceset kalıntısı kolayca öğütülebiliyor ve sonuçta macun haline getirmeye uygun ve rutubetli havaya dayanıklı olan bir malzeme olarak “mumya tozu” veriyordu.</p>

  <p class="normal1">Bu konuda iyi bilinen bir söylenceye göre, İranlıların söylencesel hükümdarı Feridun ava çıktığında yanındakilerden biri bir ceylan vurur; yaralı ceylan kaçarak bir mağaraya girer, mağara içindeki suyu içip yarasına sürünce hemen iyileşir. Bu olayı gören avcılar, ceylanı yakalayıp Feridun’a getirir ve olan biteni anlatırlar. Feridun bilim adamlarını toplayarak olayın açıklanmasını ister. Bir horozun ayağı kırılarak bu mağaranın suyu (bitümlü su!) içirilir ve aynı sudan kırık yere sürüldüğünde hayvan hemen iyileşir. Bunun üzerine mağara koruma altına alınır ve başına nöbetçi dikilir.<sup class="calibre2"><span>89</span></sup> Thomas Herbert (1606-1682) <span class="ideitalik">İran’da Geziler...</span> (~1677) adlı eserinde, Persepolis ile Şiraz arasında Lar kentinin 90 km kadar batısındaki Yahrum köyünde kayalardan sızan değerli bir sıvı gördüğünü, bunu yalnızca şahın kullandığını, her yılın Temmuz ayında buradaki bir tepeden yılda 150 gram kadar balsam toplandığını ve başta deri hastalıkları ve çeşitli yaraların tedavisi olmak üzere “<span class="ideitalik">catholicon</span>“ (her derde deva evrensel ilaç) olarak kullanıldığını yazmıştır. Hint halkbilimi konusunda uzman etnolog William Crook (1848-1923) ise <span class="ideitalik">Religion and Folklore of Northern India</span> (Kuzey Hindistan’da Din ve Halkbilimi) (1926) adlı eserinde Lar balsamından söz ederek buradaki bitüm mağarasının kapısının eyalet valisi tarafından her yıl 364 gün boyunca mühürlenmiş olarak kapalı tutulduğunu ve bir yıl boyu biriken ürünü almak için bir günlüğüne açıldığını belirtmiştir.<sup class="calibre2"><span>4</span></sup></p>

  <p class="normal1">İbn Sina, mumya tozunun, “insanın yaşam ruhunu” güçlendirme özelliğine sahip olduğunu belirtmiştir. İbn Sina’nın mumya tozunu inme / felç, deri kızarıklıkları, apse, dalak ve karaciğer rahatsızlıklarına karşı kullandığı bilinmektedir. El-Bîrûnî, mineraloji konulu eserinde, şahın baş şahincisinin, bacağı kırılan bir şahini, mumiya ile sararak iyileştirdiğini anlatır. Ayrıca kimi kişilerin, mumiyanın sahte olup olmadığını sınamak için bir köpeğin bacağını bilerek kırdıktan sonra onunla sararak iyileşip iyileşmediğini gözlemlediğinden söz eder.<sup class="calibre2"><span>87</span></sup></p>

  <p class="normal1">İlaç olarak kullanılan “mumiya”da, Eski Mısır mumyalarından elde edilen, “<span class="ideitalik">Bitumen Judaicum</span>” (“Yahudiye zifti”) ile balsamlanmış cesetlerin aromatik kalıntıları (mumya tozu) söz konusudur. Gerçek mumyalardan elde edilen tozlar, tentürler, yakılar ve merhemler, İbn Sina’dan beri kabızlıkta, kadınlarda aybaşı kanamalarındaki düzensizliklerde, kramplarda, astma (astım) ve diğer akciğer hastalıklarında dışsal ve içsel olarak kullanılmıştır. Bunlardaki etki, her şeyden önce insan bedeni kalıntılarından değil, yalnızca Yahudiye zifti ya da yer ziftinin kolay uçucu hidrokarbonlarından ileri gelir. Ölü Deniz’den ve Asya’nın öteki göllerinden ele geçirilen Yahudiye zifti, hoşa gitmeyen ve nüfuz edici bir kokuya sahiptir; onun uçucu maddeleri, bitkilerdeki uçucu yağlar (esans) gibi, koklandığında akciğerlere dek ulaşır. 19. yüzyıl farmakoloji ders kitaplarında bu mumiya-preparatları yer almaktadır; ama daha sonra onların yerine asfalt yağı (“<span class="ideitalik">Oleum asphalti rectificatum</span>”), “taş yağı” (ham petrol) ve nihayet katran ruhu (kreozot) geçmiştir.<sup class="calibre2"><span>2</span></sup></p>

  <p class="normal1">Bağdat’ta hekimlik yapan Abdüllâtif (1162-1231), Kahire’ye yaptığı geziden dönüşte, beraberinde üç adet mumya kafatası getirmiş; onda içerilen maddeyi incelediğinde “bitüm”e akraba bir madde olduğunu saptamıştır. Bildirdiğine göre o zamanlar Mısır’da “mumiya”, tıbbî amaçlar için ucuza satılıyormuş. Abdüllâtif onun asfalta benzer kokuda olduğunu ve zift ile mür ağacı karışımına benzediğini bildirmiştir. Yalnızca Mısır’ın Hıristiyan halkı olan Koptlar, ondan uzak durmuşlardır ve onların farmakopelerinde “mumiya” yer almamıştır. Batı Avrupa’lı hekimler “mumiya” ya da bitümü ve onun sağaltıcı özelliklerinin ilk betimlerini 12. yüzyılda Mısır’lı Müslüman hekimlerden öğrenmişlerdir. Endülüs’lü ünlü hekim ve farmakolog İbn el-Baytar, “mumiya”yı şöyle tanımlar: “<span class="ideitalik">... Az önce belirtilen drog, Filistin bitümü, Mısır’da büyük miktarlarda kullanılan mezarlık mumiyası ve eskiden ölüyü mumyalamada kullanılan karışım, hepsi aynı şeydir ve zamana karşı dirençli olup parçalanmaz ve değişime uğramaz</span>”.<sup class="calibre2"><span>90</span></sup></p>

  <p class="normal1">Açık çikolata renginde bir madde olan mumya tozu 12. yüzyıldan itibaren şifa maddesi olarak “<span class="ideitalik">mumia aegyptiaca</span>” adı altında Avrupa’ya sevk edilmiş, Avrupa’da 15. ve 16. yüzyıl farmakopelerinde mumya preparatları yer almaya başlamış, “mumiya” ticareti 16. yüzyıldan 18. yüzyıla dek en yüksek düzeyine erişmiştir. Kimi Avrupalı girişimciler mumyaları toz haline getirerek gemilerle İskenderiye’den Avrupa’ya taşımışlardır. Fransa Kralı I. François (yön. 1515-1547), yaraları tedavi etmede kullanmak üzere her zaman yanında küçük bir “mumiya” paketi taşıdığını söylemiştir. 1585 yılında 86600 Pfund (~40 ton) mumya tozu Avrupa’ya dışsatımla gönderilmiş ve tiryakın önemli bir bileşeni olarak kullanılmıştır. Mumya tozu tentür (alkol içinde çözelti), eliksir, tiryak ve balsam halinde hazırlanabiliyordu. Rönesans döneminin büyük cerrahı Ambroise Paré (1517-1590) mumya ilacının yaygın kullanımına karşı çıkarken, ondan kısa bir süre önce yaşayan Paracelsus, popüler bir “mumya balsamı” ile “mumya tiryakı” yapımını tasarlamıştır. O dönemlerin mumya balsamı hazırlama reçetesinde mumya tentürü (~250 g), Venedik tiryakı (~125 g), inci tuzu (tozu!) (~7 g), mercan (~4 g), “<span class="ideitalik">Terra sigillata</span>” (~60 g) ve misk (~2 g) yer alıyor ve bu karışım iki hafta kadar dinlendirildikten sonra el ve ayak eklem yerlerinin güçlendirilmesi, verem, inme, sara gibi hastalıklara ve hattâ ölüme karşı ilaç niyetiyle kullanılıyordu. Saf mumya tozu, yaklaşık 4 g’lık dozlar halinde baş dönmesi, inme ve sara hastalıklarında, ayrıca dışsal olarak yara ve kangren tedavisinde kullanılıyordu. Günümüzdeki koleksiyonlarda, hâlâ üzerlerinde “<span class="ideitalik">Mumia aegyptica</span>” (Mısır Mumiyası), “<span class="ideitalik">Mumia vera</span>” (Gerçek Mumiya) vb. etiketleri bulunan eski ecza kavanozları bulunmaktadır (ŞEKİL 41).<sup class="calibre2"><span>4, 87</span></sup></p>

  <div class="calibre1" id="calibre_pb_62"/>
</body>
</html>
