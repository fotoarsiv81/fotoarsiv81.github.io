<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_17">OSMANLI’DA VE CUMHURİYET TÜRKİYE’SİNDE ECZACILIK VE EĞİTİMİ</h2>

  <p class="normal1">Türklerde tedavi ile uğraşanlar arasında dinsel-büyüsel tedavi yapan “kam” ya da “baksı” denilen Şamanlar ile “otacı”, “emçi” ya da “atasagun” adı verilen ve ilaç tedavisi uygulayan hekimler bulunmaktaydı.</p>

  <p class="normal1">1290’da kurulan Amasya Darüşşifası başhekimi Sabuncuoğlu Şerefeddin (1385-1470), Fatih döneminin dünya çapında ünlü bir hekimidir. Onun, eczacılık konusunda, Zeyneddin bin Cürcanî’nin (ölm. 1136) <span class="ideitalik">Zahire-i Harzemşâhî</span> (Harezm Şahı’na Tıp Hazinesi) adlı eserinin bir bölümünün Türkçe’ye çevirisi olan <span class="ideitalik">Akrabadin</span>’i ve ayrıca da <span class="ideitalik">Mücerrebnâme</span> (1468) adlı farmakoloji konulu eseri vardır. <span class="ideitalik">Akrabadin</span>’de, “dört hılt (humor, suyuk, beden salgısı) kuramı” (Ar. “<span class="ideitalik">ahlât-ı erbaa</span>”) kapsamına giren basit ve karma ilaçlar, macunlar, tabletler, tozlar, şuruplar, jeller, gargaralar, yağlar ve merhemlerin yapılışları, kullanıldıkları yerler gibi konular işlenmiştir.<sup class="calibre2"><span>108</span></sup> 17 kısımdan (bab) oluşan <span class="ideitalik">Mücerrebnâme</span>’de kısımlar şöyledir: 1. bab: Tiryaklar; 2. bab: Macunlar; 3. bab: Müshil ve tozlar; 4. bab: Merhemler; 5. bab: Kâbız ilaç ve buhurlar; 6. bab: Fitiller; 7. bab: Şerbet ve gargaralar; 8. bab: Göz ilaçları; 9. bab: Kurslar (yuvarlak ya da dörtgen şeklinde hazırlanan tablet şeklinde yassı haplar); 10. bab: Cerahate karşı ilaçlar; 11. bab: Yağlar; 12. bab: Lavmanlar; 13. bab: Dekoksiyonlar; 14. bab: Burun kanını durduran ilaçlar; 15. bab: Haplar; 16. bab: Ağız, diş ve dil hastalıkları ile ilgili ilaçlar; 17. bab: Buruna çekilen ilaçlar.<sup class="calibre2"><span>57</span></sup></p>

  <p class="normal1">14.-17. yüzyıllarda tıbbî amaçlarla çeşitli anorganik maddelerin kullanıldığı, çeşitli tıp eserlerinden anlaşılmaktadır. Bunlardan güherçile, tuz, şap, kireç, kükürt (Ar. “<span class="ideitalik">kibrit</span>”) gibi kimi maddeler, maden ocaklarından ham bileşik olarak çıkarılmakta ve basit bir fiziksel temizleme işlemiyle saflaştırılmaktaydı. Anadolu’da bakır ve kurşun madenleri bulunduğu halde bu metallerin çeşitli tuzları, gerektiğinde Avrupa’dan, özellikle de Venedik, Fransa ve İngiltere’den ithal ediliyordu.<sup class="calibre2"><span>109</span></sup></p>

  <p class="normal1">Sultan IV. Mehmed’in (yön. 1648-1687) hekimbaşısı Salih bin Nasrullah’ın (ölm. 1676) İtalyanca’dan çevirdiği düşünülen <span class="ideitalik">Gayet el-Beyân fî Tedbiri Beden el-İnsan</span> (İnsan Sağlığı ve Sağlığı Koruma Yöntemleri) adlı eserde yazar, ilaç sanatı ile uğraşan meslek adamlarına “ispeçyar” adını vermekte ve “<span class="ideitalik">dükkânında otlar ve eczalar bulunan, tabibin ısmarladığı şerbetleri, macunları ve hapları yapan kimse</span>” olarak tanımlamaktadır.<sup class="calibre2"><span>110</span></sup></p>

  <p class="normal1">1725-1830 yılları arasında İngiliz gemileri ile İzmir limanına gelen metal ve kimyasal maddeler arasında kalay, kurşun, demir, çelik, beyaz teneke, kehribar, üstübeç (bazik kurşun karbonat), zaç-ı kıbrıs (demir sülfat), kırmız (kırmızı renkte hayvansal bir boya), çivit, nışadır (amonyum klorür), barut, cengâr / jengâr (bazik bakır asetat) bulunmaktaydı. İngiltere’ye ham bakır, göztaşı (bakır sülfat) ve şap (potasyum-alüminyum sülfat) gönderilmekteydi.<sup class="calibre2"><span>109</span></sup></p>

  <p class="normal1">Osmanlı Türklerinin bilinen ilk hastanesi, 12 Mayıs 1399 tarihinde Sultan I. (Yıldırım) Bayezid (yön. 1389-1402) tarafından Bursa’da yaptırılarak hizmete açılan Yıldırım Darüşşifâsı’dır. Bu hastanede ilaç hazırlanmasıyla görevli “<span class="ideitalik">şerbetiyan</span>” (“şerbetçi”: şurup ve şerbet hazırlayan), “<span class="ideitalik">saydalan</span>” (macun, hap, tablet vb. ilaçları yapan) ve “<span class="ideitalik">aşşâban</span>” (“<span class="ideitalik">aşşâb</span>”: bitkileri toplayan, satın alan, hastane kilerine teslim eden) adı verilen, usta-çırak ilişkisi içinde yetiştirilen kişilerin varlığı anlaşılmıştır. Fatih Sultan Mehmed (yön. 1444-1446; 1451-1481) döneminde “<span class="ideitalik">tabbâh-ı eşribe</span>” (“şurup pişiren”) ve “<span class="ideitalik">hâfız-ı eşribe</span>”; Kanuni Sultan Süleyman (yön. 1520-1566) döneminde ise “<span class="ideitalik">aşşâb</span>” ve “<span class="ideitalik">edviye-kûb</span>” ya da “<span class="ideitalik">edviyegu</span>” (kök ve devaları dövüp ezerek kullanılır duruma getiren kişi) diye adlandırılan ve darüşşifalarda eczacılık eğitimi ile görevli olan kişilerin bulunduğu görülmektedir. 17. ve 18. yüzyıllarda Osmanlılarda eczacılığın henüz bağımsız bir meslek olmadığı, hekimlerin aynı zamanda eczacılık da yaptıkları bilinmektedir. Ancak bu yüzyıllarda “<span class="ideitalik">esnaf-ı meşrubat-ı devâ</span>”, “<span class="ideitalik">macuncuyan</span>”, “<span class="ideitalik">edhân-ı edviyeciler</span>” ve “<span class="ideitalik">tutyacıyan</span>” gibi adlarla anılan esnafın, basit anlamda, dönemin eczacılığını temsil ettikleri söylenebilir. Yine bu dönemde aktarlar da eczacılık açısından önem taşıyorlardı.<sup class="calibre2"><span>111, 112</span></sup></p>

  <p class="normal1">İlaçlar, hekim tavsiyesine göre eczacılar tarafından hazırlanıyordu. Eczacılar ilgili müstahzaratı eskilerin izinden giderek karmaşık yollardan hazırlıyor ve dozunu ayarlıyordu. Ter kokularını gidermek üzere kullanılan karışımlara genel olarak “tensûh” ya da “tenzu” adı verilirdi.</p>

  <p class="normal1">Alman gezgin Hans Dernschwam’a (1494-1568) göre Anadolu’da eczanelerde satılan şifalı otlardan kimileri şunlardı: “<span class="ideitalik">Abrutanus sylvestris</span>” (orman pelini), “<span class="ideitalik">Ruta sylvestris</span>” (orman sedefotu), “<span class="ideitalik">Salva sylvestris</span>” (orman adaçayı), “<span class="ideitalik">Tragantum</span>” (karaçalı), “<span class="ideitalik">Folia sene</span>” (sinameki), “<span class="ideitalik">Rubia tinctorum</span>” (boya kökü, kızılkök), “<span class="ideitalik">Glycirriza</span>” (meyankökü), “<span class="ideitalik">Absintium ponticum</span>” (kuzu pelini).<sup class="calibre2"><span>113</span></sup></p>

  <p class="normal1">“Şam çömlekleri” denilen ve içinde kimi ilaçların saklanmasında kullanılan ünlü eczane çömlekleri, Doğu Akdeniz üretimiydi. Bunlar emaye kaplı çok güzel toprak kaplar olup Hıristiyan hacılar ve Haçlı askerleri tarafından Kutsal Topraklar’daki hac görevlerini tamamlayarak geri dönerlerken anı eşya olarak Batı’ya götürülmekteydi.<sup class="calibre2"><span>59</span></sup></p>

  <p class="normal1">Kilermeni, sinameki, ravent, hıyarşembe, misvak, şeyhhorasani, Kıbrıs kezzabı vb., bütün bunlar Osmanlı İmparatorluğu’nun tipik ürünleriydi. Tokat safranı, İskenderiye ve Girit kimyonu, Makedonya maydanozu ünlüydü. En yaygın kullanılan baharat, karabiberdi.</p>

  <p class="normal1">Ortaçağ İslâm dünyasının diş fırçası niteliğindeki “misvak”, en yaygın kullanılan misvak ağacı türü olarak erâk ağacından (“<span class="ideitalik">Salvadora persica</span>”) elde edilir. “Misvak” sözcüğü Arapça olup diş fırçası ve kürdan anlamına gelir. Sözcüğün daha çok kullanılan şekli Arapça “<span class="ideitalik">sivak</span>” (çoğulu “<span class="ideitalik">suvuk</span>”) olup kırk kadar Hadis’te geçmektedir. Bu bitkinin parmak kalınlığındaki kurutulmuş dallarının uç kısmının kabuğu soyulup suda yumuşatıldıktan sonra hafifçe dövülerek lifler ortaya çıkarıldıktan sonra kullanılır. Afrika’daki birçok kabile, hâlâ bunu kullanmaktadır. Bu bitki dışında aynı amaçla, aralarında sinameki ve şeftali ağacı olmak üzere başka bitkiler de kullanılmaktadır. Ortaçağın ünlü Yahudi hekimi Musa ibn Meymun (Maimonides) (1135-1204), banyodan sonra dişlerin toz tarçın, gül kabuğu, mürekkep balığı kemiği, sakız ağacının toz haline getirilmiş sürgünleri ile fırçalanması ve ardından ağzın sirke ile çalkalanması gerektiğini bildirmiştir. Modern anlamda ilk diş fırçası 1789 yılı dolayında İngiltere’de William Addis tarafından yapılmıştır. Bu fırça, kemik bir çubuğun bir ucuna açılan deliklere sokulmuş ve telle bağlanmış kıllardan oluşuyordu. Önceleri domuz kıllarından yapılan fırçalar, 1888’de naylondan imal edildi. Diş fırçası sapı olarak önceleri koyunların ayak kemikleri, 1900’lerde selüloid saplar, 1930’larda ise selüloz asetattan yapılmış saplar kullanıldı.<sup class="calibre2"><span>57</span></sup></p>

  <p class="normal1">Bursa’lı Derviş Ömer Şifaî (ölm. 1742), kimyaya ilişkin olarak 1702’de kaleme aldığı <span class="ideitalik">El-Cevher el-Ferid fî Tıbb el-Cedid</span> (Yeni Tıpta Eşsiz Bir Cevher) adlı eserindeki ilaç bileşimlerinin Latin hekimlerin kitaplarından alındığını ve bunları Frenk dilinden Türkçe’ye çevirdiğini söyler.<sup class="calibre2"><span>114</span></sup></p>

  <p class="normal1">18. yüzyılda hâlâ kullanılmakta olan galenik preparatlar da Doğu kökenliydi. Örneğin pek çok durumda kullanılan tiryak, Ortaçağ’da “tiryak el-kebir” adıyla Kahire’de imal edilmekte ve doğrudan Avrupa’ya ihraç edilmekteydi. Türkçe’de “tiryaki” sözcüğü, “tiryak’a alışmış kimse” anlamından gelir ve afyon, esrar, şarap, rakı, kahve ve tütün gibi keyif verici bir maddeye düşkünlüğü belirtir. Tiryaka benzer bir karışım olan mitridat (“<span class="ideitalik">mithridaticum</span>” ya da “<span class="ideitalik">mithridatium</span>”) da Galenos’a dek geri uzanır. Bu madde, başlangıçta 61 bileşenli evrensel bir ilaçtı ve bileşenleri arasında haşhaş, engerek eti, baharat ve beyaz bal bulunuyordu. Bütün bu tertiplerin hazırlanması, oldukça çok sayıda (örneğin tiryak için 88 çeşide varan sayıda) malzeme gerektirmekteydi. Osmanlı hükümdarlarının kimi zaman Batılı elçilere armağan ettikleri panzehirtaşı ve misk, oldukça ünlüydü ve bunlar Müslüman toplumların özelliği sayılıyordu.<sup class="calibre2"><span>59</span></sup></p>

  <p class="normal1">İsa’dan önceki dört yüzyıl boyunca Kuzey Anadolu’da Mithridates (“Mithra’nın Armağanı”) adı verilen Pontus kralları egemen olmuşlardır. Galenos, Pontus Kralı Mithridates VI. Eupator’un (yön. İÖ 121-63) özel hekimi olan farmakoloji bilgini Krateuas’a dayanarak bir panzehirin bileşimini vermiş ve zehirler konusunda <span class="ideitalik">De antidotis</span> (Panzehirler Üzerine) adlı derleme bir eser yazmıştı. “<span class="ideitalik">Theriac</span>” da ilk olarak bu eserde yer almış olup panzehir türü karışım ilaçlar bu nedenle “<span class="ideitalik">Mithridatikon</span>” diye de adlandırılmıştır. Roma İmparatoru Neron’un özel hekimi Andromakhos (1. yüzyıl ikinci yarısı) tarafından geliştirilen “tiryak”ın bileşimi daha sonra İslâm kültürüne geçmiştir. Bu bilgiyi İslâm kültürüne aktaranlardan biri, Bizans İmparatoru I. Heraklius (yön. 610-641) zamanında yaşayan Aegina’lı Paulus’tur (Paulus Aeginata) (607-690). Yuhanna ibn Mâseveyh’in, Huneyn ibn İshak’ın ve Ebubekr Muhammed ibn Zekeriya el-Râzî’nin (864-930) ilaç listelerinde tiryaktan söz edilmektedir. <span class="ideitalik">Kitab el-Tiryak</span> adlı ünlü eser, Sözde-Galenos’cu zehirler-panzehirler konulu eserden [olasılıkla İÖ 2. yüzyılda yaşayan Kolophon’lu Nikandros’un <span class="ideitalik">Thêriaka - Alexipharmaka</span> (Panzehirler - Zehirler) adlı kitabından] ve Araplarda “Yahya el-Nahvî” adıyla bilinen İskenderiye’li filozof İoannes Grammatikos Philoponos’un (490-566) bu konudaki önerilerinden hareketle, olasılıkla 1199 yılında Bağdat ya da Musul ekolü tarafından, çağdaş Bizans gerçekçiliğine yakın tarzda resimlenerek hazırlanmıştır. <span class="ideitalik">Kitab el-Tiryak</span>’ın Paris’teki <span class="ideitalik">Bibliothèque Nationale de France</span>’da (1199 tarihli) ve Viyana’daki <span class="ideitalik">Die Österreichische Nationalbibliothek</span>’te (13. yüzyıldan) nüshaları vardır (ŞEKİL 48, ŞEKİL 49). Paris nüshası, 1883 yılına kadar Parisli kimyacı Jean-François Bonastre’ın (1783-1856) mülkiyetinde kalmıştır. Her iki elyazmanın metinleri aynı olup Paris nüshası daha kesin ve daha özgündür. Her iki nüsha da aynı konu ile başlamaktadır: Bir gün kimyacı Andromakhos tarlada çalışan çiftçileri gözlemlerken, hizmetçisi ona öğle yemeğini getirir; su testisinin içinde, ölerek bozunmuş bir yılan görürler; daha sonra, testide oluşan sıvı karışımının cüzam ve diğer kimi hastalıklara iyi geldiği keşfedilir...</p>

  <div class="calibre1" id="calibre_pb_71"/>
</body>
</html>
