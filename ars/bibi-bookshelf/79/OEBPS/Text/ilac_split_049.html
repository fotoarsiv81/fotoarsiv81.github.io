<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="resimalti"><img alt="" class="calibre36" src="../Images/37.jpg"/></p>

    <p class="resimalti">ŞEKİL 37. İşaretler öğretisine göre, sırasıyla kulak, diş, göz ve saç ile eşleştirilen bitki örnekleri:</p>

    <p class="resimalti">“Dışsal benzerlik, tedavi edici etkiyi işaret eder”.67</p>

    <p class="normal1">Paracelsus’a göre nerede bir hastalık varsa, orada, dış görünümü, hastalığın belirtilerine karşılık gelen bir şifalı bitki bulunmalıydı. Benzerlik öğretisine göre ciğerotunun (“<span class="ideitalik">Hepaticae</span>”) 3-loplu yaprakları karaciğeri, ceviz ağacının (“<span class="ideitalik">Juglans regia</span>”) meyvesi olan ceviz içi beyni, haşhaş kapsülü ise başı işaret ederdi. Bu benzerlikler nedeniyle ciğerotu sarılık hastalığında (“<span class="ideitalik">hepatitis</span>”), ceviz akıl hastalıkları ile baş ve migren ağrılarında, incir gibi beyaz bitki özü içeren bitkiler süt salgısını artırıcı olarak, boğumlu görüntüsünden ötürü bambu omurga hastalıklarında, sarı renginden ötürü altın sarılıkta, benekli taşlar ise lekeli hastalıklarda kullanılmalıydı. Eskiçağda ise insanlar cevize “Zeus’un palamutları” derler ve baş tanrının hayalarına (testis) benzetirlermiş; bu bağlamda etimolojik açıdan Latince ceviz (“<span class="ideitalik">juglans</span>”) ile İngilizce salgıbezi (“<span class="ideitalik">glands</span>”) sözcükleri arasındaki benzerliğe dikkat çekilmektedir. Devedikeni (“<span class="ideitalik">Silybum marianum</span>”) böğür sancısına ve batıcı diğer ağrılara, kılıçotunun (“<span class="ideitalik">Hypericum perforatum</span>”) delikli yaprakları (gerçekte ise ışığa tutulduğunda bunların delik gibi görünen yağ birikintileri olduğu anlaşılır) bıçak yaralarına, kırlangıçotunun (“<span class="ideitalik">Chelidonium maius</span>”) sarı renkli sütlü özsuyu ve merzagî nergisin şarap içinde kaynatılmış sarı çiçekleri sarılıkta, kırmızı yakıotu ise iç ve dış kanamalara karşı kullanılabilirdi. Taşkıranotu (“<span class="ideitalik">Semen saxifragae</span>”), mesane taşlarını çözmeliydi. Orkidenin (“<span class="ideitalik">Orchis rubra</span>”) kök yumruları, adından da anlaşılabileceği üzere afrodizyak olarak geçerliydi; çünkü onlar, testise benzer yapıya sahiptiler (bitkinin adı da bu benzerlikten gelmektedir: “<span class="ideitalik">Orchis</span>”: testis; bitkinin “<span class="ideitalik">Orchis mascula</span>” türünün Arapça adı: “<span class="ideitalik">husyet el-sa’leb</span>”: tilki taşağı). Gut hastalarının ayak baş parmaklarının şiş ve kızarık şeklini andıran çiğdem soğanı, söz konusu hastalığın en etkili ilacı durumundadır.<sup class="calibre2"><span>61, 68</span></sup> Bu örnekler çoğaltılabilir: Kız kalbi (“<span class="ideitalik">Dicentra cucullaria</span>”) bitkisinin kalp şeklindeki pembe çiçeklerinin kalp-damar hastalıklarına iyi geleceği, lohusaotunun (“<span class="ideitalik">Aristolochia clematitis</span>”) uterusa benzer kıvrık çiçeklerinin güç doğumları kolaylaştıracağı ve renk analojisi nedeniyle kadıntuzluğu (“<span class="ideitalik">Berberis vulgaris</span>”) bitkisinin odunsu gövdesinin sarı renkli kabuk kısmı ile zerdeçöpün (“<span class="ideitalik">Curcuma longa</span>”) toprakaltı gövdesinden elde edilen sarı renkli tozun sarılık hastalığını tedavi edeceği umulmaktaydı.<sup class="calibre2"><span>69</span></sup></p>

    <p class="normal1">Ortaçağ insanı nesneler arasında benzerlikler aramış ve bunları Tanrı’nın işaretleri olarak yorumlayıp “<span class="ideitalik">Signatur</span>” diye adlandırmıştır. Bu “<span class="ideitalik">Signatur</span>” (işaret, imza), “<span class="ideitalik">görünmez Tanrı’nın izi, yaratıcının yaratılan üzerindeki gölgesi ve resmi</span>” idi. Avrupalı simyacı Oswald Croll’un Latince bir yazısında şu ifade yer alır: “<span class="ideitalik">’Signatur’, karşılıklı bir benzeştirme, bitkilerle beden kısımları arasındaki bir eşleştirmedir, sempatidir</span>”. Bu konuda en iyi bilinen örnek haşhaş kapsülü olup, onun, üzerine taç yerleştirilmiş kafa şeklindeki yapısı, haşhaşın insanın kafasına ve beynine olan hükümranlık etkisini gösterir (afyon çekenin kafayı bulması!). Mineral maddeler de böylesi işaretlere sahiptir. Mağara sarkıtları toz haline öğütülür ve 1 drahmi / dirhem (~3,7 gram) kadarı kullanıldığında, ter sökücü olarak etkisini gösterir. Buradaki benzeşim (analoji), sarkıttan akan damlalarla, akan ter damlaları arasında kuruludur. Ayrıca sarkıt (stalaktit), damlayan kireçli sudan kireçtaşının katılaşmasıyla oluştuğundan, sarkıt tozu, kemik iyileşmesini de hızlandırmalıdır düşüncesiyle kemik erimesinde ve damla (gut) hastalığında da kullanılmıştır.<sup class="calibre2"><span>2</span></sup> Eresos’lu Theophrastos, Dioskorides ve Galenos gibi klasik yazarların yanı sıra İslâm dünyasının İbn Sina, Musa ibn Meymun (“<span class="ideitalik">Maimonides</span>”), İbn el-Baytar, el-Kazvinî ve Şemseddin el-Usmanî’nin (14. yüzyıl) eserlerinde, Davud el-Antâkî’nin (1541-1599) <span class="ideitalik">Tezkiretu Uli’l-Elbâb ve’l-Câmi li’l-Aceb el-Ucâb</span> (Akıl Sahiplerine Notlar, Bilinmeyenlerin ve Tuhaflıkların Derlenmesi) adlı eserinde ve Fra Francesco Suriano’nun (1450-1529) <span class="ideitalik">Traité sur la Terre Sainte</span> (Kutsal Topraklar Üzerine İnceleme) (1524) adlı eserinde Ortaçağ’da Ortadoğu’da “işaretler öğretisi” bağlamında kullanılan droglara ilişkin ipuçlarına rastlanmaktadır. Bu bilgiler, aşağıda çizelgeler halinde sergilenmiştir (ÇİZELGE 2, ÇİZELGE 3, ÇİZELGE 4):<sup class="calibre2"><span>66</span></sup></p>
  </div>

  <div class="calibre1" id="calibre_pb_50"/>
</body>
</html>
