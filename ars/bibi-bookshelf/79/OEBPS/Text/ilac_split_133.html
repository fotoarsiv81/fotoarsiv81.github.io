<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_32">MODERN ÇAĞDA PARFÜM HAZIRLAMA SANATI ÜZERİNE</h2>

  <p class="normal1">Bitkisel kokular, bitkilerin çiçek, yaprak, sap, yemiş, meyve kabuğu, üzümsü meyve, tohum, kök, dal, odunsu kısım, ağaç kabuğu, iğne yaprak, reçine gibi kısımlarından, otlardan ve ağaç yosunlarından elde edilebilmektedir. Bunlardan uçucu yağlar presleme ya da damıtma yoluyla kazanılırken, “<span class="ideitalik">concrète</span>”ler uygun bir hidrokarbon çözücü ile çekip alma (özütleme) yoluyla, mutlak esanslar ise “<span class="ideitalik">concrète</span>”lerin alkolle özütlenmesiyle elde edilirler. Bir kısmı hâlâ kullanılmakta olan parfüm bitkileri arasında önde gelenler şunlardır: Damıtma sırasında ısı etkisiyle bozunan limon, bergamut, portakal, mandalina ve greyfurt gibi turunçgil kaynaklı uçucu yağların eldesi, onların kabuklarının mekanik olarak sıkılmasıyla elde edilir. Kokulu yoncalar ailesi (palmaroza yağı, limonotu yağı, limon yağı), sümbülteber (onun çiçekleri güneş doğmadan önce toplanmalıdır), mavi süsen (süsen kökü yağı ya da menekşe kökü yağı), karanfil otu (kurutulmuş çiçek tomurcukları ve yapraklardan karanfil yağı), amber çiçeği (köklerden aselbent balsamı); meşenin, çamın ve ladinin (“<span class="ideitalik">Pinus picea</span>”) kök ve dalları üzerinde büyüyen ciğerotu (“<span class="ideitalik">Hepaticae</span>”; özütleme yoluyla parfüm yapımında koku sabitleştirici olarak kullanılan resinoid, ondan da mutlak esans elde edilir), <span class="ideitalik">Ylang-Ylang</span> ya da kananga ağacı (<span class="ideitalik">Ylang-Ylang</span> yağı), tarçın ağaççığı (tarçın yaprakları ve tarçın kabuğu yağı), sardunya (sardunya yağı), gül bitkisi (elle toplanan çiçek yapraklarından gülyağı), amber ağacı, bergamut ağacı (yeşil meyve kabuklarından preslenerek elde edilen bergamut yağı, “<span class="ideitalik">Eau de Cologne</span>” için önemli bir koku bileşenidir), turunç ağacı (çiçeğinden neroli yağı, olgunlaşmamış küçük meyve, yaprak ve dallarından elde edilen uçucu yağ), paçuli ya da tefarik ağaççığı (<span>→</span> paçuli yağı), mersin ağacı, yasemin, lavanta, biberiye, kekik otu, lim (misket limonu), mandalina ve pek çok başkaları. Bu bitkilerin çoğu özel olarak Güney Fransa ve İtalya’da tarlalarda yetiştirilmektedir. Örnek olarak 1 kg limonotu yağı elde edilmesi için 200 kg limonotu damıtmak gerekir ve yaklaşık 1000 kg menekşe yaprağından 30 g dolayında uçucu yağ elde edilir.<sup class="calibre2"><span>54</span></sup></p>

  <p class="normal1">Bulgaristan’da 300 yıldan beri dünyanın en büyük gül yetiştiriciliği sürmektedir (ŞEKİL 93). Burada kilometrelerce uzanan gül tarlalarında dışsatıma yönelik “<span class="ideitalik">Rosa damascena</span> M.” yetiştirilmektedir. “<span class="ideitalik">Rosa gallica / Rosa centifolia</span> L.” (Frenk gülü, kırmızı gül) üretiminden yılda 345-750 ton gülyağı çıkarılmaktadır. Bir litre gülyağı için 600 kg gül yaprağı gerektiği düşünülürse, üretilen gülün çokluğu anlaşılabilir.<sup class="calibre2"><span>141</span></sup></p>

  <div class="calibre1" id="calibre_pb_134"/>
</body>
</html>
