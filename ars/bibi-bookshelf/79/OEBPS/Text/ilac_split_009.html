<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="chapter">
    <p class="normal1">ÇİZELGE 1. Baharat ve parfüm bitkisi olarak kullanılan bitkilerle ilgili adlandırma</p>

    <table class="generictable">
      <tbody class="calibre5">
        <tr class="calibre6">
          <td class="h2baslik1">
            <p class="calibre7">Bitki adı</p>
          </td>

          <td class="h2baslik1">
            <p class="calibre7">Familya</p>
          </td>

          <td class="h2baslik1">
            <p class="calibre7"><span>Cins</span></p>
          </td>

          <td class="h2baslik1">
            <p class="calibre7"><span>Tür</span></p>
          </td>
        </tr>

        <tr class="calibre6">
          <td class="calibre8">
            <p class="calibre7">Anason<br class="chapter"/>
            Çay<br class="chapter"/>
            Gül<br class="chapter"/>
            Kahve<br class="chapter"/>
            Kakao<br class="chapter"/>
            Karabiber<br class="chapter"/>
            Kırmızıbiber<br class="chapter"/>
            Meyankökü<br class="chapter"/>
            Nane<br class="chapter"/>
            Sarmısak<br class="chapter"/>
            Soğan<br class="chapter"/>
            Şerbetçiotu<br class="chapter"/>
            Tarçın<br class="chapter"/>
            Zencefil</p>
          </td>

          <td class="calibre8">
            <p class="calibre7">Umbelliferae<br class="chapter"/>
            Theaceae<br class="chapter"/>
            Rosaceae<br class="chapter"/>
            Rubiaceae<br class="chapter"/>
            Sterculiaceae<br class="chapter"/>
            Piperaceae<br class="chapter"/>
            Solanaceae<br class="chapter"/>
            Fabaceae<br class="chapter"/>
            Labiatae<br class="chapter"/>
            Liliaceae<br class="chapter"/>
            Liliaceae<br class="chapter"/>
            Urticaceae<br class="chapter"/>
            Lauraceae<br class="chapter"/>
            Zingiberaceae</p>
          </td>

          <td class="calibre8">
            <p class="calibre7">Pimpinella<br class="chapter"/>
            Thea<br class="chapter"/>
            Rosa<br class="chapter"/>
            Coffea<br class="chapter"/>
            Theobroma<br class="chapter"/>
            Piper<br class="chapter"/>
            Capsicum<br class="chapter"/>
            Glycyrrhiza<br class="chapter"/>
            Mentha<br class="chapter"/>
            Allium<br class="chapter"/>
            Allium<br class="chapter"/>
            Humulus<br class="chapter"/>
            Circea<br class="chapter"/>
            Zingiber</p>
          </td>

          <td class="calibre8">
            <p class="calibre7">P. anisum L.<br class="chapter"/>
            T. sinensis L.<br class="chapter"/>
            R. centifolia L.<br class="chapter"/>
            C. arabica L.<br class="chapter"/>
            T. cacao L.<br class="chapter"/>
            P. nigrum L.<br class="chapter"/>
            C. annum L.<br class="chapter"/>
            G. glabra L.<br class="chapter"/>
            M. piperita L.<br class="chapter"/>
            A. sativum L.<br class="chapter"/>
            A. cepa L.<br class="chapter"/>
            H. lupulus L.<br class="chapter"/>
            C. cinnamomum L.<br class="chapter"/>
            Z. officinale Roscoe</p>
          </td>
        </tr>
      </tbody>
    </table>

    <p class="normal1">Tıbbî bitkiler, toz (“<span class="ideitalik">pulveres</span>”), bir yardımcı madde (sıvağ) yardımıyla hap (“<span class="ideitalik">pilulae</span>”) haline getirilerek ya da infüzyon (“<span class="ideitalik">infusa</span>”), dekoksiyon (“<span class="ideitalik">decocta</span>”) ve merhem (“<span class="ideitalik">unguenta</span>”) şekillerinde kullanılabilmektedir. Sıvağ olarak bal, şeker şurubu, nişasta, leblebi unu, arapzamkı, meyan balı gibi tedavi etkisi bulunmayan maddeler seçilir ve bunların yardımıyla yapılan hapların birbirine yapışmaması için aralarına meyankökü tozu ya da talk tozu dökülür. İnfüzyon (haşlama suyu), bitkisel eczaların ilaç olarak kullanılmasında en çok kullanılan yöntemdir. Bunda, ufaltılmış bitki parçaları üzerine kaynar su dökülür ve karışım kapalı bir kap içinde sık sık karıştırılarak çok hafif ateşte 5 dakika tutulur; soğuduktan sonra ince tülbentten süzülür; istendiğinde içine tatlandırıcı eklenerek kullanılır. Dekoksiyonda ise ufaltılmış bitki parçaları üzerine soğuk su konur, hafif ateş üzerinde sık sık karıştırılarak yarım saat ısıtılır ve sıcakken ince bir tülbentten süzülür.<sup class="calibre2"><span>21</span></sup></p>

    <p class="normal1">Ülkemizde, etkili olduğu halde, dozu iyi ayarlanamadığında tehlikeli sonuçlara yol açabildiğinden sedefotu, kargabüken, balıkotu, yüksükotu, çöpleme, karaardıç, altınkökü, adasoğanı ve güzelavratotu gibi bitkiler, Sağlık Bakanlığı’nın yasak bitkiler listesinde yer almaktadır.<sup class="calibre2"><span>22</span></sup></p>

    <p class="normal1">Adasoğanı [Lat. “<span class="ideitalik">Scilla maritima / Urginea maritima</span>”], <span class="ideitalik">Liliaceae</span> familyasından bir Akdeniz bitkisi olup Eskiçağdan beri, örneğin Eski Mısır ve Eski Yunan’da kalp hastalıklarının tedavisinde, diüretik (idrar söktürücü), ekspektoran (balgam söktürücü) ve emetik (kusturucu) olarak; Eski Mısır’da veba salgınları sırasında fare zehiri olarak kullanılmıştır.<sup class="calibre2"><span>23</span></sup></p>

    <p class="normal1">Küçük hindistancevizinin (muskat, Lat. “<span class="ideitalik">Myristica fragrans</span>”, İng. “<span class="ideitalik">muscat</span>”) anavatanı Endonezya ve civarındaki adalar olup 12. yüzyılda Haçlılar aracılığıyla Avrupa’ya tanıtılmıştır. Bir zamanlar Avrupa’nın zengin kentlerinde, sokakları kötü kokulardan arındırmak için ve 1191 yılında Roma sokaklarının güzel kokmasını sağlamak amacıyla bunun yakıldığı bilinmektedir. Daha sonraları değeri daha iyi anlaşılarak baharat olarak kullanılmaya başlanmış ve 14. yüzyılda yarım kilosunun fiyatı, üç koyun ya da besili bir ineğin fiyatına denk hale gelmiştir.</p>

    <p class="normal1">Ökaliptus ağacı, bol “su içtiği” için bataklıkların kurutulması amacıyla dikilir; “sıtma ağacı” olarak da adlandırılır. Ülkemizde en yaygın olan “<span class="ideitalik">Eucalyptus globulus</span>” türünün yapraklarından su buharı damıtması yöntemiyle, limon ruhu kokusunu andıran ve ağza alındığında tatlı bir serinlik veren “ökaliptol” denilen bir yağ elde edilmektedir. Ökaliptol, kâfura benzer kokulu, serinletici ve baharlı tadı olan bir tür reçine içerir. Yüzde 60’lık alkolde çözülerek nefes açıcı olarak kullanılmasının yanı sıra parfümeride de değerlendirilir.</p>

    <p class="normal1">Etkin saf bileşiklere oranla bitkisel eczalarda tedavi dozu ile öldürücü doz arası oldukça geniştir. Böylece bitkisel eczalarla zehirlenerek ölme olasılığı, etkin saf maddelere oranla çok daha azdır. Bu nedenle halk arasında, saf etken madde yerine bitkisel eczaların kullanılmasının daha uygun olacağı düşüncesi yaygındır. Bitkisel ecza kullanan hastada hastalık belirtisi kısa sürede geçmezse, hemen bir hekime gitmekte yarar vardır. Günümüzde bitkisel eczaların değeri, kimi hekimlerce küçümsenmektedir. Ancak halk arasında da fazla bir kullanım yaygınlığı görülmemektedir. İshal, kabızlık, soğuk algınlığı, nezle, ateş, boğaz ağrısı, sinirlilik, yorgunluk ve hafif sindirim bozuklukları gibi rahatsızlıklarda bitkisel eczalarla iyi sonuç alınabilmektedir. Bu bağlamda pek çok ülkede doğal ilaç kullanımı yönünde bir eğilim bulunmaktadır.<sup class="calibre2"><span>24</span></sup></p>

    <p class="normal1">Bitkileri kullanarak hastaları tedavi etme uğraşı olan “fitoterapi” terimi, ilk kez Fransız hekim Henri Leclerc (1870-1953) tarafından kullanılmıştır. İÖ 1550’lere tarihlenen <span class="ideitalik">Ebers Papirüsü</span>’nde Eski Mısır’daki bitkisel tedaviler ve mumyalama teknikleri anlatılır; ayrıca o günlerde yaygın olan amipli dizanteriye karşı koruyucu olduğuna inanılan soğan ve sarmısağın, günlük yemeklerinde yeterli miktarda verilmemesi nedeniyle piramit inşasında görev alan işçilerin çalışmayı reddettiklerinden söz edilir (soğan ve sarmısak, “<span class="ideitalik">allicin</span>” adlı antibakteriyel etken bileşen içerirler). Geçen yüzyılda üretilebilen kimi önemli ilaçlar bitkisel kökenliydi (söğüt kabuğundan aspirin, yüksükotundan digoksin, kınakına bitkisinden kinin, haşhaştan morfin gibi).<sup class="calibre2"><span>25</span></sup></p>

    <p class="normal1">1997 yılında ABD’de bitkisel ilaç satışları bir önceki yıla göre yüzde 59’luk bir artış göstermiş, hastaların yüzde 3-5’lik bir bölümü temel tedavi olarak yalnızca bitkisel tedavi almıştır. Dünya Sağlık Örgütü (WHO) verilerine göre bugün dünya nüfusunun yüzde 80’i, Afrika nüfusunun yüzde 95’i yalnızca tıbbî bitkilere dayalı tedavi yöntemleri kullanmaktadır. Herbalistler (bitkisel tedavi uzmanları) yalnızca etken maddenin yalıtılıp verilmesini amaçlayan çağdaş tıbbî tedavinin aksine bitkisel tedavide maksimum etkinin bir bütünsellik içinde ortaya çıktığını, bitkinin tüm bileşenlerinin olumlu etki üzerinde bir payı olduğunu savunmaktadırlar. Onlara göre bitkinin tümünün saflaştırılmadan kullanılması, bitkiyi oluşturan maddelerin birbirini dengelemesi nedeniyle yan etki olasılığını azaltmaktadır. Araştırmalarda son 10 yılda incelenen 53 bin maddeden 37500’ünün bitkisel olduğu, 1983-1993 yılları arasında tanımlanan ilaçların yüzde 40’ının bitkilerden kaynaklandığı, Almanya’da en çok satan reçeteli 7. ilacın, lisanslı “<span class="ideitalik">Hypericum perforatum</span>” (sarı kantaron) preparatı olduğu belirtilmektedir.<sup class="calibre2"><span>25</span></sup></p>

    <p class="normal1">Günümüzde dünya genelinde 75 bin bitki türü tedavide kullanılmaktadır. Modern tıbbın olanaklarından çok fazla yararlanamayan kesimlerde halen geleneksel tedavi yöntemleri uygulanmaktadır. Tedavi amaçlı şifalı bitki kullanımına ilişkin olarak “doğal olan sağlıklıdır” modasının ardındaki itici güç, şifalı bitkilerin çağdaş ilaçlara göre daha ekonomik olmalarıdır. Bitkisel ürünler de istenmeyen yan etkilere sahip olabilirler. Bu bitkilerin ilaç olarak kullanılmaları için klinik deneylerden geçirilmeleri ve yan etkilerinin biliniyor olmaları gerekir. Şifalı bitkilerin etken maddeleri, toplandıkları ortama ve zamana, ayrıca depolanma koşullarına bağlı olarak değişmektedir. Şifalı oldukları düşünülen kimi bitkiler, yetiştirildiği ortamdan kaynaklanan ağır metal kirliliği barındırabilmekte ve kullanıldıklarında olumsuz etkileşmelere yol açabilmektedir. Baharat ve tıbbî bitkiler toz halinde öğütüldüğünde çok geniş bir dış yüzeye sahip olurlar ve bu durumda havayla kolayca etkileşerek bozulma/bayatlama olasılıkları artar. Bu nedenle bunlar, kullanılacakları zaman azar azar öğütülmeli, güneş almayan kapalı dolaplarda ve koyu renk kavanozlar içinde saklanmalıdır.</p>
  </div>
</body>
</html>