<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="chapter">
    <p class="normal1">ÇİZELGE 5. Dört salgı kuramıyla ilişkilendirilen çeşitli özellikler</p>

    <table class="generictable">
      <tbody class="calibre5">
        <tr class="calibre6">
          <td class="calibre8">DÖRT ÖĞE:</td>

          <td class="calibre8">Hava</td>

          <td class="calibre8">Ateş</td>

          <td class="calibre8">Toprak</td>

          <td class="calibre8">Su</td>
        </tr>

        <tr class="calibre6">
          <td class="calibre8">DÖRT SALGI:</td>

          <td class="calibre8">Kan</td>

          <td class="calibre8">Sarı safra</td>

          <td class="calibre8">Kara safra</td>

          <td class="calibre8">Balgam</td>
        </tr>

        <tr class="calibre6">
          <td class="calibre8">SALGI ORGANI:</td>

          <td class="calibre8">
            <p class="calibre7">Kalp / akciğer</p>
          </td>

          <td class="calibre8">
            <p class="calibre7">Karaciğer</p>
          </td>

          <td class="calibre8">
            <p class="calibre7">Dalak / mide</p>
          </td>

          <td class="calibre8">
            <p class="calibre7">Beyin</p>
          </td>
        </tr>

        <tr class="calibre6">
          <td class="calibre8">
            <p class="calibre7">SALGI RENGİ:</p>
          </td>

          <td class="calibre8">
            <p class="calibre7">Kırmızı</p>
          </td>

          <td class="calibre8">
            <p class="calibre7">Sarı</p>
          </td>

          <td class="calibre8">
            <p class="calibre7">Siyah</p>
          </td>

          <td class="calibre8">
            <p class="calibre7">Beyaz</p>
          </td>
        </tr>

        <tr class="calibre6">
          <td class="calibre8">
            <p class="calibre7">SALGI TADI:</p>
          </td>

          <td class="calibre8">
            <p class="calibre7">Tatlı</p>
          </td>

          <td class="calibre8">
            <p class="calibre7">Acı</p>
          </td>

          <td class="calibre8">
            <p class="calibre7">Ekşi</p>
          </td>

          <td class="calibre8">
            <p class="calibre7">Tuzlu</p>
          </td>
        </tr>

        <tr class="calibre6">
          <td class="calibre8">
            <p class="calibre7">FİZİKSEL ÖZELLİĞİ:</p>
          </td>

          <td class="calibre8">
            <p class="calibre7">Nemli-Sıcak</p>
          </td>

          <td class="calibre8">
            <p class="calibre7">Kuru-Sıcak</p>
          </td>

          <td class="calibre8">
            <p class="calibre7">Kuru-Soğuk</p>
          </td>

          <td class="calibre8">
            <p class="calibre7">Nemli-Soğuk</p>
          </td>
        </tr>

        <tr class="calibre6">
          <td class="calibre8">
            <p class="calibre7">MİZAÇ / KARAKTER:</p>
          </td>

          <td class="calibre8">
            <p class="calibre7">Demevî</p>
          </td>

          <td class="calibre8">
            <p class="calibre7">Safravî</p>
          </td>

          <td class="calibre8">
            <p class="calibre7">Sevdavî</p>
          </td>

          <td class="calibre8">
            <p class="calibre7">Balgamî</p>
          </td>
        </tr>

        <tr class="calibre6">
          <td class="calibre8">
            <p class="calibre7">MEVSİMİ:</p>
          </td>

          <td class="calibre8">
            <p class="calibre7">İlkbahar</p>
          </td>

          <td class="calibre8">
            <p class="calibre7">Yaz</p>
          </td>

          <td class="calibre8">
            <p class="calibre7">Sonbahar</p>
          </td>

          <td class="calibre8">
            <p class="calibre7">Kış</p>
          </td>
        </tr>

        <tr class="calibre6">
          <td class="calibre8">
            <p class="calibre7">YAŞ DÖNEMİ:</p>
          </td>

          <td class="calibre8">
            <p class="calibre7">Çocukluk</p>
          </td>

          <td class="calibre8">
            <p class="calibre7">Gençlik</p>
          </td>

          <td class="calibre8">
            <p class="calibre7">Erişkinlik</p>
          </td>

          <td class="calibre8">
            <p class="calibre7">Yaşlılık</p>
          </td>
        </tr>

        <tr class="calibre6">
          <td class="calibre8">
            <p class="calibre7">BURÇLAR:</p>
          </td>

          <td class="calibre8">
            <p class="calibre7">İkizler</p>

            <p class="calibre7">Boğa</p>

            <p class="calibre7">Koç</p>
          </td>

          <td class="calibre8">
            <p class="calibre7">Başak</p>

            <p class="calibre7">Aslan</p>

            <p class="calibre7">Yengeç</p>
          </td>

          <td class="calibre8">
            <p class="calibre7">Terazi</p>

            <p class="calibre7">Akrep</p>

            <p class="calibre7">Yay</p>
          </td>

          <td class="calibre8">
            <p class="calibre7">Balık</p>

            <p class="calibre7">Kova</p>

            <p class="calibre7">Oğlak</p>
          </td>
        </tr>

        <tr class="calibre6">
          <td class="calibre8">
            <p class="calibre7">MUSİKÎDEKİ MAKAMLARI:</p>
          </td>

          <td class="calibre8">
            <p class="calibre7">Şehnaz</p>

            <p class="calibre7">Isfahan</p>

            <p class="calibre7">Nevâ</p>
          </td>

          <td class="calibre8">
            <p class="calibre7">Rast</p>

            <p class="calibre7">Hicaz</p>

            <p class="calibre7">Büzürk</p>
          </td>

          <td class="calibre8">
            <p class="calibre7">Irak</p>

            <p class="calibre7">Buselik</p>

            <p class="calibre7">Zengule</p>
          </td>

          <td class="calibre8">
            <p class="calibre7">Hüseynî</p>

            <p class="calibre7">Uşşak</p>

            <p class="calibre7">Nevruz</p>
          </td>
        </tr>

        <tr class="calibre6">
          <td class="calibre8">
            <p class="calibre7">TEDAVİ YÖNTEMİ:</p>
          </td>

          <td class="calibre8">
            <p class="calibre7">Kuru-soğuk ilaç</p>
          </td>

          <td class="calibre8">
            <p class="calibre7">Nemli-soğuk ilaç</p>
          </td>

          <td class="calibre8">
            <p class="calibre7">Nemli-sıcak ilaç</p>
          </td>

          <td class="calibre8">
            <p class="calibre7">Kuru-sıcak ilaç</p>
          </td>
        </tr>
      </tbody>
    </table>

    <p class="normal1">Gıdaların farklı özellikleri, salgı türünü belirlemektedir. Buna göre örneğin et ve rafadan yumurta gibi “sıcak-nemli” gıdalardan “kan”; “sıcak-kuru” özellikteki ekşi, sıcak, tatlı ve yağlı gıdalardan “sarı safra”; balık, yoğurt ya da soğuk yemişler gibi “soğuk-nemli” gıdalardan “balgam”; sarmısak, kuru et, kuru balık, hardal, peynir, mercimek ve sığır eti gibi “sıcak-nemli” ve tuzlu gıdalardan ise “kara safra / sevdâ” meydana gelmekteydi.<sup class="calibre2"><span>127</span></sup> Çabuk sinirlenen bir kimseye, sarı safra salgısını azaltmak için soğuk ve nemli yiyecekler verilmeli; kışın hazırlanan soslarda sıcak ve kuru özellikli baharat (hardal, zencefil, biber, tarçın, karanfil), yazın hazırlananlarda ise tam tersi soğuk ve nemli özellikteki baharat kullanılmalı idi. <sup class="calibre2"><span>76</span></sup></p>

    <p class="normal1">Eski tıp anlayışına göre gıda ve devalar “mu’tedil” (ılımlı) ya da “gayr-i mu’tedil” (ılımlı olmayan) şeklinde iki grupta değerlendirilirdi. Mu’tedil olmayan devalardaki öğeler 1’den 4’e kadar çeşitli yoğunluk derecelerinden (“<span class="ideitalik">derece-i evvel</span>”: birinci derece; “<span class="ideitalik">derece-i sânî</span>”: ikinci derece; “<span class="ideitalik">derece-i sâlis</span>”: üçüncü derece; “<span class="ideitalik">derece-i râbi</span>”: dördüncü derece) birine sahipti. Örneğin zaferanın (safran) 2. derece sıcak ve 1. derece kuru olduğu söylenirdi. Sultan IV. Mehmed’in hekimbaşısı Salih bin Nasrullah’ın, <span class="ideitalik">Gayet el-İtkan fî Tedbir el-Beden el-İnsan</span> (İnsan Sağlığı ve Sağlığı Koruma Yöntemleri) adlı eseri Arapça yazılmış olup, daha sonra Ebu’l-Feyz Mustafa bin Ahmed tarafından <span class="ideitalik">Nüzhet el-Ebdân fî Tercemeti Gâyet el-İtkân</span> adıyla Türkçe’ye çevrilmiştir. Salih bin Nasrullah bu eserinde, gıda ve ilaçlardaki bu derecelemenin ne anlama geldiğini şöyle anlatır: “<span class="ideitalik">Bir devâ gereken miktarda alındığı halde bedende özel bir belirti vermiyor, ancak tekrar alındığında belirti veriyorsa, bu devâ, birinci derecededir (“derece-i evvel”). Bu devâ gereken miktarda alındığında tekrar kullanmaya gerek kalmadan bedende bir belirti oluşturuyorsa, ikinci derecededir (“derece-i sâni”). Bir devâ gereken miktarda alındığında, bedenin işleyişine zarar verecek derecede belirti veriyorsa, bu devâ üçüncü derecededir (“derece-i sâlis”). Ve eğer bir devânın verdiği belirti, öldürücü derecede ise bu devâya, dördüncü derecede (“derece-i rabia”) derler</span>”.<sup class="calibre2"><span>127</span></sup></p>

    <p class="normal1">Gıda ve devaların sahip oldukları bu dört yoğunluk derecesi, kendi içinde “<span class="ideitalik">ibtida / evvel</span>” (başlangıç)<span class="ideitalik">,</span> “<span class="ideitalik">vâsıt / evsât</span>” (orta) ve “<span class="ideitalik">âhir</span>” (son) gibi üç mertebeye daha ayrılıyordu. Örneğin deliceotun doğasını bildirirken, “<span class="ideitalik">üçüncü derecenin evvelinde (ibtidasında) sıcak, ikinci derecede kurudur</span>” deniliyordu. Salih bin Nasrullah, bunu da şöyle açıklar: “<span class="ideitalik">Bu mertebeler, devâların fiillerinin kuvvet ya da zayıflık yönünden birbirlerine olan farklılıklarını gösterir</span>”. Buna göre deliceotun sıcaklığı, üçüncü derecenin en hafif (zayıf) mertebesindedir.<sup class="calibre2"><span>127</span></sup></p>

    <p class="normal1">Bozulan salgı dengesini yeniden kurarak bedeni sağlığa kavuşturmak için belirli öğeler, belirli miktarlarda verilirdi. Kısacası, devaların verilmesine ilişkin üç kural vardı: (1) Sıcaklık (“<span class="ideitalik">harâret</span>”), soğukluk (“<span class="ideitalik">bürûdet</span>”), kuruluk (“<span class="ideitalik">yübûset</span>”) ve nemlilik (“<span class="ideitalik">rutûbet</span>”) yapanlardan birini, yerine göre kullanma; (2) Bunun miktarını tayin; (3) Bunun zamanını tayin. Her bir “müfred devâ” tanıtılırken, kaçıncı derecede hangi unsurlara sahip olduğu, “mikdar-ı şerbeti”, yani alınacak miktarı ve hangi zamanlarda verileceği konuları belirtilmiştir. Gıda ve devaların bir de mizaçları (karakterleri) vardı. Bunlar “kâbız” (kabızlık veren), “müshil”, “mülattif” ya da “müleyyin” (yumuşatıcı), “müfettih” (açıcı), “muhallil” (organa nüfuz edici), “mukayyi” (kusturucu), “muharrik” (harekete geçirici), “muhaddır” (uyuşturucu) ya da “münevvim” (uyutucu) olabilirdi. Örneğin muhaddır ve münevvim olanlar arasında marul, nilüfer, haşhaş, it üzümü, lüffah, afyon gibi “müfred devâ”lar sayılabilir. Müshil ve müleyyin olanlardan ise ebegümeci, hatmi, yer fesleğeni, pazı, tatlı erik, hıyarşembe (“<span class="ideitalik">Cassia fistula</span>”) ve kudret helvası verilebilir.<sup class="calibre2"><span>78, 128</span></sup></p>

    <p class="normal1">Mevsimlerle yiyeceklerin ilişkisine göre ise ilkbaharda kan yapıcı maddeler alınmalı; yazın, safra yapıcı yiyecekler yenmeli, soğukluk veren besinler kullanılmalı ve baharatlı yiyecekler yenmemeli; sonbaharda kuru ve tuzlu yiyecekler alınmamalı; kış mevsimi ise balgam artırıcı olduğundan soğan, sarmısak yenmeli ve bunun yanı sıra baharatlı yemekler, kebaplar, pirinç yemekleri ve tatlılar yenmeliydi.<sup class="calibre2"><span>20</span></sup></p>

    <p class="normal1">Bedensel dört salgının etimolojisine bakılacak olursa, Eski Yunanca “<span class="ideitalik">kholia</span>”, Arapça bir sözcük olan “safra” anlamına gelir; “<span class="ideitalik">melan-kholia</span>” ise sözcüğü sözcüğüne “kara-safra” demektir. “<span class="ideitalik">Melankholia</span>”, Arapça’da “<span class="ideitalik">mâl-i hülyâ</span>”ya dönüşmüştür. “<span class="ideitalik">Sevdâ</span>” sözcüğü, Arapça “kara” anlamına gelen “<span class="ideitalik">esved</span>”in dişi şeklidir. “<span class="ideitalik">Melankholia</span>”ya yani “kara safra”ya Araplar “<span class="ideitalik">sevdâ</span>”, yani “kara” demişler, biz de bu “kara”yı yeterli bulmayıp daha karartarak “kara-sevda” yapmışız (!). “Safra” sözcüğü Arapça olup “<span class="ideitalik">asfar</span>”, yani “sarı” olduğu için bu adı almıştır. Yunanca “<span class="ideitalik">flegma</span>” ya da “<span class="ideitalik">lenfa /</span> <span class="ideitalik">lemfos</span>”, “balgam” demektir; balgamî karaktere (flegmatik), Osmanlıca’da “<span class="ideitalik">lenfaviyü’l-mizac</span>” denirdi.<sup class="calibre2"><span>129</span></sup></p>
  </div>
</body>
</html>