<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="resimalti"><img alt="" class="calibre27" src="../Images/25.jpg"/></p>

    <p class="resimalti">ŞEKİL 25. Eczacı (Caspar Luyken’in bakır kazıma resmi, 1695 dolayı).32</p>

    <p class="normal1">Avrupa’da cadı avı, 15. yüzyılda korkunç boyutlara varmış ve özellikle de ilaç (kocakarı ilacı) sanatından anlayan kadınlara yöneltilmişti. 15. yüzyıl sonunda kadınlar artık kentlerde sağlık konularında çalışamaz oldular. Worms’da 1582 tarihinde kadınların eczacı olarak çalışmalarını yasaklayan bir düzenleme getirilmişti.<sup class="calibre2"><span>48</span></sup> Kitap resimlemesinde bitki çizimleri, Otto Brunfels’in (1464-1534) <span class="ideitalik">Herbarum vivae eicones ad naturae imitationem, summa cum diligentia et artifico effigiatae, una cum effectibus earundem...</span> (Bitkilerin Canlı İmgeleri...) (Strasbourg, 1530-36) adlı şifalı bitkiler kitabına Albrecht Dürer’in (1471-1528) öğrencisi Genç Hans Weiditz’in (~1495-1537) yaptığı 230 bitkinin dâhiyane çizimleri yoluyla ilk olarak antik düzeyine erişmiştir. 1543’ten itibaren yayımlanan Dioskorides nüshalarındaki resimler, büyük oranda Hans Weiditz’in çizimlerine dayanmaktadır.<sup class="calibre2"><span>14</span></sup> Brunfels’in sözü edilen eserinin daha sonra <span class="ideitalik">Contrafayt Kreuterbuch</span> başlığı altında Almanca baskısı yapılmıştır. Brunfels’in <span class="ideitalik">Spiegel der Arznei</span> (İlaçların Aynası) (Strasbourg, 1532) ve <span class="ideitalik">Reformation der Apotheken</span> (Eczane Reformu) (Strasbourg, 1536) adlı kitapları da vardır.</p>

    <p class="normal1">14. yüzyılın seyrinde Avrupa’da eczacılar gezgin tüccar halinden dükkân sahibi yerleşik eşraf konumuna yükseldiler. Bunlar yalnızca şifalı bitki, baharat ve ecza satmıyor, bizzat kendi eczanelerinin ofislerinde (Lat. “<span class="ideitalik">officina</span>”) ilaç da hazırlıyorlardı. Zamanla ilaç hazırlama işi dükkân içinden çıkıp, arka tarafta yer alan, müşteri gözünden uzak ve kapalı bölmedeki laboratuvarlara taşındı. Ofis kısmı yalnızca satış bölümü oldu. Eczacı da hem ilaç hazırlayan hem de satan kişi haline geldi. Günümüz Avrupa’sında eczanenin satış bölmesi, örneğin Almanya’da, hâlâ “<span class="ideitalik">Offizin</span>” (ofis) olarak nitelenir. 16. yüzyılda ilk eczacılar, tıbbî bilgilerini eksiksiz hale getirmek için üniversitelerdeki tıp derslerini izlemeye başladılar.</p>

    <p class="normal1">Avrupa’da ilk bağımsız eczaneler, 1140’ta Napoli’de ve 1180’de Paris’te açılmıştır. Fransa’da 15. yüzyıl sonlarına doğru kralın emriyle aktarlar, bir lonca (İta. “<span class="ideitalik">loggia</span>”, Fra. “<span class="ideitalik">loge</span>”) içinde toplandılar. Bu loncaya baharatçılar, kökçüler ve şeker satıcıları da alınmakla birlikte, ilaç hazırlama izni yalnızca aktarlara verilmişti. Bu lonca Fransız Devrimi öncesinde “<span class="ideitalik">Collège Pharmacie</span>”, aktarlar da “<span class="ideitalik">Pharmacien</span>“ adını aldılar. İlk resmî farmakope, 1498’de Floransa’da İtalyanca olarak <span class="ideitalik">Nuovo Receptario</span> adı altında yayınlandı. 1682’de Fransa Kralı XIV. Louis’nin (“<span class="ideitalik">Roi Soleille</span>”: “Güneş Kral”) (yön. 1643-1715) çıkardığı bir emirnâme ile zehirli maddelerin yalnızca “<span class="ideitalik">Apothicaire</span>”lerde satılabileceği ve bu satışlar için özel bir defterin tutulması zorunluluğu getirildi.<sup class="calibre2"><span>27</span></sup></p>

    <p class="normal1">Batı bitkisel ilaç tarihinde kilometre taşı olan dört eser vardır: (1) <span class="ideitalik">De materia medica</span> (<span class="ideitalik">Vienna Dioscorides</span>, İS 512), (2) <span class="ideitalik">The Badianus Manuscript</span> (Badianus Elyazması) (1552 tarihli bir Aztek bitkisel ilaç kitabı), (3) İngiliz John Gerard’ın (1545-1612) “Yeni Dünya”nın (Amerika) bitkilerini konu edinen <span class="ideitalik">Herbal, or General History of Plants</span> (Bitkilerin Genel Tarihi) (1597) adlı eseri, (4) Nicholas Culpeper’in (1616-1654) <span class="ideitalik">English Physician</span> (İngiliz Hekim) (1652) adlı eseri.<sup class="calibre2"><span>28</span></sup></p>

    <p class="normal1">Floridus Macer’in (12. yüzyıl) <span class="ideitalik">De viribus herbarum</span> (Bitkilerin Yorumlanması Üzerine) (ilk baskısı 1477) adlı şifalı otlar kitabı, en eskilerinden biri olup Yaşlı Plinius, Galenos, Dioskorides, Hippokrates ve diğer klasik yazarlardan derlenmiştir. Bundaki kimi ilaçlar sihir ya da büyüyü ima etmektedir. Bundaki reçeteler, bellekte kalmaya yardımcı olacak şekilde kafiyeli yazılmış olduğundan, hekimlerce sevilen bir eserdi.<sup class="calibre2"><span>49</span></sup></p>
  </div>
</body>
</html>
