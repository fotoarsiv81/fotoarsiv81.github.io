<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_25">ECZA SANDIKLARI</h2>

  <p class="normal1">Hekimbaşına İslâm uygarlığında “Reis el-Etibbâ”, Türk devletlerinden Uygurlarda “Otacı İligi” ya da “Tabiplerin Prensi”, Selçuklularda “Melik el-Hukemâ”, Osmanlılarda ise “Ser Etibbâ-i Sultani” ya da “Hekimbaşı” denmiştir.<sup class="calibre2"><span>154</span></sup> Hekimbaşılar, tüm dönemlerde padişaha en yakın kişilerden olmuşlardır. Padişah yemek yerken hekimbaşı yanında bulunur, yemeğin hazırlanmasına gözcülük ederdi. Yalnız hastalıklar için ilaç hazırlamakla kalmaz, aynı zamanda sağlığa yararlı şuruplar ve özellikle hünkâr macunu ve mesir macunu da yaparlardı. Bu macunlar, devlet erkânına da ikram edilirdi. Hekimbaşılar, Topkapı Sarayı’nda bulunan iki eczahane ile beş hastahanedeki Etibbâ-i Hassa denilen saray hekimi, kehhal (göz hekimi) ve cerrahlarının başı olarak oraların yönetiminden de sorumluydu. Esans, Nisan suyu, buhur suyu vb.nin yanında sarayda kullanılan sabun ve mum gibi maddeler de hekimbaşıların verdikleri reçetelere göre hazırlanırdı. Hekimbaşı odasında havanlar, teraziler, padişah tuğralarını taşıyan dirhemler, yazılı ve damgalı tablet ve pastiller için kullanılan tensûh (tenzu) kalıpları, şırıngalar ve çeşitli aletler, ayrıca buhur ve pastillerin reçetelerini içeren kitapçıklar bulunurdu. Bir kenarından menteşeli olan tensûh kalıplarının iç yüzlerinde, şifa verdiğine inanılan çeşitli âyet ve sözler yazılıydı; hamur halindeki ilaç, bu kalıba konup kapatıldığında bu yazılar tablet üzerinde çıkardı. Bunların yanı sıra, ilaç hammaddesi olarak kullanılan panzehir taşları, kurutulmuş yılan, hindistancevizi, balık dişleri ve fosiller gibi malzemeler de bulunmaktaydı. Hekimbaşının ilaç çantasında çeşitli çiçeklerden yapılan “buhur suyu”, “kırmız boyası” ve 46 maddeden hazırlanan “hazne yağı” gibi malzemeler bulunurdu. Hekimbaşının kullanımı için hazırlanmış, üzeri süslemeli seyyar ecza sandığı örnekleri, çeşitli müzelerde sergilenmektedir.<sup class="calibre2"><span>107, 155</span></sup></p>

  <p class="normal1">ŞEKİL 77 - ŞEKİL 83’te Avrupa tipi ecza sandıklarından örnekler görülmektedir.</p>

  <div class="calibre1" id="calibre_pb_109"/>
</body>
</html>
