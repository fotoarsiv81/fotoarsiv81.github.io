<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_16">İSLÂM DÜNYASINDA ECZACILIK</h2>

  <p class="normal1">İskenderiye Kütüphanesi 391 yılında İmparator I. Theodosius’un (yön. 379-395) emri üzerine Hıristiyan Piskopos Theophilos (ölm. 412) tarafından tahrip edilmiştir. Bunun ardından bilginler İskenderiye’yi terk etmiş, sığınacak yer olarak İran’daki akademik okulları seçmişlerdir. Bu gelişme, 529 yılında İmparator I. İustinianus’un (Jüstinyen) (yön. 527-564) resmî olarak kendi ülkesinde Antik bilim ve felsefeyi yasaklamasıyla kesin bir sona ermiştir. Sonuçta bilim adamları ve İskenderiye’den kurtarılan Antik yazmalar, 7. yüzyılda parlamakta olan Arap-İran dünyasının bilgi hazinesine geçiş yapmıştır.<sup class="calibre2"><span>2</span></sup></p>

  <p class="normal1">Büyük İslâm hekimleri, Yunan ve Romalıların bilgilerini korumak, tamamlamak ve eklemeler yapmak konusunda hiçbir sınırlama ile karşılaşmamışlardır. Eczacılık konusunda Doğu ülkelerinden bir dizi yeni şifalı bitkilerin aktarıldığı eserler ortaya çıkmıştır. Avrupa’da kullanım şansı bulmuş olan şifalı bitkilerin büyük bir çoğunluğu İslâm tıbbından geçmedir ve onların da bir kısmı Hint tıbbından (Ayur-Veda hekimliğinden) alınmadır. Bu tıbbî bilgilerin iletilmesi, başka bir aktarım yolu olarak oryantal baharat ve çeşni maddeleri üzerinden de gerçekleşmiştir.<sup class="calibre2"><span>2</span></sup></p>

  <p class="normal1">Daha <span class="ideitalik">Eski Ahit</span>’in yazıldığı dönemlerde (İÖ 13./12. yüzyıl) Arap kervanları mür (mürrüsâfi; kokulu bir tür sarı sakız), günlük, tarçın, eyirotu, hıyarşembe, kakule ve meyankökünü Akdeniz’e aktarıyor, oradan da Avrupa’ya ulaşıyordu. Zerdeçal (sarıkök, hintsafranı), sandal ağacı, havlıcan, şerbetçiotu, kâfur, karahindiba, küçük hindistancevizi, sinameki yaprak ve kabuğu, güz çiğdemi (acı çiğdem) ve turunç kabukları ilk olarak Ortaçağ’da Arap hekimleri üzerinden Avrupa tedavi sanatına girmişlerdir.<sup class="calibre2"><span>2</span></sup></p>

  <p class="normal1">Farsça “<span class="ideitalik">droa</span>” (koku, deva) sözcüğü, Fransızca “<span class="ideitalik">drogue</span>”, İngilizce “<span class="ideitalik">drog</span>” ve İspanyolca “<span class="ideitalik">droga</span>” demek olan ve ilaç yapımında kullanılan bitkisel, hayvansal ve mineral maddeler, yani ecza anlamına gelir. Eczalar galenik preparatlar şeklinde hazırlanarak kullanılır. Yüzyıllar boyu eczaların korunması, standartlaştırılması, taşınması ve ticareti gibi konular, insanlığın ana uğraşlarından biri olmuştur.<sup class="calibre2"><span>94</span></sup></p>

  <p class="normal1">Hastaneler gibi eczaneler de İslâm’ın geliştirdiği kurumlar olmuştur. İslâm öğretisine göre, “Tanrı, her hastalığın şifasını vermiştir” ve Müslümanlar bunları bulmak ve uygun şekilde kullanmak durumundadırlar.<sup class="calibre2"><span>95</span></sup> İslâm dünyasında ilk eczane 8. yüzyılda Bağdat’ta, Avrupa’da ise ondan birkaç yüzyıl sonra Güney İtalya’da açılmıştır. Salerno’lu Nicolaos Praepositus’un (12. yüzyıl ilk yarısı) <span class="ideitalik">Antidotarium...</span> (Panzehirler Kitabı) adlı reçete kitabı ya da farmakolojik eseri, en eski farmakopelerden biri olup 12. yüzyıl başından kaynaklanır. Eczacılıkla ilgili Arapça elkitapları, Arap tüccarların özellikle ticaretini yaptığı yararlı eczaların (örneğin reçineler, balsamlar, uçucu yağlar, boya malzemeleri) betimi dışında kalite kontrolü konusunda kesin analitik bilgiler de içermekteydi. Bu bağlamda örneğin Ebu’l-Fâzıl’da (12. yüzyıl) indigonun sahte olup olmadığının sınanması ve Ebubekir el-Cevberî’de (ölm. 1232) her türden ilaçların sahte olup olmadığının sınanmasına yönelik yönergeler bulunmaktaydı.<sup class="calibre2"><span>96</span></sup></p>

  <p class="normal1">Eski bir Arapça kaynağa göre pelesengin (balsam) kalite kontrolü için şu yöntem önerilmektedir: “<span class="ideitalik">Kahire kentinin kenarında bir bahçe vardır ki orada, yalnızca Hindistan’da yetişen pelesenk ağaçları bulunur. Sultan bu yoldan büyük gelir sağlar. Müslümanlar pelesengi (balsam) başka şeylerle karıştırırlar. Aynı şekilde tüccarlar ve eczacılar da çok daha fazla kazanç sağlamak için içine birçok şey katarlar. Gerçek pelesenk berraktır, rengi sarımtıraktır, güzel bir kokusu vardır. Ancak saydam olmazsa ve kırmızı ise, saf değildir. Bir damla pelesengi eline al, güneşe tut, saf pelesenk ise, ısısına dayanamazsın; çünkü ısıyı emer, elini yakar. Bıçağın üzerine bir damla pelesenk alıp ateşe sokun; yanarsa saftır. Ya da keçi sütü ile dolu bir gümüş kâse ya da kadeh al, iyice karıştır, içine bir damla pelesenk koy; eğer iyi cins ise süt bir anda kesilir</span>”.<sup class="calibre2"><span>97</span></sup> Pelesenk, Güney Amerika kökenli, siyah renkli, doğramacılıkta kullanılan çok sert bir ağaçtır. Adını Arapça “<span class="ideitalik">belesân</span>” (balsam, reçine) sözcüğünden alır ve pek çok türü vardır. “<span class="ideitalik">Guaiacum sanctum</span>” Karayip Adaları’nda yetişir; “<span class="ideitalik">Balsamum Meccae</span>” ise “Mekke pelesengi” ya da “Mekke balsamı” (Ar. “<span class="ideitalik">mukl-ı ezrak</span>”, Yemen’de yetişen bir ağacın zamkı) olarak bilinen değerli bir balsamdır. “<span class="ideitalik">Commiphora opabalsamum</span>” Kızıldeniz’in Afrika ve Asya kıyılarında yetişir ve ağacın gövde ve dallarının bıçakla çizilmesi ile elde edilir. Bu salgı, önce şurup kıvamında iken zamanla sertleşir. Hoş kokusundan ötürü koku verici olarak, ayrıca ilaç olarak da kullanılır. Başlıca türleri arasında “<span class="ideitalik">Balsamum orientali</span>” (Doğu pelesengi), “<span class="ideitalik">Balsamum verum</span>” (gerçek pelesenk), “<span class="ideitalik">Balsamum constantinopoliatum</span>” (İstanbul pelesengi) da vardır.<sup class="calibre2"><span>98</span></sup> Bu ağacın odunundan yapılan kalın keresteler, büyük tonajlı gemilerin makineleri ile pervaneleri arasındaki bağlantıyı oluşturan ve büyük bir hızla dönen devasa çelik millerin altına konur. “<span class="ideitalik">Ağzına pelesenk etmek</span>” deyimi ise, her zaman aynı sözü söyleyen ve ağızları bundan aşınmayan kişiler için kullanılır.</p>

  <p class="normal1">11. yüzyıl Müslüman gezginlerinden İranlı Nâsır-ı Hüsrev’in (1003-1074) gezi anlatılarına göre, “<span class="ideitalik">Pelesenk ağacı mersin ağacına benziyor. Büyüyünce dallarını bıçakla yarıyor, yardıkları yerlere bir şişe bağlıyorlar. Bu yağ, oradan zamk gibi sızıyor. Yağı tamamen çıkınca ağaç kuruyor. Bahçevanlar, odununu şehre götürüp satıyorlar. Kalın bir kabuğu var. Kabuğu soyup yiyorlar. Badem lezzeti veriyor. Öbür yıl o ağacın kökünden yine dallar çıkıyor, yine aynı şeyi yapıyorlar</span>”.<sup class="calibre2"><span>99</span></sup></p>

  <p class="normal1"><span class="ideitalik">Zuhret el-Riyaz</span>’dan aktarıma göre Hz. Muhammed (571-632) şöyle buyurmuştur: “<span class="ideitalik">Cebrail Aleyhisselam bana muştuladı ki, gözlerine sürme çek. Zira sürmede on türlü fayda vardır: (1) Gözlerin nurunu ziyade eder, (2) Kişide gam komaz, (3) Cimaya kuvvet verir, (4) Balgam söktürür, (5) Yüzü nurlu eder, (6) Dişleri muhkem eder</span> (güçlendirir)<span class="ideitalik">, (7) Unutkanlığı giderir, (8) Tabiatlı</span> (iyi huylu) <span class="ideitalik">eder, (9) Akla kuvvet verir, (10) Kirpiği uzun eder</span>”.</p>

  <p class="normal1">İslâm dünyasında Lokman Hekim, eczacıların pîri sayılır. İslâm dünyasında kullanılan şifalı bitki ve eczalar konusunda kimi örnek bilgiler şöyle sıralanabilir:<sup class="calibre2"><span>2</span></sup></p>

  <p class="normal1"><span>→</span> Güz çiğdemi (acı çiğdem): Güz çiğdemi (“<span class="ideitalik">Colchicum</span>”), ilk olarak el-Bîrûnî ve İbn Sina tarafından şifa aracı olarak kullanılmıştır. Antik hekimler ise “<span class="ideitalik">Hermodactylos</span>” (Hermes’in parmağı”) adını verdikleri bu bitkinin yalnızca zehirli olduğundan söz etmişlerdir. Arap hekimler, akıntı engelleyici durumları çözen ve onun yolunu açan ilaç olarak, özellikle de eklem, karaciğer ve dalak rahatsızlıklarına karşı kullanmışlardır. Eskiden damla hastalığının tedavisinde sarısabırla birlikte kullanılmıştır. Araplardan en az 600 yıl sonra “İngiliz Hippokrates” diye anılan Sydenham, güz çiğdemini Avrupa tıbbına sokmuştur (ŞEKİL 43).</p>

  <div class="calibre1" id="calibre_pb_65"/>
</body>
</html>
