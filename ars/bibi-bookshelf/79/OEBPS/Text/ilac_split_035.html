<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_8">RÖNESANS DÖNEMİNDEN MODERN ÇAĞA ECZACILIK</h2>

  <p class="normal1">16.-18. yüzyıllarda Avrupa ülkelerinde eczacı çıraklığı 14 ila 16 yaşlarında başlar. Ustaya çıraklık ücreti ödeyebilmesi için genellikle varlıklı ailelerin, hekim ve eczacıların ya da bunların akrabalarının çocukları çıraklığa alınırdı. Çırağın, reçeteleri okuyup anlayabilecek kadar Latince bilmesi ve dindar olması istenirdi. Çıraklık 3-4 yıl, onu izleyen kalfalık ise 6 yıl sürerdi. Sonunda ustasından yeterlilik sertifikası alan kalfalar, bir jüri önünde önce reçete okuma, Latince bilgisi, ilaç hazırlama bilgileri ile şifalı bitki ve drogları tanıma pratiğinden sınava alınır, ardından istenen bir ilaç hazırlatılır ve olumlu bulunursa eczacı ustası unvanı verilirdi.<sup class="calibre2"><span>41</span></sup></p>

  <p class="normal1"><span class="ideitalik">Lumen Apothecariorum</span> (Eczane Işığı) başlıklı reçete derlemesi, eczacı ve hekim Quiricus de Augustis (ölm. 1497) tarafından 1492’de Torino’da yayımlanmıştır. Eser başarılı bulunmuş, İtalya’da 17 nüshası hazırlanmış ve Hollanda’da ilk baskısı 1515’te yapıldıktan sonra beş kez daha basılmıştır. Kitapta yer alan resimlerden birinde sergilenen bir eczane laboratuvarında, ahşap fıçılar ve silindir şeklinde eczacı kutularının yanı sıra çömlek kaplar, testiler, şişeler ve şurup güğümleri yer almakta, bunların çoğunun üzerinde de ilaç adlarının etiketleri bulunmaktadır.<sup class="calibre2"><span>50</span></sup></p>

  <p class="normal1">16. yüzyılda tıp profesörü Leonhart Fuchs (1501-1566), insanların evlerinde kendi başlarına ilaç hazırlamalarının risklerinden söz ederek bu işin uzmanlar tarafından yapılması gerektiği konusunda uyarıda bulunmuştur.<sup class="calibre2"><span>18</span></sup></p>

  <p class="normal1">Nicolas Monardes’in (~1512-1588) <span class="ideitalik">Historia medicinal...</span> (Şifalı Bitkiler Tarihi) (ilk baskısı 1574) adlı eseri, tütünün betimi dâhil “Yeni Dünya”dan keşfedilen tıbbî bitkiler konusunda önemli bir eserdir. Monardes asla Amerika’yı görmemiş olup başkaları tarafından İspanya’ya aktarılan malzemelerden hareketle bu eserini yazmıştır. Edindiği bilgileri eleştirel gözle değerlendirmediğinden eserde zayıflıklar bulunmaktadır. Yine de bu eser çok popüler olmuş ve çeşitli dillere [bu arada John Frampton (1539-1600) tarafından <span class="ideitalik">Joyfull Newes Out of the New Found Worlde</span> başlığı altında İngilizce’ye] çevrilmiştir.<sup class="calibre2"><span>49</span></sup></p>

  <div class="calibre1" id="calibre_pb_36"/>
</body>
</html>
