<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h3 class="solbaslik" id="calibre_toc_34">Toksikoloji ve Kemiatrinin Babası: Paracelsus</h3>

    <p class="normal1">Ortaçağın büyük hekimi Paracelsus’un (1493-1541) gerçek adı, Philippus Aureolus Theophrastus Bombastus von Hohenheim’dır. Philippus, ona verilen Hıristiyan adıdır. Hohenheim, ailesinin uzun yıllar yaşadığı, Stuttgart’ın güneyindeki bir yerin adıdır. Onun vaftiz adındaki “Theophrastus” sözcüğü antikçağın Yunanlı botanikçisi Theophrastos’tan alınma olup genç Paracelsus, eczacıların bilimsel ilaç ve onların hazırlanma bilgisini babasından öğrenmiştir. “<span class="ideitalik">Para-</span>” ön ekini, kendisini Romalı tıp eserleri derleyicisi Aulus Cornelius Celsus’tan daha üstün olduğu anlamında kendi seçtiği söylenirse de başka bir açıklamaya göre aile adı olan “Hohenheim” sözcüğünün Latinceleştirilmiş şekli olduğu savı daha ciddî görünmektedir (Alm. “<span class="ideitalik">hoch</span>”: “yüksek” + “<span class="ideitalik">Heim</span>”: “ev, yurt” &gt; Lat. “<span class="ideitalik">para</span>”: “yanında, yakınında, ötesinde” + “<span class="ideitalik">celsus</span>”: “yüksek”). “Altından yapılmış” anlamına gelen “Aureolus” terimi altın renkli saçlarından; “Bombastus” adı ise “abartılı konuşan”dan gelmektedir. Paracelsus Zürih yakınlarında doğmuş, kendisini halk hekimi olarak yetiştirmiş ve simya ile uğraşan babasından bu alanda etkiler almıştır. Başta Tirol Dağları bölgesi olmak üzere madencilikle uğraşan kentlerde metalürji pratiğini gözlemlemiş ve madencilerin hedef olduğu hastalıkları incelemiştir. 14 yaşında iken tüm Avrupa’yı gezmeye çıkmış, bir dizi üniversiteyi gezmiştir. Erişkin döneminde pratik tıbbî bilgilerini paralı asker olarak katıldığı bir dizi orduda cerrah olarak değerlendirmiş, 1517-1524 yılları arasında Orta-, Kuzey- ve Doğu Avrupa ülkelerinin çoğunu [İskoçya, İrlanda, Cornwall, Danimarka, Baltık ülkeleri, Hollanda, Prusya, Macaristan ve Slav ülkeleri, Tataristan, İstanbul, Girit, Mısır (İskenderiye’de büyü hakkında bilgi toplamıştır), Etiyopya ve Arabistan’ı] gezmiş, daha sonra Avrupa’ya geri dönmüştür. 1522’de Venedik Cumhuriyeti’nin hizmetinde askerî cerrah olarak çalışmış, 1527’de Basel’e gelerek Basel Üniversitesi’nde tıp profesörü olmuştur. O sırada Avrupa’da salgın olan vebanın tedavisinde bitkisel ilaçların yanı sıra yeni bir yaklaşımla mineral kökenli kimyasal ilaç kullanımına geçmiştir. Eski tıp yetkelerinin görüşlerini bir kenara attığı için yaşamı boyunca “Tıbbın Luther’i” diye anılan Paracelsus, 1527 yılında hümanist klasiklerinin ünlü yayıncısı Johannes Frobenius’un (1470-1527) ayağındaki rahatsızlığın tedavisi için çağrılmıştır. Paracelsus’un ünü, ünlü hümanist yazar Rotterdam’lı Desiderius Erasmus’u (1467-1536) ve güçlü Amerbach Kardeşler’i tedavi ettikten sonra iyice artmıştır. Köylülerin hastalıklarını ücretsiz olarak tedavi eden Paracelsus, zenginlerden çok yüksek ücretler alarak durumu dengelemiştir. Sansasyonel bir hareketle İbn Sina’nın <span class="ideitalik">Tıp Kanunu</span> adlı ünlü eserini, değersiz olduğu savıyla, kent meydanında odun yığını üzerine fırlatarak ve “<span class="ideitalik">Eskinin ölümü, yeninin doğuşu!</span>” diye haykırarak yakmıştır. Ancak hastası Frobenius’un ölmesi üzerine, kusurlu olduğu savıyla hakkında dava açılmış ve acele ile, elyazmalarını bile geride bırakarak Basel’i terk etmiştir. İçtiği meyhanede çıkardığı kavgada aldığı yaradan, başka bir sava göre ise düşmanları tarafından zehirlenerek, kırk sekiz yaşında Salzburg’da ölmüştür.<sup class="calibre2"><span>51, 52</span></sup></p>

    <p class="normal1">Paracelsus’un ilaçları öncelikle, Antikçağ’ın büyük hekimi Hippokrates’inkilerin yanı sıra Galenos’un adıyla adlandırılan “<span class="ideitalik">galenik preparatlar</span>”, yani bitkisel ilaçlardır (ŞEKİL 26). Paracelsus, tedavide kimyasal ilaçları da kullanmış, bu amaçla arsenik, kükürt, kurşun, bakır, demir, gümüş, altın ve antimon gibi metal bileşiklerinden ve minerallerden çeşitli içecekler, iksirler hazırlamış, ilaç olarak küçük dozlarda civa bile kullanmıştır. Paracelsus’un “<span class="ideitalik">Tüm dünya bir eczanedir</span>” sözü önemlidir. Buna göre Tanrı, her derdin bir devasını yaratmıştır ve nerede bir hastalık varsa, onun bir devası da vardır ve o devanın dışsal özellikleri, hastalık belirtilerine uygun düşer.<sup class="calibre2"><span>37</span></sup></p>
  </div>

  <div class="calibre1" id="calibre_pb_37"/>
</body>
</html>
