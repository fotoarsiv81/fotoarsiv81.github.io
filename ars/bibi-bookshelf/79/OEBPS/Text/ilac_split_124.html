<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_28">ESKİÇAĞDA KREM, YAĞLI KREM VE YAĞLI PARFÜM ÜZERİNE</h2>

  <p class="normal1">Tüm Doğu kültürlerinde tanrı heykelleri, tapınak ve mezar nesneleri periyodik olarak kokulu yağ ve merhemlerle kokulandırılırdı. Eski İbraniler tapınak ve sunak gibi kutsal mekânları ve rahipleri kutsamak için kokular kullanırlardı. <span class="ideitalik">Eski Ahit</span>’in “<span class="ideitalik">Exodus</span>” (Mısır’dan Çıkış) bölümünde, rahipliğe kabul için Hz. Musa’ya (İÖ 1200’ler) verilen kutsal yağlama yağının reçetesi, “zeytinyağı ile karıştırılmış mür, tarçın ve hintkamışı” şeklinde yer almaktadır. Her ne kadar Musa, kutsal yağ ya da dünyevî işler için güzel koku elde eden kimseler için ağır cezalar buyurmuşsa da, dinsel kullanım için tüm aromatikler de yasaklanmamıştı. <span class="ideitalik">Eski Ahit</span>’in “<span class="ideitalik">Süleyman’ın Meselleri</span>” bölümünde ise “<span class="ideitalik">yağ ve parfümün kalbe haz verdiği</span>” belirtilmektedir. İÖ 5. yüzyılda Babilliler, parfüm ticareti konusunda özel bir pazar oluşturdular. Babilliler Lübnan sediri, selvi, çam, köknar reçinesi, mersin, hintkamışı ve ardıcı yaygın bir şekilde kullanıyorlardı. Eski Yunan’da da parfüm dünyası zengindi. İÖ 7. yüzyılda Atina, yüzlerce parfümün dükkânlarda satıldığı bir ticaret merkezi haline gelmişti. Buralarda temelde mercanköşk, zambak, kekik, adaçayı, süsen (iris), anason ve gül, koyu merhemler hazırlanmak üzere zeytinyağı, badem yağı, hintyağı ve keten tohumu yağı içinde demlendiriliyor ve bunlar süslemeli seramik çömleklerde ve küçük miktarlarda satışa sunuluyordu.<sup class="calibre2"><span>5</span></sup></p>

  <p class="normal1">Klasik dönem Attika’sında zeytin ağaçları Tanrıça Athena’nın mülkü idi ve devletin koruması altındaydı. Henüz olgunlaşmamış zeytinden presle elde edilen yağ, pek çok pomatın (merhem) temelini oluşturuyordu. Ama zamanla hava ile oksitlenerek acılaştığından sıcak iklimde yalnızca bir yıl boyu korunabiliyordu. Pomatlar, pomat yağları ve o zamanlar yağ temelinde hazırlanan parfümlerin konduğu kaplar küçük boyutluydu ve kokunun dışarı, havanın da içeri gitmesini engellemek için kolay kapatılabilir bir ağız kısmına sahipti (ŞEKİL 88).<sup class="calibre2"><span>3</span></sup></p>

  <div class="calibre1" id="calibre_pb_125"/>
</body>
</html>
