<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>ilac</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
<link href="../../fonts.css" rel="stylesheet" type="text/css"/>
</head>

<body class="calibre">
  <div class="chapter">
    <p class="normal1">ÇİZELGE 4. “İşaretler Öğretisi” bağlamında Ortaçağ’ın mineral kökenli drogları</p>

    <table class="generictable">
      <tbody class="calibre5">
        <tr class="idebold">
          <td class="calibre8">
            <p class="calibre7">Yaygın adı</p>
          </td>

          <td class="calibre8">
            <p class="calibre7">Tür adı</p>
          </td>

          <td class="calibre8">
            <p class="calibre7">Kullanılan kısmı</p>
          </td>

          <td class="calibre8">
            <p class="calibre7">İlgili hastalık</p>
          </td>

          <td class="calibre8">
            <p class="calibre7">Benzerlik</p>
          </td>
        </tr>

        <tr class="calibre6">
          <td class="calibre8">
            <p class="calibre7">Hematit</p>
          </td>

          <td class="calibre8">
            <p class="calibre7">Fe2O3</p>
          </td>

          <td class="calibre8">
            <p class="calibre7">Toz halinde</p>
          </td>

          <td class="calibre8">
            <p class="calibre7">Kanamalar</p>
          </td>

          <td class="calibre8">
            <p class="calibre7">Renksel: kırmızı</p>
          </td>
        </tr>

        <tr class="calibre6">
          <td class="calibre8">
            <p class="calibre7">“Yahudi taşı”</p>
          </td>

          <td class="calibre8">
            <p class="calibre7">Cidaris spp.</p>
          </td>

          <td class="calibre8">
            <p class="calibre7">Taşlaşmış kısmı</p>
          </td>

          <td class="calibre8">
            <p class="calibre7">İdrar yolları tıkanıklığı</p>
          </td>

          <td class="calibre8">
            <p class="calibre7">Taş</p>
          </td>
        </tr>

        <tr class="calibre6">
          <td class="calibre8">
            <p class="calibre7">Beyaz kil</p>
          </td>

          <td class="calibre8">
            <p class="calibre7">Kaolin</p>
          </td>

          <td class="calibre8">
            <p class="calibre7">Toz halinde</p>
          </td>

          <td class="calibre8">
            <p class="calibre7">Solunum güçlüğü sorunları</p>
          </td>

          <td class="calibre8">
            <p class="calibre7">Renksel: beyaz</p>
          </td>
        </tr>
      </tbody>
    </table>

    <p class="normal1">Son çizelgede geçen droglardan “Yahudi taşı”, deniz kestanesinin taşlaşmış kabuk ve dikenlerinden oluşmuş olup Roma çağından beri bu adla anılmış ve işeme güçlüğüne karşı ilaç olarak kullanılmıştır. Beyaz kile (kaolin) ise Ortadoğu’da çoklukla mağaralarda rastlanıyordu. Ortaçağda Bethlehem’deki (Beytüllahim) bir mağaradan sağlanan kalsiyum nitrat bileşimli beyaz bir tuz (“<span class="ideitalik">galactite</span>”), Hz. Meryem’in taşlaşmış sütü sayılarak onun kutsal kalıtı olarak Ortaçağda değer verilmiş, örnek kitleleri kiliselerde korunmuş, batılı tüccarların kayıtlarında “Meryem’in sütü / Bakire’nin sütü” adı altında yer almış ve genelde Müslüman ve Hıristiyan kadınlarca ilaç olarak kullanılmıştır.<sup class="calibre2"><span>66</span></sup> Benzer biçimde İsviçre’nin ortasındaki Pilatus Dağı üzerinde yer alan Lucerne Gölü’nde bulunan kalsiyum karbonat (kireçtaşı) birikintileri, yerliler tarafından “ay sütü” diye adlandırılmış ve eczacılar tarafından pazarlanmıştır. Bunun tozu, hekimler tarafından ülser tedavisinde kullanılmış ve göğüsleri geliştirip anne sütünü artırdığı düşünülmüştür.</p>

    <p class="normal1">Bu bağlamda bizde günümüzde bile Doğu Anadolu’da sarılık hastalığına yakalanan bebeklerin tedavisinde “sarı kundağa sarma”, “altın suyunda yıkama” ya da küçük bir parça “sarı kehribar yutturma” gibi yöntemler hâlâ kullanılmaktadır. Paracelsus’tan bir yüzyıl sonra İngiliz Nicholas Culpeper (1616-1654), bitkisel tedavinin Eskiçağ’a ilişkin “astrolojik” yüzünü yeniden canlandırmıştır. Astrolojik otacılar, bitkileri, zodyakın farklı işaretleriyle ilişkilendirmişlerdi. Onlar bedenin çeşitli kısımları üzerinde egemen olan işaret ve gezegeni belirleyip aynı astrolojik işareti taşıyan bitkiyi tanımlamak suretiyle özel hastalıkları tedaviye girişmişlerdi. Ancak dönemin Francis Bacon (1561-1626) ve William Harvey (1578-1657) gibi bilginleri, bilimi kurgusal süreçten deneysel sürece dönüştürmüşlerdir. Böylece biyolojik ve tıbbî bilimler, öte yandan da otacılarla hekimler birbirinden ayrılmaya başlamışlardır. Bitkilerin sınıflandırmasına odaklanan ve işaretler ve yıldızlar bilgisini reddeden otacılar botanik bilimini oluştururlarken, Harvey’in kan dolaşımını Culpeper’in gezegen hareketlerinden daha yararlı bulan hekimler ise bilimsel tıbbı oluşturmaya başlamışlardır.<sup class="calibre2"><span>28</span></sup> Culpeper’in Latince’den İngilizce’ye çevrilen <span class="ideitalik">Pharmacopoeia Londinensis</span> (Londra Farmakopesi) (1649) adlı eseri, ilaç listelerini ve onların formülasyonlarını içermekteydi. Ancak onun bu eseri İngiltere’de Krallık Hekimler Derneği’nce dikkate alınmamıştır; çünkü Culpeper, tıp hekimi olarak değil de daha çok otacı-kökçü olarak tanınmaktaydı.<sup class="calibre2"><span>49</span></sup></p>

    <p class="normal1">Özellikle uzun dönemler boyunca bir sihir ve şifa aracı olarak kullanılan insan bedenine benzer yapıdaki adamotu, belki de bu örneklerin en ünlüsüdür ve yapısal şekliyle de bağıntı kurularak afrodizyak olarak yaygın şekilde kullanılmıştır. Ona dayalı olarak hazırlanan aşk iksiri de, partnerin isteğini kamçılayacak yönde etki edecektir. Merkezî sinir sistemi üzerine etki eden adamotu kökü, cerrahi işlemlerde uyutucu ve narkotik olarak da kullanılmıştır.<sup class="calibre2"><span>61</span></sup></p>

    <p class="normal1">İşaretler öğretisinde yalnızca şifalı bitkiler değil, hayvansal ve mineral maddeler de göz önüne alınmıştır. Kırmızı renkte olan hematit (kantaşı) kanlı ishalde kan durdurucu ya da anemik hastalıklarda kan üretici araç olarak geçerli sayılmış, turnabalığının toz haline getirilmiş sivri dişleri ise böğür sancılarına karşı ve bıçak yaralarını tedavi etmek için uygun bulunmuştur.<sup class="calibre2"><span>61</span></sup></p>

    <p class="normal1">İtalyan evrensel bilgin Giambattista della Porta (1538-1615), <span class="ideitalik">Physiognomonica</span> (ya da <span class="ideitalik">De humana physiognomonia</span>) [İnsan Fizyonomisi (İnsanları Yüz Biçimlerinden Tanıma Bilimi) Üzerine] (1586) ve <span class="ideitalik">Phytognomonica</span> (Bitki Fizyonomisi) (1588) adlı eserlerinde, Paracelsus’un hastalık tedavisi konusunda geliştirdiği işaretler öğretisini daha da geliştirmiştir. Onun <span class="ideitalik">Liber de destillatione</span> (Damıtma Kitabı) (1563) ve <span class="ideitalik">Liber de vinis</span> (Şarap / Alkol Üzerine Kitap) (1563) adlı kitapları da bulunmaktadır. Bu öğretinin önde gelen destekçileri arasında yer alan Jacob Böhme (1575-1624), Almanya’da Goerlitz kentinde yoksul bir ayakkabıcı idi. 25 yaşında iken derinlemesine mistik bir durugörüye (“<span class="ideitalik">vision</span>”) sahip olarak Tanrı ile insan arasındaki gerçek ilişkiyi duyumsamış, kendi durugörüsünün bir sonucu olarak <span class="ideitalik">De signatura rerum</span> (Nesnelerin İşaretleri Üzerine) (1621) adlı eserini kaleme almıştır. “İlk Alman Filozofu” olarak da nitelenen gizemci filozof Jacob Böhme’ye göre bitkilerin şekli ile insan ve hayvanların yüz biçimleri tanrısal kriptogram gibiydi. “İşaretler öğretisi”, daha sonra İngiltere’de William Cole (1762-1833) tarafından aşırı boyutlara uzandırılmıştır.<sup class="calibre2"><span>66</span></sup></p>
  </div>
</body>
</html>