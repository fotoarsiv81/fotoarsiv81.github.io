<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kusursuz_cinayetler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:7ce7e0b3-0565-475c-8cf2-7cc515f70784" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_16"><br class="calibre3" />
  "Kanıt"ın gerçek öyküleri<br class="calibre3" />
  <br class="calibre3" />
  "Akrebin Peşinde" -<br class="calibre3" />
  Kız sen İstanbul'un neresindensin?<br class="calibre3" />
  <br class="calibre3" />
  <br class="calibre3" />
  <br class="calibre3" /></h1>

  <p class="indentmetin"><span class="idebold">Henüz Necdet Tokatlıoğlu ya da Emel Sayın'ın sesinden duymaya alıştığımız başlıktaki soruyu soramasak da, bir cesede "Sen dünyanın neresindensin?" diye sorabiliyor, üstelik cevap da alıyoruz.</span> <span class="idebolditalik">Kanıt</span><span class="idebold">'ın "Akrebin Peşinde"sinin (70. bölüm) esin kaynağı, bu cevaba dayanarak katilin bulunduğu gerçek soruşturmalar</span>.</p>

  <p class="indentmetin">&nbsp;</p>

  <p class="normal1">Yanlışlıkla gelen bir buzdolabı, buzdolabında kesik bir el. Pek rastlanır bir şey değil. Otoparkta bir araç, bagajda bir ceset. Olmayacak iş değil. El kimindi, bagajdaki kimdi derken, cep telefonuyla birlikte kendini toprağın altında bulan İranlı Sadık. Sadık'ın eli kesik, el buzdolabında; eli kesen, otomobilin bagajında. Ama eli kesileni öldüren o değil, Namık. Eli keseni öldürüp bagaja koyanlar ise Bora ile Mahir. Bütün bunların sebebi tarihi eser kaçakçısı Enver'in çalınan hırsızlık malı biblosu. Kısacası, "Akrebin Peşinde", biraz karışık, özetlemesi zor bir bölümdü.</p>

  <p class="normal1">Bütün bu ve saymadığım diğer erkekleri ele veren bir sürü delil vardı, ama en olmadık hatayı yapan bir kadındı. Zaten suçlu erkeklerin başını yakan kadınlar saymakla bitmez. Tarihin en ünlü banka soyguncularından kimilerinin halk dostu, kiminin düşmanı diye nitelendirdiği John Dillinger kız arkadaşını ziyarete gittiği için yakalanmıştı. Cezaevinden kaçtıktan sonra iki seks işçisini, Anna ve Polly'yi koluna takıp sinemaya götürmeseydi, beş polis kurşunuyla can vermeyecekti.</p>

  <p class="normal1">Her neyse, <span class="ideitalik">Kanıt</span>'ın 70. bölümündeki deliller saymakla bitmez. Kazaktaki havai fişek kalıntılarından bir organizasyon şirketine, oradan gece kulübüne ulaşmaları; Tayfun'un midesindeki mavi sıvı ile gece kulübündeki klozetten çıkan dezenfektanı eşleştirmeleri; tırnak altındaki liflerden, ölenin bağlandığı sandalyenin döşemesini tırmaladığı sonucunu çıkarmaları izleyiciyi pek şaşırtmamış olsa da, toprağın altındaki kesik elli çürümüş adamın Türkiye'ye İran'ın doğusundan geldiğini izotop imzasıyla bulmuş olmamız birçoğunun ilgisini çekti. Nitekim bölümün yayımlanmasından sonra bana başvurarak kimliği meçhul bir cesedin kimliklendirilmesinde yardımımı isteyen de oldu.</p>

  <p class="normal1">Saçımız, dişimiz, kemiğimiz nerede doğup büyüdüğümüz, nerede yaşadığımıza ilişkin pek çok ipucu barındırır. Bunlardan biri izotop imzasıdır. Bir elementin, farklı sayıda nötrona sahip kararlı ya da kararsız izotopları olabilir. Bunların birbirine oranını ölçen izotop analizi, beslenme alışkanlığı, antropolojik ve jeolojik geçmişi araştırmada işe yarar.</p>

  <p class="normal1">İnsan bedenini oluşturan başlıca temel taşlardan olan amino asit ve yağ asitlerinin kaynağı yiyip içtiklerimizdir. Bu yüzden, vücudumuzda yaygın biçimde bulunan hidrojen, azot, karbon ve oksijenin izotop imzası, besinlerimizin izotop içeriğini yansıtır. Karbon ve azotun 13C ve 15N olarak gösterilen ağır, kararlı izotopları, yediklerimizin bir göstergesi olduğundan, bunların ölçümü aracılığıyla kişinin vejetaryen mi, yoksa etle beslenme alışkanlığına sahip biri mi olduğu anlaşılır. Benzer şekilde, hidrojen ve oksijenin daha ağır olan izotopları 2H ve 18O, içtiğimiz suyun, yiyecek ve içeceklerimizi hazırlarken kullandığımız suyun, sebze ve meyvelerde bulunan suyun aynasıdır. Genel kanının aksine, kararlı izotopların dağılımı sabit değil, değişkendir. Bu sayede kişinin şekerkamışından elde edilen şekerle mi yoksa şekerpancarından elde edilen şekerle mi beslendiği dahi bulunabilir.</p>

  <p class="normal1">Şimdi size izotop imzasıyla kimliği saptanan iki kurbanın öyküsünü anlatacağım. İlki 2001 yılında Londra'da, küçük bir zencinin zalimce katledilişinin bugüne kadar gelen ve şimdilik faili meçhul kalan soruşturması hakkında. İkincisi, birkaç sayfa sonra aktaracağım İskoçya'da bir Kenyalının kadınlar tarafından acımasızca öldürülüşünün öyküsü.</p>

  <p class="normal2"><br class="calibre3" />
  Adem'i kim öldürdü?</p>

  <p class="normal1">21 Eylül 2001 Cuma günü öğleden sonra Londra'nın ortasındaki köprüden geçen biri, nehrin üzerinde kendisine doğru yüzen turuncu renkteki cismi fark etti, bekledi, gözlerine inanamadı, polisi aradı. Kafası, kolları, bacakları büyük bir titizlikle kesilmiş, damarlarına bulanık su dolmuş, turuncu şortlu küçük zenci, yarım saat kadar sonra nehirden çıkartılmıştı.</p>

  <p class="normal1">Kafası olmadığından dişleri, kolları olmadığından parmakları yoktu. Geleneksel yöntemlerle kimliği tespit edilemedi. Scotland Yard dedektifi Will O'Reilly, soruşturma dosyasına "Adem (Adam) Cinayeti" adını verdi.</p>

  <p class="normal1">İçinde adli tıp uzmanı, genetikçi, jeolog, botanikçi, etnolog, papaz, kara büyü ve cadı uzmanlarının yanı sıra pek çok ülke polisinin yer aldığı Adem soruşturmasının sır perdesini, izotop imzası araladı. 2005 yılına dek bildiklerimizi daha önce yazmıştım.<sup class="calibre4"><a href="../Text/kusursuz_split_053.html#footnote-309-22" id="footnote-309-22-backlink">[22]</a></sup> O tarihten bu yana ortaya çıkan gerçekleri şimdi okuyacaksınız. Ama önce kısaca özetliyeyim.</p>

  <p class="normal2"><br class="calibre3" />
  Bir "muti" cinayeti değil</p>

  <p class="normal1">Polis gövdeyi bulduğunda, bunun alışılagelmiş bir cinayet olmadığını fark etmiş, üzerinde faile götürebilecek tek bir kıl ya da lif bulunamayan dört ile yedi yaş arasındaki turuncu şortlu sünnetli erkek çocuğunun, keskin bir bıçakla kafasının bedenden ayrıldığı, öldükten sonra bacak ve kol kemikleri kesildiğini öğrenmişti. Var olan kemikleri sağlamdı. Başkaca darp izi yoktu. Pankreası normalden büyüktü. Suda 5-10 gün kalmış olmalıydı. Toksikolojik analizde, öksürük kesici folkodin saptanmış, olayın cinsellikle ilgili bir boyutunun olmadığı, son yemeğini 12-18 saat önce yediği saptanmıştı.</p>

  <p class="normal1">İngiliz polisi, başlangıçta cinayetin Güney Afrika'da uygulanmakta olan, ritüel nitelikli bir "muti" cinayeti olduğunu sandı.<sup class="calibre4"><a href="../Text/kusursuz_split_054.html#footnote-309-23" id="footnote-309-23-backlink">[23]</a></sup> Güney Afrika polisi, <span class="ideitalik">muti</span> cinayetlerinde kulak, yanak, göz ya da cinsel organ gibi parçaların vücuttan ayrıldığını, Adem'in cinsel organlarına dokunulmamış olması nedeniyle, daha çok Batı Afrika'da rastlanan türde bir ritüel sırasında kurban edilmiş olabileceğini bildirdi.</p>

  <p class="normal2"><br class="calibre3" />
  DNA'ya göre Afrika'nın batısından</p>

  <p class="normal1">Londra Adli Bilimler Servisi'nde görevli Andy Urquhart, Adem'in dokularından elde ettiği DNA profilini, DNA veritabanında bulunan 39 bin Afrikalının profili ile karşılaştırmakla birlikte, çocuğun ebeveynlerine ulaşamadı.</p>

  <p class="normal1">Adem'in ana tarafından bir akrabasını bulabilmek için mitokondriyal DNA'sını (mtDNA) inceledi.<sup class="calibre4"><a href="../Text/kusursuz_split_055.html#footnote-309-24" id="footnote-309-24-backlink">[24]</a></sup> Ancak o tarihte İngilizlerin, henüz yeterli mtDNA bilgisi içeren bir veritabanı olmadığından, Adem'in ana tarafından da bir akrabasını bulamadı. Bununla birlikte mtDNA'nın çok ilginç bir diğer özelliği, yapısının kıtalara özgü nitelikler, yani "haplogruplar" taşımasıdır. Elde edilen sonuçlarla, çocuğun Batı Afrika kökenli olduğu ortaya çıktı, ancak Londra'ya ne zaman geldiği elbette saptanamadı.</p>

  <p class="normal2"><br class="calibre3" />
  Çocuk Yoruban Platosu'nda büyümüş</p>

  <p class="normal1">Londra Üniversitesi, Royal Holloway College jeologlarından Kenneth Pye, Adem'in kemiklerini inceledi ve stronsiyum 87 izotopunun 86'ya oranının (87 Sr/86 Sr), bir başka deyişle "izotop imzasının", erken Kambriyen kayalarına uyduğunu saptadı.<sup class="calibre4"><a href="../Text/kusursuz_split_056.html#footnote-309-25" id="footnote-309-25-backlink">[25]</a></sup> Diş mineleri, erken çocukluk döneminin geçirildiği yerin "izotop imzasını" taşır. Buna karşın, dişin dentin kısmı ile kemikler, son yıllarda yaşanan bölgenin stronsiyum izotop oranına sahiptir. Adem'in incelenecek dişi yoktu. Ama kemikleri, erken Kambriyen kayalarının bulunduğu Batı Afrika'nın Yoruban Platosu'nda büyüdüğünü gösterdi.</p>

  <p class="normal1">Adem'in Batı Afrika'dan İngiltere'ye getirildiğini gösteren bu veriler üzerine Nijerya'ya giden İngiliz polisleri, Benin City ile Ibadan arasındaki 10 bin kilometrekarelik bir alandaki tüm yerleşim yerlerini ev ev dolaşarak, Adem'in akrabalarını aradılar. Bölgedeki tüm okulları ziyaret ettiler, kayıp çocuk listelerini incelediler. Hatta büyücülük konusunda uzman (!) kabile mensuplarıyla görüştüler. Bilgi verecek olana 48 bin pound ödül vaat ettiler. Hiçbir sonuca varamadılar.</p>

  <p class="normal2"><br class="calibre3" />
  Nehirler tanrıçasına bir adak</p>

  <p class="normal1">İngiliz polisinin danıştığı, Londra Üniversitesi etnologlarından Afrika dinleri uzmanı Richard Hoskins, turuncu renkte giysiyle nehre atılan çocuğun, Yoruba inanışının nehirler tanrıçası Oshun'a bir adak olduğunu söyledi. Tanrıça'nın kutsal rengi turuncuydu ve ölüm öncesi bir <span class="ideitalik">balawo</span>, yani geleneksel bir rahip, mutlaka çocuğa özel bir karışım yutturmuş olmalıydı.</p>

  <p class="normal1">Bunun üzerine Adem'e ikinci bir kez, bu sefer Güney Afrikalı patolog Hendrik Scholtz gözetiminde otopsi yapıldı. Bağırsakların alt kısmında kum ve kil ile birlikte ufalanmış kemik ve alçı parçacıkları, ayrıca ne olduğu anlaşılamayan bitki kalıntıları ve polenler bulundu. Bu garip karışıma ek olarak ham altın parçalarına da rastlandı.</p>

  <p class="normal1">Topluiğne başı büyüklüğündeki kemik parçacıkları, bu tür örneklere uygulanan DNA analizlerinde 11 Eylül olaylarıyla önemli deneyimler elde etmiş New York Adli Tabipliği'ne gönderildi.</p>

  <p class="normal2"><br class="calibre3" />
  Bağırsaktaki kalabar baklası ve polenler</p>

  <p class="normal1">Adem'in bağırsağındaki garip bitki kalıntısını, Kew Garden Kraliyet Botanik Bahçeleri'nde görevli bir botanikçi inceledi ve kalabar baklasına <span class="ideitalik">(physostigma venenosum)</span> ait olduğunu bildirdi. Adem'in bu baklayı ölümünden 48 saat önce yutmuş olabileceği saptandı.<sup class="calibre4"><a href="../Text/kusursuz_split_057.html#footnote-309-26" id="footnote-309-26-backlink">[26]</a></sup></p>

  <p class="normal1">Adem'in bağırsağındaki polenleri ise, Londra Üniversitesi'nden polen uzmanı Nickolas Branch inceledi. Bunların "botanik parmak izi"nin Kuzeybatı Avrupa ve İngiltere'de yetişen, Afrika'da bulunmayan otlara uyduğunu bildirdi. Böylelikle çocuğun ölmeden en az üç gün önce İngiltere'ye getirildiği anlaşıldı.</p>

  <p class="normal2"><br class="calibre3" />
  Avrupa polisi faka bastı</p>

  <p class="normal1">Temmuz 2002'de Glasgow'da, Nijeryalı Joyce Osagiede tutuklandı. Joyce, ritüel cinayetler işleyen Yoruban Tarikatı mensuplarından kaçtığını, kocasının bir <span class="ideitalik">balawo</span> olduğunu iddia etti. Adem soruşturmasının başlamasından bu yana, Avrupa genelinde, akrabası olabileceği düşüncesiyle yargıyla karşı karşıya gelen her Afrikalıya DNA analizi yapılıyordu. Joyce Osagiede ile Adem arasında bir kan akrabalığı bulunamadı.</p>

  <p class="normal1">Polis, kadının evinde içi tavuk tüyleri dolu viski şişeleri ve Adem'in üzerindeki şortla aynı beden, aynı markada turuncu şortlar buldu. Şortlar Almanya'daki bir mağaza zinciri için Çin'de ve sadece 120 tane üretilmişti. Kadının yakınlarını izleyen polis, 2003 yazında Kingsley Ojo adlı başka bir Nijeryalıyı tutukladı. Ojo'nun evinde kara büyü malzemeleri bulundu, ancak hiçbirinde insana ait bir bulaşığa, bu arada Adem'in DNA'sına rastlanmadı.</p>

  <p class="normal1">Aynı tarihlerde, Almanya'nın insan kaçakçılığından aradığı, Joyce Osagiede'nin kocası 37 yaşındaki Nijeryalı Sam Onogigovie, Dublin'de yakalandı. DNA analizi yapıldı. Adem'in babası ya da yakın bir akrabası değildi. Hemen ardından 21 Nijeryalı kaçak tutuklandı. Yasadışı işlerde çalışan, kimi zaman fahişelikle geçinen bu erkeklerin, Afrika'dan Avrupa'ya büyük çapta insan kaçakçılığı yapan bir örgüt için çalıştıkları ortaya çıktı. Evlerinde <span class="ideitalik">voodoo</span> ayinlerinde kullanılan malzemeler ele geçti. Ancak yapılan incelemelerde Adem cinayetiyle herhangi bir ilişki saptanamadı. Tamamı sınır dışı edildi. Adem cinayetiyle ilgileri olduğu ve hem Alman hem de İngiliz polisinin bağlantıyı bulamadığı, yıllar sonra anlaşılacaktı.</p>

  <p class="normal2"><br class="calibre3" />
  Nehirdeki mumlar başkası için</p>

  <p class="normal1">Adem'in küçük gövdesinin çıkartıldığı Thames Nehri defalarca arandı. Bunlardan birinde, içerisinde beyaz pamuklu bez parçasına sarılı, yarısı yanmış 7 mum olan bir çanta bulundu. Çarşaf üzerinde <span class="ideitalik">Adekoye Jo Fola Adeoye</span> yazısı okunuyordu. Mumlara hâlâ <span class="ideitalik">Fola Adeoye</span> sözcükleri kazınmıştı. Bunlar Yorubalılar arasında yaygın olarak kullanılan isimlerdi ve polis, Adem ile ilgili bir ipucu bulduğu umuduna kapıldı.</p>

  <p class="normal1">Ne yazık ki bağlantı kurulamadı. Adeoye, New York'ta yaşıyordu ve mumları Londra'da bulunan ailesi, 11 Eylül 2001 Dünya Ticaret Merkezi yıkımında ölmediği için Celestial Church of Christ Kilisesi'ndeki bir ayinde yakmış, geleneklere uyarak, çarşafa sarmış ve nehre atmıştı. Polis, anlatılanlara inanmak zorunda kaldı. Adem cinayetinin aydınlatılması için harcanan para akıl almaz boyutlara ulaşmıştı.</p>

  <p class="normal2"><br class="calibre3" />
  Afrikalı küçük cadılar Londra'da katledildi</p>

  <p class="normal1">2005 sonlarında Adem soruşturması hâlâ sürüyordu. Scotland Yard'ın Victoria Climbie Vakfı'na hazırlattığı rapor, sadece 2001 yazında, Adem ile birlikte 299 Afrika ve 1 Karayip kökenli çocuğun kaybolduğunu, her yıl bu sayıya binlercesinin eklendiğini öne sürdü. Bunların arasında, elbette ülkelerine geri dönenler vardı, ancak Afrikalı bazı dini liderlerin, cadı olarak nitelediği çocukların, tıpkı yedi yaşındaki Abidjanlı Victoria Climbie gibi yakınları tarafından öldürüldüğü iddia edildi.</p>

  <p class="normal1">Raporda, 10 pound karşılığında temin edilen Afrikalı erkek çocukların, köktendinci Hıristiyan tarikatlar tarafından Londra kiliselerinde kurban edildiği de yer aldı. Bu iddialar, doğal olarak İngiltere'de yaşayan Afrikalı din adamları ve sayıları 1 milyonu bulan Afrika kökenliler arasında tepkiyle karşılandı. İngiliz polisi ırkçılık ve ayrımcılıkla itham edildi.</p>

  <p class="normal1">Londra'nın ortasındaki ünlü köprüden geçen dikkatli bir yayanın, tesadüfen gördüğü turuncu şortlu, kafasız, kolsuz, bacaksız küçücük siyah gövde, XXI. yüzyılda Avrupa'nın ortasında nehirler tanrıçasına adanarak ölenlerden herhalde sadece biriydi. Aradan beş yıl geçti. Tam da kamuoyu ve basın, olaya karşı ilgisini kaybetmişti ki yeni gelişmeler oldu.</p>

  <p class="normal2"><br class="calibre3" />
  Çocuğun adı Ikpomwosa, ama katil hâlâ ortada yok</p>

  <p class="normal1">2010 yılında Nijerya polisi, İngiltere'deki meslektaşlarını arayarak, yıllar önce sınır dışı ettikleri Joyce Osagiede adlı kadın ve ağabeyi Victor ile yeniden görüştüklerini bildirdiler. Kadın, küçük Adem'in aslında evlatlık edindiği bir çocuk olduğunu itiraf etmiş, turuncu şortu kendisinin satın alarak giydirdiğini açıklamıştı. Çocuğu kimin kurban ettiğini biliyordu ama öldürüleceğinden korkarak konuşmak istememişti. Afrika kökenli bir kadın muhabir Joyce'la konuşmayı başardı ve anlatılanları filme kaydetti. İki çocuğu olan Joyce, Almanya'da yaşadığı sırada Adem'in sınır dışı edilmesine karar verilen anne ve babasının çocuğu kendisine bırakıp gittiklerini, bir yıl kadar çocuğa baktıktan sonra onu Bawa adlı bir adama verdiğini, adamın da çocuğu Londra'ya götürdüğünü anlattı. Joyce, adamla yeniden temas kurduğunda çocuğu sorunca öldüğünü öğrendiğini itiraf etti. Böylelikle 2001'den bu yana sürmekte olan ve Londra'nın çözülememiş tek çocuk cinayetinin kurbanının adı öğrenilmiş oldu: Ikpomwosa.</p>

  <p class="normal1">Soruşturmayı yürüten 30 yıllık dedektif Will O'Reilly arada emekli oldu. Çocuğun adı belki artık var. Ama çocuk katili Bawa henüz bulunabilmiş değil. Belki işi O'Reilly'den devralanlar beklenmedik bir hamle yapar da adamı bulur, ben de sizi bir sonraki kitabımda gelişmelerden haberdar ederim.</p>
</body>
</html>
