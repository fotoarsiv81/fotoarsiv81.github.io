<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kusursuz_cinayetler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:7ce7e0b3-0565-475c-8cf2-7cc515f70784" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_3"><br class="calibre3" />
  Zevkine ölüm<br class="calibre3" />
  <br class="calibre3" />
  <br class="calibre3" />
  <br class="calibre3" /></h1>

  <p class="sagnormal">Her sadist bir mazoşist, her mazoşist bir sadisttir.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;<br class="chapter" />
  Dr. J. Paul de River&nbsp;&nbsp;&nbsp;&nbsp;&nbsp;&nbsp;</p>

  <p class="indentmetin">&nbsp;</p>

  <p class="indentmetin"><span class="idebold">Dünyanın belki de ilk cinsel suçlar birimi, Los Angeles polis teşkilatı içinde psikiyatr Dr. J. Paul de River tarafından kurulmuştu. Dr. de River, çalıştığı dönemde kentte işlenen, cinsel motifli hemen tüm cinayetlerin olay yeri incelemesinde bulunmuş, saldırganın nasıl biri olabileceğine ilişkin görüşlerini polisle paylaşmış ve yakalandığında –tabii yakalanırsa– onunla mutlaka yüz yüze görüşmüştü.</span></p>

  <p class="indentmetin">&nbsp;</p>

  <p class="normal1">Dr. de River, 1930-1940 arasında Los Angeles'ta işlenmiş cinayetlere ve faillerine ilişkin deneyimlerini 1949'da yayımlanan <span class="ideitalik">The Sexual Criminal: A Psychoanalytic Study</span> (Cinsel Suçlu: Psikoanalitik Bir Deneme) adlı kitabında bir araya getirdi. Saldırganların yanı sıra, cesetlerin olay yerinde bulunduğu andaki fotoğraflarını da içeren 500 sayfalık kitabın hedefi, elbette sokaktaki insan değil, polislerdi. Bununla birlikte muhafazakârların, özellikle muhafazakâr siyasetçilerin eleştirisiyle karşılaştı. Hastalıklı beyinlerin "pis eylemlerini" bütün çıplaklığıyla gözler önüne sermesine, bir de aşağıda kısa biçimde özetleyeceğim "Kara Yıldızçiçeği" <span class="ideitalik">(Black Dahlia)</span> fiyaskosu eklenince, kriminoloji ve seksolojinin gelişimine önemli bir katkıda bulunan doktorun kariyeri de son buldu. 2000 yılında aynı adla yeniden basılan kitabı, cinsel suçlarla ilgilenenler arasında hâlâ popülerliğini korumaktadır ve bana kalırsa en can alıcı cümlesi, Dr. de River'ın "Her sadistin bir mazoşist, her mazoşistin bir sadist olduğu unutulmamalı" şeklindeki öğüdüdür.</p>

  <p class="normal2"><br class="calibre3" />
  Ortadan bölünen Yıldızçiçeği</p>

  <p class="normal1">Yıl 1947'ydi, günlerden 15 Ocak. Los Angeles'ın Leimert Park bölgesi sakinlerinden bayan Betty Bersinger, üç yaşındaki küçük kızını elinden tutmuş gezdiriyordu ki, Coliseum Caddesi ile Batı 39. Cadde arasında yer alan boş bir arazide, mavi gözlü, kahverengi saçlı, kolları dirseklerinden bükük, elleri başının üzerinde birleştirilmiş, ağzının iki yanı kulaklarına kadar kesik ve bedeni tam orta yerinden ikiye ayrılmış bir çıplak kadın cesedi gördü.</p>

  <p class="normal1">Gazetecilerin, genellikle siyah elbiseler giymeyi tercih etmesi nedeniyle, sonraları Kara Yıldızçiçeği adıyla anacağı henüz 22 yaşındaki Elisabeth Short'un katilinin peşine düşen Los Angeles polisi, cinsel saldırılar konusundaki bilgisine saygı duyduğu Dr. de River'ın önerilerine uygun biçimde yürüttüğü soruşturmanın ikinci yılının sonlarına doğru, doktorun yönlendirmeleri sonucunda iki kişiyi tutukladı, ancak ne yapıp ettiyse, bir türlü savcıyı tatmin edecek delillere ulaşamadı ve tutukluları serbest bırakmak zorunda kaldı.</p>

  <p class="normal1">Halbuki doktor, bunlardan biri, gerçek adı Leslie Dillon olan Jack Sand ile uzun görüşmeler yapmış, hatta Las Vegas'ta buluşarak birlikte birkaç gün geçirmişti. Adam, kadın ve cinayetle ilgili olarak polisin dahi bilmediği öylesine ayrıntıları bilmekteydi ki, doktorun hiç kuşkusu kalmamıştı. Bayan Short'un katili, bu adamdan başkası olamazdı.</p>

  <p class="normal1">Ne yazık ki, yüzlerce polisin soruşturmasında yer aldığı ve sadece Jack Sand'den elde edilen bilgi ve belgelerin dahi 4 bin sayfa tuttuğu Short cinayeti, faili meçhul olarak kaldı, Los Angeles polisinin genellikle başarılarla dolu tarihine "Kara Yıldızçiçeği Fiyaskosu" olarak geçti. Kanımca cinayet gerçekten Dr. de River'ın psikolojik profillemedeki hatası yüzünden aydınlatılamamıştır. Bu arada, izleyen yıllarda 50 kadar kişinin genç kadının cinayetini üstlendiğini belirtmeden geçmeyeyim.</p>

  <p class="normal2"><br class="calibre3" />
  Beni soluksuz sev!</p>

  <p class="normal1">Dr. Paul de River'ın önemle üzerinde durduğu ve cinsel saldırıların temel sorumlusu olarak gördüğü parafililer, tekrarlayan, normalden farklı fantezilerin, dürtü ve davranışların yaşandığı cinsel bozukluklardır. Parafilikler, toplumun normlarına uymadıkları için "anormal" kabul edilir, cinsel davranışların kıyılarında dolaşır ve durumu öğrenenler tarafından dışlanır. Bugüne değin ayak fetişizminden ölü seviciliğe değin yüzlerce parafili tanımlanmıştır.</p>

  <p class="normal1">Otoerotik asfiksi, psikiyatrinin başucu kitabı olarak tanımlayabileceğimiz Amerikan Psikiyatri Birliği'nin DSM-IV-TR tanı ölçütlerinde yer almamakla birlikte, diğer parafililer arasında sayılabilir. Otoerotik asfiksiye başvuran kişilerin önemli bir bölümü genç erkeklerdir ama, ergenlerde, yaşlılarda ve kadınlarda da rastlanır. Otoerotik asfikside kişi, beynine giden oksijeni kısıtlayarak, serebral hipoksiyi sağlar. Eylem sırasında kendini tatmin edebilir. Oksijen miktarını azaltabilmek amacıyla, asma, boğaza bağ dolama, başa naylon poşet geçirme, özel üretim maskeler takma, göğse bastırma, oksijen yerine gaz ya da kimyasal soluma gibi farklı yöntemlere başvurur. Bu arada cinsel organın, bedenin herhangi bir yerine, tercihen boyna bağlanmasına da sıklıkla rastlanır.</p>

  <p class="normal2"><br class="calibre3" />
  Dolapta asılı ünlü bir aktör</p>

  <p class="normal1">4 Haziran 2009 çarşamba sabahı, saat 11 sularında, Bangkok'un Nai Lert Park Swiss Oteli'nde bir temizlikçi kadın, süitlerden birinin kapısını tıklattı. Açan olmayınca misafirin kahvaltıya indiğini düşündü, açıp içeriye girdi. Odada gerçekten kimse yoktu. Çalışmaya başladı. Sıra giysi dolaplarının bulunduğu tarafa geldiğinde kapaklardan birinin açık kaldığını fark etti, kapatmak üzere yaklaştı ve birden gözlerine inanamadı. Dolabın sol yan duvarına yaslanmış şekilde yaşlıca bir adam, elbise borusuna asılı biçimde yarı çıplak duruyordu.</p>

  <p class="normal1">Dünya kamuoyu, dolaptaki cesedin kimliğini öğrenince pek üzüldü. Adam, 100'den fazla filmde rol almış, dört kez Altın Küre'ye aday olmuş, <span class="ideitalik">Kung Fu</span> dizisinin ünlü oyuncusu 72 yaşındaki Amerikalı aktör David Carradine'di. Kimimiz aşırı doz uyuşturucudan öldüğünü, kimimiz uyuşturucu etkisinde kendini astığını düşündük. Ne de olsa defalarca madde kullanırken yakalanmış ve yargılanmıştı.</p>

  <p class="normal1">Cuma sabahı ölüm nedeni açıklandı. Açıklamayı yapan, Tayland Adalet Bakanlığı'na bağlı Merkez Adli Bilimler Enstitüsü'nün müdiresi Dr. Khunying Pornthip Rojanasunand'dı. 30 yıllık kariyerinde 10 binden fazla otopsi yapmış, punk saçları, parlak göz makyajı, apartman topuklu ayakkabıları, farklı giyim tarzıyla medyanın gözbebeği, zeki ve karizmatik bir kadın.</p>

  <p class="normal2"><br class="calibre3" />
  Hükümet düşüren doktor</p>

  <p class="normal1"><span class="ideitalik">National Geographic</span>'in "Olay Yeri Bangkok" adlı belgeselinde de yer alan, 1955 doğumlu Dr. Rojanasunand, ya da aramızdaki kısa adıyla Dr. Pornthip, sadece mesleğindeki bilgisi açısından değil, dünyanın bu coğrafyasında yürüttüğü insan hakları konusundaki liderliğiyle de tanınır.</p>

  <p class="normal1">Hatta 2006'da Thaksin Shinawatra hükümetinin devrilmesiyle noktalanan askeri darbenin hazırlanmasında payı olduğu bile söylenebilir. Çünkü Başbakan Shinawatra'nın, ülkesindeki amfetamin kaçakçılarına karşı 2003'te yürüttüğü uyuşturucuyla mücadele, 2500'den fazla kişinin öldürülmesiyle sonuçlanmıştı. 2005'te Birleşmiş Milletler Uluslararası Uyuşturucu Kontrol Kurulu'nun 13 üyesinden biri olarak göreve başladığımda bu kayıplar gündemimizin ilk sıralarında yer alıyordu.</p>

  <p class="normal1">Tayland'ın sivil toplum kuruluşlarından bazıları, ölenlerden bir bölümünün uyuşturucu kaçakçılığıyla hiç ilgisi bulunmadığını, bazıları da bunların, uyuşturucu rantıyla beslenen rüşvetçi polislerin adlarını vermelerinden korkulduğu için hayatlarına son verildiğini ileri sürdü. Dr. Pornthip'in, otopsi bulgularına dayanarak ölümlerin çatışma sırasında değil, polisin infazları biçiminde gerçekleştiğini açıklaması, bu iddiaların doğruluğunu destekler nitelikteydi. Başbakan Thaksin Shinawatra'nın uyuşturucuyla savaşı, kendi sonunun başlangıcı oldu.</p>

  <p class="normal1">Beş yıl kadar sonra doktor, yine polisi suçlamaktaydı. Resmi açıklamalara göre, polisle Peoples Alliance for Democracy (Demokrasi için Halk Birliği) arasında çıkan çatışmadaki yaralanmaların nedeni, isyancıların kendi üretimleri olan bombalardı. Dr. Pornthip bunun doğru olmadığını, yaralanmalara polisin kullandığı göz yaşartıcı bombaların yol açtığını bildirdi. Bu sonuca, İngiliz üretici Global Technical Ltd'in GT200 adlı gerecini kullanarak ulaşmıştı. Global Technical, GT200'ün "uzaktan madde dedektörü" olduğunu, gerek patlayıcı, gerekse uyuşturucu maddeleri uzak mesafelerden tanıyacak özellikleri bulunduğunu iddia etmişti ve tanesi 36 bin dolardan dünyanın birçok ülkesinin güvenlik teşkilatlarına satmıştı. Gerçi detektörle ilgili daha sonra pek çok eleştiri yayımlandı ve pek güvenilir bir şey olmadığı ortaya çıktı ama Dr. Pornthip'in bu açıklaması, Tayland Emniyet Genel Müdürü'nü görevinden aldırmaya yetip artmıştı bile. İşte, Swiss Otel'in bir odasındaki dolapta bulunan David Carradine'in neden öldüğünü bütün dünyaya açıklayacak olan doktor, böyle biriydi.</p>

  <p class="normal2"><br class="calibre3" />
  Her şey daha güçlü bir orgazm için</p>

  <p class="normal1">Soruşturmayı yürüten Başkomiser Somprasong Yenthuam, "Merak edilecek bir şey yok" dedi. "Otelin tüm kapalı devre televizyon kayıtlarını inceledik. Bay Carradine'in odasına daha önce hiç kimse girmemiş. Dolayısıyla olay bir cinayet değil." Dr. Pornthip'in açıklaması başka bir gerçeği gözler önüne serdi. "Muhtemelen otoerotik asfiksi denemekteymiş. Eylem sırasında kendi kendini boğmuş olduğunu düşünüyorum."</p>

  <p class="normal1">Ertesi sabah bir tabloid gazete olan <span class="ideitalik">Thai Rath</span>, ayakları yerde, elleri başının üzerine bağlı, elbise dolabının borusuna asılı çıplak bir adamın hafif grenli fotoğrafını bastı. Yüzü siyahlanmış, bedeninin bazı yerleri sansürlenmişti. Gazete fotoğrafın kaynağını belirtmemişti ama, polise göre fotoğrafı çeken, olay yerine giren adli tıp ekibiydi. Carradine'in cenazesi Los Angeles'a götürüldü ve ailesinin isteği üzerine Dr. Michael Baden tarafından otopsisi yapıldı. Sonuç aynıydı: Otoerotik asfiksi. Carradine, penisine bağladığı ayakkabı bağının diğer ucunu boynuna dolamış, bileklerini bağladığı başka bir ipi, dolap borusunun üzerinden aşırdıktan sonra yine boynuna sabitlemişti.</p>

  <p class="normal1">Yakınları önce böyle bir sonu kabullenmeyip, Carradine'in Bangkok'ta bir cinayete kurban gittiğini ve soruşturmanın yeterince yapılmadığını ileri sürmüş olsalar da, aktörün beş karısından ikisi, sevişirken bağlanmaktan hoşlandığını ve Swiss Otel'dekine benzer alışkanlıkları olduğunu bildiklerini açıklayınca konu kapandı.</p>

  <p class="normal2"><br class="calibre3" />
  Yaşam ile ölüm arasındaki ince çizgi</p>

  <p class="normal1">Hipoksinin, cinsel doyum ve orgazm şiddetini artırdığı muhakkak. Ne yazık ki, hipoksik öforinin yarattığı bilinçsizlik ile ölüm arasında çok ince bir çizgi bulunur ve en ufak bir hesap hatası can kaybıyla sonlanır. İşte bu yüzden, otoerotik asfiksi, parafililer arasında en tehlikelisidir. Ölüm genellikle, oksijen eksikliği yaratmak için kullanılan tekniğin zamanında kontrol edilememesinden kaynaklanır.</p>

  <p class="normal1">Araştırmalar otoerotik asfiksi uygulayan kişilerin yaşamı boyunca bir ya da birkaç başka parafilisinin de bulunduğunu göstermekte. Mazoşizm, transvestik fetişizm ve <span class="ideitalik">cross dressing</span> en yaygın rastlananları. Zaten, otoerotik asfiksiye bağlı ölümlerin olay yerleri incelendiğinde yüzde 20-25 kadarında transvestik fetişizmin işaretlerine rastlanması da bu yüzden. Eşlik eden bir diğer parafili <span class="ideitalik">bondage</span> fetişizmi. Tıpkı aktör Carradine'de olduğu gibi. Ama bir de otoerotik asfiksi tutkunu sadomazoşist seri katiller var ki, onlardan bazılarına bu kitabın sayfaları arasında gezinirken mutlaka rastlayacaksınız.</p>
</body>
</html>
