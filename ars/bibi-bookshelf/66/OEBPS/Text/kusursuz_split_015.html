<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kusursuz_cinayetler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:7ce7e0b3-0565-475c-8cf2-7cc515f70784" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_13"><br class="calibre3" />
  "Kanıt"ın gerçek öyküleri<br class="calibre3" />
  <br class="calibre3" />
  "Aşk İçin" - Konuşan kedi Kartopu<br class="calibre3" />
  <br class="calibre3" />
  <br class="calibre3" />
  <br class="calibre3" /></h1>

  <p class="indentmetin"><span class="idebolditalik">Kanıt</span> <span class="idebold">dizisinin 1. Sezon 5. Bölümü "Aşk İçin", bir sabah yatağında cansız bedeni bulunan Can Bıçakçı'nın ölümü ardındaki sırrı aydınlatmaya yönelikti. Tanıkların arasında bir kedi de vardı. Can Bey'in eşi Lale Hanım'ın kedisi,</span> <span class="idebolditalik">Kartopu</span><span class="idebold">. Yıllar önce bir başka Kartopu, adli bilimler tarihinde önemli bir sayfa çevirmiş ve insanların yanı sıra hayvanların da cinayetlerin çözümünde başarıyla kullanılabileceğini öğretmiştir.</span></p>

  <p class="indentmetin">&nbsp;</p>

  <p class="normal1">Her şey, Kanada'nın doğusundaki Maritimes bölgesinde yer alan Prens Edward Adası'nın, 15 bin nüfuslu Summerside kasabası sakinlerinden, 32 yaşındaki Bayan Shirley A. Duguay'in, 3 Ekim 1994 günü sabahı evden çıkıp geri dönmemesiyle başladı. Kadın, bir süre önce şiddetli geçimsizlik yüzünden kocasıyla evlerini ayırmıştı, boşanmayı aklına koymuştu ve üç çocuğuyla birlikte oturuyordu. Kaybolduğunu fark eden arkadaşları, adadaki akrabalarını aradılar, Shirley hiçbirine uğramamıştı. Durumu polise bildirmekten çekindiler. Evden giden koca Douglas Beamish, denetimli serbestlikten yararlanan bir mahkûmdu, halen yakınlarda bir yerde anne ve babasıyla oturan pek sinirli biriydi. Ayrıca çocukların velayetini de istiyordu. Boşanma davası sırasında, kadının gün boyu ortada olmadığını, çocukları ihmal ettiğini ileri sürerek amacına ulaşabilirdi. Beklemeye karar verdiler. Ama anne evine dönmedi.</p>

  <p class="normal2"><br class="calibre3" />
  Bir montta 27 kıl</p>

  <p class="normal1">Dört gün sonra Kanada Kraliyet Atlı Polisi<sup class="calibre4"><a href="../Text/kusursuz_split_047.html#footnote-309-16" id="footnote-309-16-backlink">[16]</a></sup> (Royal Canadian Mounted Police-RCMP) adanın genişçe yollarından birinin üzerinde kadının terk edilmiş otomobilini buldu. Ön camındaki kan lekelerinin Shirley'ye ait olduğu anlaşıldı. Üç hafta sonra bir askeri birliğin personeli, kadının otomobilinin 25 kilometre kadar uzağında plastik bir poşete rastladı, içinden deri bir erkek montunun yanı sıra bir çift spor ayakkabısı çıktı. Montun üzerinde kan lekeleri vardı ve kanın, Bayan Shirley'ye ait olduğu saptandı. Ceketin astarına da yapışıp kalmış 27 adet beyaz renkte kıl buldular. Askerler, montun kendilerini katile götüreceğini biliyordu. Ama nasıl?</p>

  <p class="normal1">Kılların faile, ellerindeki tek şüpheli, kadının kocası Douglas Beamish'e ait olduğunu düşündüler ve polis kriminal laboratuvarına gönderdiler. Kedi kılı olduğu anlaşılınca soruşturmayı yürüten Komiser Roger Savoie'ın aklına bir fikir geldi. "Douglas denen herifin Kartopu adında beyaz bir kedisi varmış. Kedi, tıpkı insan gibi bir canlı. İnsanın DNA'sı varsa, onun da olmalı. Montun içindeki kıllar onun kedisine aitse katili bulduk demektir." Çok basit gibi görünen bir düşünce değil mi? Ama Komiser Savoie'nin laboratuvar müdüründen aldığı bir telefon canını çok sıktı. "Sen aklını mı kaybettin Roger? Bugüne kadar kedi kılında DNA analizi yapan hiç olmadı. Bu zırvalıklarla uğraşacak vaktimiz yok."</p>

  <p class="normal1">Bu arada kış geldi. Her yer karla kaplandı. Yüzlerce polisin yürüttüğü aramaya son verildi. Bahara dek, Shirley'nin ölümü gizemini korudu. Mayıs başlarında bir balıkçı, ormanlık arazide bir kadın cesedi bulduğunu bildirdi. Yapılan otopside kadının, aylardır aranan Shirley A. Duguay olduğu ve öldürüldüğü anlaşıldı.</p>

  <p class="normal2"><br class="calibre3" />
  İnatçı polis telefon başında</p>

  <p class="normal1">Kış boyunca Komiser Savoie boş durmamış, sabahtan akşama telefon başında oturarak Kanada ve Amerika Birleşik Devletleri'ndeki kriminal laboratuvarları tek tek aramıştı. Sonunda biri ona Sağlık Bakanlığı'na bağlı Maryland Frederick'teki Ulusal Kanser Enstitüsü'nde görevli Dr. Stephen J. O'Brien'ın adını verdi. O'Brien, enstitünün Genomik Çeşitlilik Laboratuvarı'nın şefiydi ve kedi genleri konusunda uzmanlaşmıştı.</p>

  <p class="normal1">Daha önce adli amaçlı herhangi bir analiz yapmamış olan doktor, bu talep karşısında biraz ürktü. Ne de olsa konu bir cinayet davasıydı ve anlaşılan vereceği rapor bir adamın tutuklanmasına, belki de ömür boyu hapsine yol açacak kadar önemliydi. Böylesi büyük bir sorumluluğun altına imza atmaya pek hevesli olmadı. Komiser Savoie'nin bitmek tükenmek bilmeyen ısrarları üzerine, eski bir öğrencisi, Dr. Lisa Forman'ı aradı. Lisa, Rockville'deki Cellmark şirketinde çalışmaktaydı ve Cellmark'ın yaptığı işlerin başında, DNA konusunda mahkemelere bilirkişilik yapmak geliyordu.</p>

  <p class="normal2"><br class="calibre3" />
  Kedileri tanık sandalyesine oturttu</p>

  <p class="normal1">Lisa Forman'ın önerileri doğrultusunda Dr. O'Brien'ın yanında çalışan bir uzman Marilyn Menotti-Raymond, kedi DNA'sının incelenmesinde kullanılabilecek, kısa tekrarlanan birimlere dayalı (<span class="ideitalik">short tandem repeats</span>-STR) bir yöntem geliştirdi<sup class="calibre4"><a href="../Text/kusursuz_split_048.html#footnote-309-17" id="footnote-309-17-backlink">[17]</a></sup> ve astara yapışmış kıllardan DNA elde etmeye çalıştı. Sadece birinden, o da kökü olanından DNA elde edebildi. Ardından Kartopu'ndan alınan kan örneğininin DNA analizini yaptı. "Tam ve mükemmel bir uyum gösteriyor gibiydiler" diye anlatacaktı sonraları. "Ama bu durum belki bir rastlantıdır, diye düşündüm. Ne de olsa burası bir adaydı ve kedilerin büyük bir bölümü birbirinin akrabası olduğundan, DNA'ları da birbirine benzeyebilirdi." Doktor, akıllı komiseri aradı. Çevredeki 20 kediden daha kan almasını ve Frederick laboratuvarına göndermesini istedi.</p>

  <p class="normal1">Gelen kedi kanlarının DNA profili hep birbirinden farklı çıktı. Koca Douglas Beamish tutuklandı, yargılandı, 19 Temmuz 1996'da jüri onu 15 yıl hapse mahkûm etti. Onu mahkûm ettiren ne karısına yazdığı tehdit dolu, kanla imzalı mektuplar, ne de plastik poşetteki kanlı monttu. Menotti-Raymond ve O'Brien bilirkişi raporunda yer alan ve mahkeme salonunda bulgularını tekrarladıkları montun astarındaki Kartopu'nun kökü kalmış tek kılıydı. Kartopu, bir cinayeti aydınlatan ilk kedi olarak adli bilimlerin tarihine altın harflerle geçti. Bu satırların yazıldığı tarihte, Bay Beamish'in annesinin evinde oturmaktaydı.</p>

  <p class="normal2"><br class="calibre3" />
  Kıssadan hisse</p>

  <p class="normal1">Tarih boyunca hem yüceltilen hem de şeytanca bir güç atfedilen kedi, insanın genetiğini anlayabilmemize en fazla yardımcı olmuş canlıdır. Halen dünyanın tek kedi genomu araştırma merkezi Amerikan Sağlık Bakanlığı'na bağlı Ulusal Kanser Enstitüsü'nün uluslararası üne sahip Genomik Çeşitlilik Laboratuvarı'nda (Laboratory of Genomic Diversity-LGD) yer alıyor. İnsanın, biri cinsiyet belirleyen 23 çift kromozomuna karşılık, kedilerin biri cinsiyet belirleyen 19 çift kromozomu bulunuyor. İnsan ve kedi genomu karşılaştırıldığında, aralarındaki benzerlik hayret verici. Bu benzerlik sayesinde insanın bir dizi kalıtımsal kusurunun nereden kaynaklandığını bulmak mümkün oluyor.</p>

  <p class="normal1">Ama yaklaşık 9500 yıldır insanla bir arada yaşan kedinin biz insanlara faydası sadece bununla kısıtlı değil. Günümüzde 500 milyon kadar kedi, insanla aynı çatıyı paylaşıyor. Bu paylaşım sırasında, tükürüğünü, idrarını, dışkısını birçok yere bulaştırıyor. En önemlisi, tüyleri dökülüyor ve dökülen tüyler bir yerlere takılıyor, yapışıp kalıyor. İdrar, tükürük, tüy deyip geçmemeli, kedi bunlarla birlikte kendi parmak izini, yani DNA'sını bırakıyor. Gerçi bu örneklerden DNA eldesi insana uygulanandan farklı, incelenen bölgeler de aynı değil. Ama sonuçta, bir olay yerinde ele geçen kılın, tüyün, tıpkı yukarıda aktardığım genç annenin cinayet davasında olduğu gibi, kimin kedisine ait olduğunu söylemek mümkün.</p>
</body>
</html>
