<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kusursuz_cinayetler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:7ce7e0b3-0565-475c-8cf2-7cc515f70784" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_11"><br class="calibre3" />
  Büyük firarlar<br class="calibre3" />
  <br class="calibre3" />
  <br class="calibre3" />
  <br class="calibre3" /></h1>

  <p class="indentmetin"><span class="idebold">12 Aralık 2011 günü akşam haberlerinde, adam öldürmek suçundan 25 yıl 10 ay hapis cezasına çarptırılan 24 yaşındaki Gökhan Erhan Kaç'ın, kaldığı Bilecik M Tipi Cezaevi'nden duvardan atlayarak kaçtığını duyunca, bir yandan şu sıralar biraz gecikerek de olsa soluksuz izlediğim</span> <span class="idebolditalik">Büyük Kaçış</span> <span class="idebold">(Prison Break) dizisinin etkisinden midir, nedir bilmem, aklıma tarihin en büyük gerçek kaçışları düştü.</span></p>

  <p class="indentmetin">&nbsp;</p>

  <p class="normal1">Gökhan Erhan Kaç, duvardan atlayarak kaçtı. Çoğunluğu yabancı uyruklu tutuklu ve hükümlülerin kaldığı Bilecik M Tipi Cezaevi'nde sabah saatlerinde spor yapmak için çıkarıldığı avluda askerlerin nöbet değişimi sırasında cezaevinin dış bahçe duvarına tırmandığı söyleniyor. Daha sonra duvardan dışarı atlayan Gökhan, toprak zemine düştüğünde durumun farkına varan askerlerin uyarı ateşine aldırmayıp kaçmaya devam ediyor ve izini kaybettiriyor. Dünyanın dört bir yanındaki cezaevlerinden her yıl binlerce kişi kaçmaya çalışıyor, bir bölümü kaçabiliyor, önemli bir kısma yakalanıp tekrar geri konuyor. Üstelik bir de kaçmış olmaktan ceza yiyorlar. Gökhan onlardan biri olur mu bilmem ama, bir de kaçıp, yakalanamayanlar var. İşte size onlardan bazıları:</p>

  <p class="normal2"><br class="calibre3" />
  600 subay denedi, sadece üçü kaçabildi</p>

  <p class="normal1">Tüm zamanların en büyük firarı denince akla hemen, Almanların II. Dünya Savaşı'nda kullandığı Stalag Luft III Cezaevi'nde tutulan 76 müttefik askerin, yaklaşık 600 mahkûmun bir yıllık çalışması sayesinde, 1944'teki kaçışı gelir. Stalag Luft III, Berlin'in 160 kilometre kadar güneydoğusunda bulunan, günümüzde Polonya'nın Zagan kenti olarak bilinen Sagan dışlarında kurulmuş, Alman Hava Kuvvetleri'ne bağlı savaş esirlerinin tutulduğu bir cezaeviydi. Almanların, tam burada bir cezaevi inşa etmiş olmalarının nedeni, kendi hesaplarına göre kaçış için tünel kazmanın imkânsızlığıydı. Yanıldıkları muhakkak. Çünkü buradan iki kez, tünel kazarak kaçmaya çalışanlar olmuştur.</p>

  <p class="normal1">Stalag Cezaevi, bir hayli büyüktü. 1944'te, 2500'ü havacı, subay, 7500 Amerikan subayı ve 900 kadar diğer müttefik ordu tutsak subayı olmak üzere 10.949 mahkûmu barındırmaktaydı.</p>

  <p class="normal1">Barakalar, yerden yüksek bir konumdaydı, böylelikle tünel kazılması olanaksız hale getirilmişti. Cezaevinin bulunduğu arazi kumlu topraktı, kum açık sarıydı, dolayısıyla herhangi bir şekilde toprakla temas etmiş mahkûmun elleri ve üniformasına bulaşacak kum taneciklerini hemen fark etmek mümkündü. Kampın çevresine sismograflar gömülmüştü. Böylelikle toprakta oluşacak en küçük bir hareketi kaydetmeleri ve firar girişimini engellemeleri mümkündü.</p>

  <p class="normal2"><br class="calibre3" />
  Tünel kısa kaldı</p>

  <p class="normal1">Mahkûmlar, cezaevinin dokuz metre altından giden, büyük bölümü 60 santim eninde, ana tel örgüleri geçerek yakındaki ormana açılan üç tünel kazmışlardı. "Tom" "Dick" ve "Harry" adını verdikleri tünellerin inşaası, kazılan yerlerin çökmemesi için tahtayla desteklenmeyi, çok sayıda gaz lambasıyla aydınlatılmayı, hatta toprağı kazanların yeterince temiz hava soluyabilmesi için pompa kullanan karmaşık bir planı gerektirmişti. Destek tahtaları, kampın her yerinden temin edilmiştir ama, bu amaçla genellikle mahkûm yataklarının altında, şilteyi taşıyan dar uzun tahta parçaları kullanılmıştır. Başlangıçta her yatakta bu tahtalardan yirmişer tane olduğu halde, kaçış günü geldiğinde sekiz adet kalmışlardı. Kazılan tüneller ne yazık ki kısa kaldı. Mahkûmlar ormanın içine çıktıklarını zannettikleri halde, gardiyanların rahatça görebildiği bir yerde beliriverdiler. Buna rağmen 76'sı kaçmayı başardı. Almanlar yakaladıkları 50 subayı infaz ettiler, 17'si yeniden Sagan'a kondu, altısı başka cezaevlerine gönderildi, diğerleri yakalandı. 600 subayın kalkıştığı, 76'sının tünelden çıkabildiği Stalag kaçışı, pek başarılı olamasa da, onu tüm zamanların "en iyi bilinen firar öyküsü" yapan, <span class="ideitalik">The Great Escape</span> adlı sinema filmidir.</p>

  <p class="normal2"><br class="calibre3" />
  Kaçabilenlere ne oldu?</p>

  <p class="normal1">Ama üç subay kaçmayı başardı. Onlar, Norveçli pilotlar Per Bergsland ve Jens Müller ile Hollandalı pilot Bram van der Stok'tur. Bergsland ve Müller tekneyle Norveç'e ulaştılar, van der Stok, cezaevinde hazırlanan sahte bir kimlikle, zorlu tren ve bisiklet yolculukları sonrasında Fransa'dan İspanya'ya geçti. İngiliz Konsolosluğu'na ulaştığında artık güvendeydi.</p>

  <p class="normal1">Pilot Per Bergsland, savaş sonrasında, Fred Olsen Hava Taşımacılığı'nda çalışmaya başladı. Başpilot ve operasyon müdürlüğüne kadar yükseldi, 1970 ile 1981 arasında da, İskandinav ülkelerinin en büyük havacılık şirketi Widerøe'nin yönetim kurulu başkanlığını yürüttü, 1992'de öldü. Diğer Norveçli pilot Jens Müller, benzer bir yol izledi. Det Norske Luftfartsselskap adlı havayolu şirketine girdi, emekli olduğu 1977'ye dek burada çalıştı, 1999'da öldü.</p>

  <p class="normal1">Hollandalı pilot Bram van der Stok, savaşın bitimiyle birlikte Lahey'deki askeri hava üssünde çalışmaya başladı, 1946'da, yarım bıraktığı tıp eğitimini tamamlamak üzere Utrecht Üniversitesi'ne geri döndü. 1951'deki mezuniyetinden sonra eşi ve üç çocuğuyla birlikte Amerika'ya göç edip, Syracuse Üniversitesi'nde Kadın Hastalıkları ve Doğum uzmanı oldu, Alabama'daki NASA'nın uzay araştırma laboratuvarında bir süre çalıştıktan sonra Honolulu'ya taşındı. Burada hem doktorluk yaptı, hem de Sahil Güvenlik'e katılarak çok sayıda hayat kurtardı. 1993 yazında, 77 yaşında Hawaii'de öldü.</p>

  <p class="normal1"><span class="idebold">Stalag'ın son esir subayı da artık yaşamıyor</span></p>

  <p class="normal1">II. Dünya Savaşı sırasında Stalag'da tutulan savaş esiri subaylardan birinin adı Tim Thomas'tı. O da, "Tom", "Dick" ve "Harry" adlı tünellerin kazımında 14 ay boyunca çalışan yüzlerce mahkûmdan biriydi. Gerçi kaçarken yakalandı ama, gardiyanları ikna edebildi, hayatı bağışlandı. Tim Thomas, 20 yıl kadar sonra yapılan ve Steve McQueen, Richard Attenborough ile Charles Bronson'un rol aldığı <span class="ideitalik">Büyük Firar</span> adlı ünlü filme ilham veren mahkûmdur. Kamp, 1945'te müttefiklerin eline geçtiğinde kurtulan Tim, 1985'e dek değişik işlerde çalıştıktan sonra eşiyle birlikte Portekiz'e yerleşti. Uzun hastalık dönemini atlatamadı. 2008'de, 87 yaşında, Algarve'deki evinde öldü. Böylelikle, Stalag kampının hayattaki son subay savaş esiri de ebediyete intikal etti.</p>

  <p class="normal2"><br class="calibre3" />
  Alcatraz Adası'ndan kaçış</p>

  <p class="normal1">San Francisco'nun 2,5 kilometre kadar açıklarındaki Alcatraz Adası, dünyanın belki de en ünlü cezaevinin mekânıdır. 1934'te faaliyete geçen Alcatraz Cezaevi, müzeye dönüştürüldüğü 1963'e dek, azılı gangsterler, banka soyguncuları, seri katiller, başka cezaevlerinde mahkûm ya da gardiyan öldüren ya da kaçmaya çalışanlar, kısaca suçluların <span class="ideitalik">crème de la crème</span>'ini (!), bu arada Al Capone ve Robert Franklin Stroud (Alcatraz Kuşçusu) gibi ünlü mahkûmlara da ev sahipliği yaptı. Cezaevi, kimsenin kaçamayacağı biçimde inşa edilmiş olmakla birlikte 29 yılda 36 mahkûm 14 kez kaçmayı denedi. Bunlardan ikisi, ikişer kez denedi. 23'ü yakalandı. Altısı kaçarken vurularak öldü. Ama üçü kaçtı ve hiçbir zaman bulunamadı. Anlatacaklarım, kaçıp da bir daha bulunamayan Clarence ve John Anglin kardeşlerle arkadaşları Frank Morris'in öyküsü.</p>

  <p class="normal1"><span class="idebold">Kaçmaktan bıkmayan kardeşler</span></p>

  <p class="normal1">Donalsonville-Georgia doğumlu Clarence Anglin ve erkek kardeşleri John ile Alfred geçimlerini çiftçilik ve işçilik yaparak sağlamaktaydılar ki, birbiri ardı sıra banka soymaya kalktıklarında, 1956'da yakalandılar. John 15, Clarence 20 yıla mahkûm edildi, Atlanta Cezaevi'ne kondular. Beş yıl kadar sonra kader birliği edecekleri Frank Morris ve Allen West'le de burada tanıştılar. Kardeşler, Atlanta'dan sonra Florida Eyalet Cezaevi'ne, oradan Leavenworth Federal Cezaevi'ne gönderildi. Sürekli kaçma teşebbüsleri yüzünden John 1960 sonbaharında, Clarence ise 1961'in ilk aylarında Alcatraz'a nakledildi. İki kardeş, önceden tanıdıkları Morris ve West ile burada yeniden karşılaştı. Dört kafadar, fazla geçmeden, Alcatraz'dan nasıl kaçabileceklerini planlamaya başladılar ve 1961 Eylülü'nde, başka mahkûmların da desteğini alarak uygulamaya başladılar.</p>

  <p class="normal1">Sekiz ay sonra, her biri kendi hücresindeki havalandırma deliğinin arkasındaki oluğu genişletmeyi tamamladı. Kazı sırasında fark edilmemesi için, deliğin önündeki metal ızgarayı yapıştırıldığı yerden söküp tekrar yapıştırıyor, ikisi bu delikte çalışırken, diğerleri gözcü olarak aşağıda kalıyordu. Hücrelerin arkasından geçen tesisat koridoruna, oradan çatıya ulaşıyor, mahkûmlara verilen muşamba yağmurluk ve ele geçirdikleri kuvvetli yapıştırıcıyla şişirilebilir bir sal imal etmeye çalışıyorlardı.</p>

  <p class="normal1"><span class="idebold">Bu gece, o gece</span></p>

  <p class="normal1">11 Temmuz 1962 günü, "Bu gece kaçıyoruz" dedi Anglin biraderler. Planlanandan daha erken bir tarihti bu. Muhtemelen hücrelerinin değiştirilmesinden korktular. Anglin'ler ve Morris, ızgarayı söktüler, çatıya çıktılar. Binanın kuzey ucuna kadar gittiler ve dış yüzeye tutturulmuş on metrelik havalandırma borusundan kayarak tabana ulaştılar, altı metre yüksekliğindeki tel örgülere tırmanarak öte yana atladılar, dik ve kayalık bir yamaçtan aşağıya inerek adanın kuzeydoğu sahiline ulaştılar. Üç adam zifiri karanlığın içinde kayboldu.</p>

  <p class="normal1">Her nedense West, ızgarayı sökememiş, mecburen hücresinde kalmıştı. Ertesi sabah, üç kişinin eksikliği fark edildi. "Geceki sayımda yataklarında olduğunu sandık" diye ifade verecekti gardiyanlardan biri. "Sabun, tuvalet kâğıdı ve gerçek insan saçı kullanarak oluşturdukları bir insan kafası maketini yastığın üzerine koymuş, geri kalanını battaniyeyle örtmüşler meğer." West'in kaçaklarla yakınlığı bilindiğinden ciddi biçimde sorgulandı. Son bir yılda yapılanları, kaçaklara yardım edenlerin kimler olduğunu, muşambaları, tutkalı nereden bulduklarını en ince ayrıntısına kadar anlattı.</p>

  <p class="normal1"><span class="idebold">FBI "Öldüler" dedi, dosyayı kapattı</span></p>

  <p class="normal1">Polis, Alcatraz ve yakınlardaki Angel Adası'nı karış karış aramış olsa da kaçakların izini bulamadı. 1962'de adamlar, artık FBI'ın en çok arananlar listesindeydi. 17 yıl süren soruşturmadan bir sonuç alınamadı, "Hava soğuktu, akıntı ters yöndeydi, Angel Adası'na varmadan boğulmuş olmalılar. Üstelik adadan giysi ya da araç çalındığına dair herhangi bir ihbar da alınmadı" diye açıkladı FBI ve dosyayı kapattı. Bununla birlikte, Adalet Bakanlığı'na bağlı olarak görev yapan birimin (U.S. Marshall Services)<sup class="calibre4"><a href="../Text/kusursuz_split_045.html#footnote-309-14" id="footnote-309-14-backlink">[14]</a></sup> müdürü Michael Dyke, 2009'da "Yok öyle bir şey" dedi. "Öldüklerine dair elimizde kanıt yok. Bu yüzden ölü ya da diri bulununcaya dek aramayı sürdüreceğiz. Zaten sıklıkla ihbarlar alıyor ve her birini ciddiyetle takip ediyoruz."</p>

  <p class="normal1">2011 ortalarında National Geographic TV kanalında "Al-katraz'dan Kaçış" adlı bir program yayımlandı. FBI'ın, Angel Adası'ndaki aramalar sırasında çektiği ve bunca yıl toplumdan saklanan 12 Haziran 1962 tarihli bir kayıt ve bununla ilgili 13 Haziran tarihli tutanak toplumla ilk kez paylaşıldı. Programda, muşamba sal, saldan uzaklaşan ayak izleri açıkça görülüyordu. Tutanakta ayrıca, üç adamın mavi renkli bir Chevrolet aracı çaldığı kayıtlıydı.</p>

  <p class="normal1"><span class="idebold">Dördüncü adama ne oldu?</span></p>

  <p class="normal1">Belki Allen West'e, yani dördüncü adama daha sonra ne oldu diye merak etmişsinizdir. West, otomobil hırsızlığından düştüğü Atlanta Cezaevi'nde tanıdığı, daha sonra Alcatraz'da yeniden karşılaştığı Anglin biraderler ve Frank Morris'in kaçma planının ilk günden beri ortağıydı. Onlar kaçıp da kendi geride kaldığında güvenlik birimlerine ayrıntılarıyla açıkladığı kaçma planı sayesinde, hiçbir zaman firara teşebbüsten ceza almadı.</p>

  <p class="normal1">West, 1963 Şubatı'nda Alcatraz'dan, önce Washington'daki McNeil Adası, daha sonra Georgia eyaletindeki Atlanta, ardından Florida cezaevlerine nakledildi. 1967'de serbest kaldığında yine suç işledi. Bu kez hırsızlık, gasp ve gözaltındayken firara teşebbüsten ömür boyu hapse mahkûm edilerek Florida cezaevine kondu. 30 Ekim 1972'de başka bir mahkûmu bıçaklayarak öldürdü. Beş altı yıl sonra şiddetli karın ağrısıyla nakledildiği hastanede akut peritonitten öldüğünde 49 yaşındaydı.</p>

  <p class="normal2"><br class="calibre3" />
  Cezaevine helikopter indirme modası</p>

  <p class="normal1">Avrupa cezaevlerinin büyük bir bölümünün damı, havalandırma ve spor yeri olarak kullanıldığından düzdür. İşte, Fransız suçlu Pascal Payet'nin ısrarla başvurduğu kaçış yöntemi de cezaevi damlarının bu özelliğine dayanır.</p>

  <p class="normal1">Payet, silahlı soygun ve soygun sırasında bir güvenlik görevlisini öldürmekten 30 yıl hapse mahkûm olduğunda Fransa'nın Luynes Cezaevi'ne konmuştu. 2001'de büyük bir risk alarak, arkadaşının cezaevi damına indirdiği çalıntı helikoptere kendisini atabildi.</p>

  <p class="normal1">Payet iki yıl sonra aynı cezaevine bir helikopterle döndü ve geride kalan üç mahkûm arkadaşını aynı yöntemle kaçırmaya kalkışınca dört kafadar yakalandılar. Payet'nin cezasına, kaçışa yardım etmekten yedi yıl daha eklendi ve bu kez Grass Cezaevi'ne gönderildi.</p>

  <p class="normal1">Payet, 14 Temmuz 2007'de, Fransızların milli bayram törenlerinden yararlanarak, yine bir helikopterle kaçtı. Dört maskeli suç ortağı, yakınlardaki Cannes-Mandelieu Havaalanı'ndan silah zoruyla kaçırdıkları helikopteri, her zamanki yöntemi kullanarak yine dama indirmişti. Pilotu, Akdeniz yakınlarında bir yerde, Toulon'un 38 kilometre kuzeydoğusundaki Brignoles'de salıverdiler ve yollarına devam ettiler.</p>

  <p class="normal1">Payet'nin kaçaklığı 21 Eylül 2007'ye kadar ancak sürdü. Dostlarıyla birlikte Barselona banliyölerinden birinde Mataró'da ele geçti, Fransa'ya iade edildi. Şimdilerde yeni bir helikopteri düşlemekte.</p>

  <p class="normal1">Cezaevinden helikopterle kaçış becerisi sadece Pascal Payet'yle sınırlı değil. Ondan yıllar önce, "Müthiş Türk" diye tanınan uluslararası uyuşturucu kaçakçısı ve bir dönem Gaziantepspor Başkanlığı yapan Halil Havar, Hollanda'da tutuklu bulunduğu Leeuwerden Cezaevi'nden, 19 Şubat 1991'de İtalyan mafyasının ünlü ailelerinden Trappani'ler tarafından helikopterle kaçırılmıştı.</p>

  <p class="normal1">İki yıl boyunca izini kaybettiren Havar, kırmızı bültenle arandığı sırada 1992 yılında Türkiye'de yakalanmış, ancak savcılık tarafından serbest bırakılınca tekrar kayıplara karışmıştı. Adı 1993'te <span class="ideitalik">Lucky-S</span> ve <span class="ideitalik">Kısmetim-1</span> gemisinde ele geçirilen uyuşturucunun sahiplerinden olduğu iddialarıyla tekrar gündeme gelmiş, hakkında gıyabi tutuklama kararı çıkarılan Havar, 1994'te tekrar yakalanmıştı.</p>

  <p class="normal1">Yargılandığı davada 3,5 yıl hapis cezası alan Havar'ın cezası mahkeme tarafından 1 milyon 46 bin TL'ye çevrildi. Bu parayı belirlenen yasal sürede ödemeyen Havar, kaçarak kayıplara karıştı. Hakkında gıyabi tutuklama kararı çıkarılan Havar, Mayıs 2007 tarihinden itibaren her yerde aranmaya başladı. Nihayet 2008 yılı Ağustos ayının son gününde Yeşilköy'de saklandığı bir evde polisin düzenlediği bir operasyonla yakalandı. Bu arada, Halil Havar'ın hayatının <span class="ideitalik">Kurtlar Vadisi</span> isimli diziye de konu olduğunu, dizideki Halo karakterinin polis helikopteriyle cezaevinden kaçırılışının ondan esinlenildiğini belirtelim.<sup class="calibre4"><a href="../Text/kusursuz_split_046.html#footnote-309-15" id="footnote-309-15-backlink">[15]</a></sup></p>

  <p class="normal1">Bir helikopter hikâyesi de Yunanistan'dan. Adam kaçırma ve banka soyma suçlarından 25 yıla mahkûm edilen Vasilis Paliokostas ile adam öldürmekten ömür boyu hapis cezası alan Arnavut asıllı Alket Rizai, Yunanistan'ın en iyi korunan cezaevi olarak bilinen Pire kenti yakınındaki Koridalos Cezaevi'nden, cezaevi avlusuna ip merdiven sarkıtan bir helikopterle firar ettiler. Kaçışı durdurmaya çalışan güvenlik ekipleri mahkûmlara ateş açtılar, ama engelleyemediler. Paliokostas ve Rizai, 2006 yılı Haziran ayında da Koridalos Cezaevi bahçesinden benzeri şekilde kaçmışlardı.</p>

  <p class="normal1">Paliokostas ailesinin erkekleri kaçma konusunda usta ki, son firarda, Vasilis Paliokostas'ın 1990 yılında yakalandıktan sonra firar eden kardeşi Nikos, kiraladığı helikopteri cezaevi bahçesine indirdi ve adı geçen iki mahkûmu alarak sırra kadem bastı.</p>

  <p class="normal1">Cezaevi güvenlik personelinin başlangıçta, helikopterin işaret fişekleri atarak avluya iniş yapmasını film çevriliyor sandıklarından, güzel güzel seyrettikleri biliniyor.</p>
</body>
</html>
