<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kusursuz_cinayetler</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
  <meta content="urn:uuid:7ce7e0b3-0565-475c-8cf2-7cc515f70784" name="Adept.expected.resource" />
</head>

<body class="calibre">
  <h1 class="kitapickapak2" id="calibre_toc_8"><br class="calibre3" />
  "Kanıt" dizisi ve "CSI" etkisi - Kurgubilim<br class="calibre3" />
  <br class="calibre3" />
  <br class="calibre3" />
  <br class="calibre3" /></h1>

  <p class="indentmetin"><span class="idebolditalik">CSI</span> <span class="idebold">etkisi,</span> <span class="idebolditalik">CSI</span> <span class="idebold">sendromu ya da</span> <span class="idebolditalik">CSI</span> <span class="idebold">enfeksiyonu şeklinde tanımlanan sorun, ünlü Amerikan televizyon dizisi</span> <span class="idebolditalik">CSI: Crime Scene Investigation</span> <span class="idebold">(Olay Yeri İnceleme) ve benzeri dizilerden sonra ortaya çıkan bir durumdur. Büyük bir olasılıkla, Kanal D televizyonunda yayımlanan, tarafımca sunulan ve bu satırların kaleme alındığı 2011 yılı Kasım ayı itibariyle 70. bölümü gösterilen</span> <span class="idebolditalik">Kanıt</span> <span class="idebold">adlı</span> <span class="idebolditalik">infotainment</span> <span class="idebold">formatındaki polisiye dizinin de, benzeri bir etkisi olmuş ya da olmak üzeredir.</span></p>

  <p class="indentmetin">&nbsp;</p>

  <p class="normal1">Bu tip dizilerin bazı mitler yarattığını iddia edenlere katılıyorum. Belirli bir test ya da analitik yöntemi, olduğundan daha başarılı gösterdiği muhakkak. Bir olay yerinde buldukları delillerin, gerçekte bulunanlardan daha fazla olduğu muhakkak. Bir dizi teknik ve testin, olduğundan daha hızlı sonuçlandığı muhakkak ve bir olay yeri inceleme birimine mensup kişilerin, gerçek hayatta, bu denli çok uzmanlık alanı ve yetkiyle donatılmış olmadığı da muhakkak. Ancak unutmayalım ki bunlar birer televizyon dizisi ve en fazla bir saat içinde bir, kimi zaman iki, hatta üç, dört cinayetin aydınlatılması gerekiyor.</p>

  <p class="normal2"><br class="calibre3" />
  Unutmayın: Kusursuz cinayet yoktur</p>

  <p class="normal1">Az sonra değişik örneklerle aktarmaya çalışacağım <span class="ideitalik">CSI</span> etkisi, kanımca zarardan çok fayda getirmiş, hak arama bilincini geliştirmenin yanı sıra, yargı sisteminden beklentileri yükselttiğinden, olay yeri incelemeden başlayarak, delil toplama ve kriminal laboratuvar uygulamalarının kalitesini artırmıştır.</p>

  <p class="normal1">Bununla birlikte, gerek <span class="ideitalik">CSI</span>,<sup class="calibre4"><a href="../Text/kusursuz_split_037.html#footnote-309-6" id="footnote-309-6-backlink">[6]</a></sup> gerekse Almanların <span class="ideitalik">Tatort</span> (Olay Yeri), Rusların <span class="ideitalik">Sled</span> (İz) adlı benzerlerinin, hatta onlardan çok daha didaktik olmasına rağmen <span class="ideitalik">Kanıt'</span>ın kendisinin, adli bilimlerin değişik alanlarında kullanılan teknolojileri aslında olduğundan daha başarılı gösterdiğini de inkâr edemeyiz. Ancak, soruşturmaların "ben yaptım" ya da "ben gördüm"le bir yere varamayacağını, ikrar ve görgü tanıklığının yerini mutlaka bilimsel delillerin alması gerektiğini ve ancak bu şekilde haksız mahkûmiyetlerin önüne geçilebileceğini defalarca kanıtladıklarından, adalete katkılarının da büyük olduğunu kabullenmek zorundayız.</p>

  <p class="normal1"><span class="ideitalik">CSI</span> etkisinin, olay yerinden daha fazla delil toplanmasına yol açtığı, bu yüzden kriminal laboratuvarlardaki iş yükünü ağırlaştırdığı muhakkak. Gençleri, adli tıp ve adli bilimlerle ilgili branşlara yönelttiği, polisliği çok cazip bir meslek haline getirdiği de, bu tip eğitimlerin verildiği yüksekokul ve üniversitelere başvuruların artışından anlaşılıyor. Bu dizilerin, en azından içeriğinden sorumlu olduğum <span class="ideitalik">Kanıt'</span>ın, suç işlemeyi öğrettiğine dair eleştirilere katılmıyorum. Kişisel gayretim, suç işlemekten caydırmak. Suçlunun, ne kadar uğraşırsa uğraşsın, bir yerde mutlaka hata yapacağının ve bir delil bırakacağının altını çizmek. Zaten her bölümdeki kapanış cümlem bunu yansıtıyor: Unutmayın, kusursuz cinayet yoktur.</p>

  <p class="normal2"><br class="calibre3" />
  Hayal değil, sadece öngörü</p>

  <p class="normal1">Polisiye dizilerin her zaman gerçeği yansıtmadıkları söylenir. Sanırım sadece gösterildikleri tarihte gerçeği yansıtmadılar. Gösterilenler en fazla bir iki yıl içinde uygulanır yöntemlere dönüştü. Örneğin, her olay yerinde parmak izi ya da DNA'nın bulunamayacağı, bulunsa bile dizideki gibi birkaç saatte değil, ancak haftalar sonra sonuç alınabildiği söylenmişti. Halbuki günümüzde değil saatler, artık dakikalar içinde, üstelik laboratuvarda değil, daha olay yerinde parmak izlerinin karşılaştırılması yapılabildiği gibi, DNA profili dahi elde edilebiliyor. <span class="ideitalik">CSI</span> dizisinin ilk bölümlerinden birinde, kahramanlar yaranın içerisinden kalıp alarak, ölüme neden olan kesici cismin şeklini bulmuş, bu sahnenin gerçekdışılığı günlerce tartışılmıştı. Halbuki şimdilerde bu mümkün.</p>

  <p class="normal1"><span class="ideitalik">CSI'</span>ın 28 Nisan 2005 tarihinde ilk kez gösterilen "Committed" adlı bölümünde dizi kahramanı Gil Grissom, bir akıl hastanesinde işlenen cinayeti çözmek üzere, hastaneye bazı ekipmanlar getirir. Amacı, katil olduğundan şüphelendiği bir hastanın tedavi amacıyla ürettiği seramiklerin üzerindeki girinti ve çıkıntıların analizi sayesinde üretim sürecinde konuşulanları saptamaktır. Meslektaşı Sara, bunları "akustik arkeoloji" olarak tanımlar. O tarihte, böyle bir bilim alanının adını bilenlerin sayısı pek fazla olmadığından, dizi ağır eleştirilerle karşılaştı. Halbuki 2001 yılında İngiliz Paul Devereux, monolitik çağdan kalan Stonehenge ve başka eski çağ kalıntılarındaki çömlekler üzerindeki üretim çizgilerinden ses elde etmeyi başarmış ve bulgularını Vega Books tarafından yayımlanan <span class="ideitalik">Stone Age Soundtracks: The Acoustic Archaeology of Ancient Sites</span> adlı bir kitapta toplamıştı.</p>

  <p class="normal1"><span class="ideitalik">CSI</span> dizisinin yaratıcısı Anthony E. Zuiker, dizide yer alan her bilimsel uygulamanın gerçeği yansıttığını iddia etmişti. 10 yıl önce bunları yüksek teknoloji sihirbazlıkları olarak nitelendirenler, zaman içinde rutin uygulamalar haline dönüştüğüne tanık oldular.</p>

  <p class="normal1">Bana kalırsa ilk <span class="ideitalik">CSI</span>, aslında 1859-1930 tarihleri arasında yaşamış Sir Arthur Conan Doyle'un hayali dedektifi Sherlock Holmes öyküleridir. Dedektif Holmes, parmak izi, kan grubu ve daha birçok deneyi, henüz keşfedilmeden uygulamıştı. Delilleri tanıma ve birbiriyle karşılaştırmanın prensip ve tekniklerini yerleştirmiş Bertillon, Galton, Lattes, Goddard, Osborn ve Locard gibi adli bilimlerin öncüleri, hep ondan etkilenmişlerdir.</p>

  <p class="normal1"><span class="ideitalik">CSI</span> dizisi, büyük ölçüde veri tabanlarının varlığına dayanır. Parmak izi, DNA, koku, boya, lif, ayakkabı izi, lastik izi, ses izi gibi. Bu veritabanlarının hepsi her ülkede bulunmuyor. Örneğin şu satırların kaleme alındığı tarihte Türkiye'de bir DNA veritabanı bile yok. Hal böyle olunca, dizilerde gösterilenleri "hayal" diye nitelendirmek yerine, bu veri tabanlarının oluşturulmasına gayret etmek ve gerçek hayattaki cinayetleri de dizilerdeki başarıyla çözmek daha doğru olurdu diye düşünüyorum.</p>

  <p class="normal2"><br class="calibre3" />
  Jüriler <span class="ideitalik1">CSI</span> etkisinde</p>

  <p class="normal1"><span class="ideitalik">CSI</span> etkisinin özellikle jüri sisteminin bulunduğu ülkelerde mahkeme kararlarını iki şekilde etkilediği gözlendi. Bunlardan ilki, jürilerin bulunandan ya da gereğinden fazla delil talep etmeye başlamasıdır. Sonuçta, beraat sayısında ciddi bir artış meydana geldi. İkincisi, jüri üyelerinin başta DNA olmak üzere, bilimsel delillere aşırı güveni gelişti, bu delillerin bulunması halinde mutlaka mahkûmiyete gidildi. Çok sayıda görgü tanığı olduğu halde DNA delilleri bulunmadığından zanlıyı serbet bırakmak zorunda kalan savcıların dizilerden şikâyeti gazete sütunlarına taşındı. Hatta Los Angeles Bölge Savcısı Steve Cooley, karısını öldürmekle suçlanan aktör Robert Blake'in mahkûm edilemeyişini <span class="ideitalik">CSI</span> etkisine bağladı ve iki görgü tanığı olduğu halde suçsuz kararı veren jüriyi "akıl almaz ölçüde" aptallıkla suçladı.</p>

  <p class="normal2"><br class="calibre3" />
  İlginç bir cinayet: Aktörün karısını kim öldürdü?</p>

  <p class="normal1">New Jersey'li Bayan Bonnie Lee Bakley'in yaşlı erkeklere zaafı vardı. Aslına bakarsanız yaşlı ve ünlü erkeklere, çünkü para düşkünüydü. Marlon Brando'nın oğluyla çıkarken kendinden 23 yaş büyük aktör Robert Blake ile yakınlaşmaya başladı. Blake, Truman Capote'nin gerçek bir suç öyküsüne dayanarak kaleme aldığı <span class="ideitalik">Soğukkanlılıkla</span> adlı romanın, aynı adla çekilen filminde başrol oynamış, ayrıca <span class="ideitalik">"Baretta"</span> adlı Amerikan yapımı televizyon dizisiyle ün yapmıştı. Bonnie hamile kaldığında, hayatındaki her iki erkeğe de, çocuğun babası olduğunu söyledi. Ona "Christian Shannon Brando" adını taktığı için durumdan kuşkulanan Robert Blake, bir DNA testi yapılarak babanın kim olduğunun bulunmasını istedi. Biyolojik babanın kendisi olduğu kanıtlanınca, Blake 19 Kasım 2000 tarihinde Bonnie ile evlendi. Evli oldukları halde kadın, Kaliforniya'nın San Fernando Vadisi'ndeki Studio City bölgesinde, kocasının malikânesinin arkasındaki küçük misafirhanede kalmaya devam etti.</p>

  <p class="normal1">4 Mayıs 2001 günü karıkoca, Studio City Tujunga Caddesi üzerindeki Vitello'nun restoranına gittiler. Aracı, restoranın yan köşesindeki sokağa park ettiler. Yemek sonrası Bonnie, araçta, başına isabet eden tek kurşunla öldürüldü. Blake, restorandaki masanın üzerinde unuttuğu silahını almak üzere içeri girdiğini, silah sesi duyulduğunda içeride olduğunu anlattı. Blake'in silahı incelendi 0,38 kalibrelik bir tabanca olduğu saptandı. Bonnie ise 9 mm'lik bir silahla vurulmuştu. Restoranda bulunanlar, Blake'in karısının vurulduğunu haber vermek üzere içeri girdiğinde hemfikirdi. Ama kimse onu, silah sesinden önce içeri girerken görmemişti.</p>

  <p class="normal1"><span class="idebold">Kiralık katil adayı iki tanık</span></p>

  <p class="normal1">Yaklaşık bir yıl sonra 18 Nisan 2002'de Blake tutuklandı. Karısını öldürmekle suçlandı. Onunla birlikte yıllardır korumalığını yapan Earle Caldwell de içeri alındı. O da, işbirliği yapmakla suçlandı. Los Angeles polisinin elini güçlendiren iki tanık çıktı ortaya. Emekli bir dublör, "Duffy" adıyla bilinen, Ronald Hambleton, Blake aleyhinde tanıklık yapacaktı, çünkü aktör ondan para karşılığında karısını öldürmesini istemişti. Daha basit bir anlatımla kiralık katil. Aktör, aynı teklifi bir başka emekli dublöre daha yapmıştı. O da benzer bir hikâye anlattı. Blake'in avukatları, Hambleton'un evvelce işlenmiş ancak cezasını çekmemiş olduğu bir suçu olduğunu, bunun affı karşılığında tanık olmayı kabullenmiş olabileceğini ileri sürdüler.</p>

  <p class="normal1"><span class="idebold">Delil yoksa suç da yok</span></p>

  <p class="normal1">22 Nisan 2002'de Blake, adam öldürme ve adam öldürmeye azmettirme suçlarından idam cezası talebiyle yargıç önüne çıkarıldı. "Suçsuzum" dedi. Benzer şekilde koruması da suçlamaları kabul etmedi. Blake, korumasını 1 milyon dolar kefaletle hapisten çıkardı, bir yıl cezaevinde kaldıktan sonra kendisi de 1,5 milyon dolar kefalet karşılığında, duruşma gününe dek ev hapsinde bekleme izni kopardı.</p>

  <p class="normal1">Blake'in ceza davası 16 Mart 2005'te başladı, jüri "tanık bizi ilgilendirmez, delil yok" dedi ve suçsuz olduğuna karar verdi. Hem cinayetten hem de azmettirmeden. Los Angeles Bölge Savcısı Steve Cooley'in jüri üyelerini aptal ilan etmesi bu yüzden. Aslında bütün hata kendisindeydi. Jürinin ihtiyacı olan hiçbir delili sunamamıştı. Ne bir parmak izi ne de DNA.</p>

  <p class="normal1">O gece Blake ve arkadaşları, yan köşesinde karısının öldürüldüğü Vitello Restoranı'nda sabaha dek eğlendiler. Gerçi Blake, daha sonra bir yandan karısının üç çocuğu tarafından açılan tazminat davasını kaybederek, diğer yandan Kaliforniya maliyesinin tahakkuk ettirdiği vergi borçları yüzünden iflas etti ama, ne önemi var? O özgür bir adam. Doğru dürüst olay yeri incelemesi yapılamadığı için gerçek katilin o değilse kim olduğu bulunamadı. Muhtemelen hiçbir zaman bulunamayacak.</p>

  <p class="normal2"><br class="calibre3" />
  Üniversiteler ve <span class="ideitalik1">CSI</span> etkisi</p>

  <p class="normal1">Polisiye dizilerin üniversitelerin adli bilimlerle ilgili dallarına başvuru sayısını artırdığı muhakkak. Örneğin 1982 yılında kurduğumuz İstanbul Üniversitesi Adli Tıp Enstitüsü'ne başvurular, 90'ların ilk yarısında ikiye katlanmış, 2000'e gelindiğinde giriş sınavları sırasında öğrencileri yerleştirecek dershane bulamaz hale gelmiştik. Aynı rağbet, dünyanın her yerinde yaşandı. Kaliforniya Üniversitesi, Davis Kampusu başta gelmek üzere ABD'deki değişik <span class="ideitalik">"forensic science"</span> (adli bilimler) ya da <span class="ideitalik">"criminal justice"</span> (ceza adaleti) lisan ve lisansüstü programlarının yanı sıra, Avustralya, Birleşik Krallık, Almanya üniversiteleri aynı şekilde ilgi çektiler. İsviçre'nin Lausanne Üniversitesi'nde büyük ölçüde polis akademisiyle birlikte yürütülen programlar da her yıl, bir öncekinden daha fazla öğrenci alır oldu. Ancak programlar, gençlerin beklentilerini karşılamaktan uzaktı. Çünkü hem iş garantisi yoktu, hem de çalışma hayatı filmlerdekinden çok farklıydı. Üstelik bu programlardan mezun olan öğrenciler polis teşkilatlarının da beklentisini karşılayacak biçimde eğitilemiyordu, çünkü pratik uygulama imkânları kısıtlıydı.</p>

  <p class="normal1">Kaliforniya Üniversitesi Los Angeles Kampusu ile Los Angeles polis ve şerif teşkilatları arasında imzalanan bir protokolle başlatılan ve Los Angeles Şerif Kriminal Laboratuvarı Müdürü Barry Fisher tarafından koordine edilen işbirliği, akademisyenler ile pratisyenler, yani polisler arasındaki uçurumu kapatmaya, bir anlamda hedefi aynı, ancak yöntemleri farklı bu iki profesyonel grubun "aynı dili" konuşmalarına yönelik gayretlerdir. Ne ölçüde başarılı olacaklarını zamanla göreceğiz.</p>

  <p class="normal2"><br class="calibre3" />
  Suç ve <span class="ideitalik1">CSI</span> etkisi</p>

  <p class="normal1"><span class="ideitalik">CSI, Kanıt</span> ve benzeri polisiyelerin suçun işleniş biçimini etkilediği ileri sürülür. Orijinal <span class="ideitalik">CSI</span> dizisinin başladığı 2000 yılında, ABD'deki ırza geçme suçlarının yüzde 46,7'si polis tarafından çözülürken, beş yıl içinde bu oranın yüzde 41,3'e düşmesi, <span class="ideitalik">CSI</span> etkisine bağlanmaya çalışılıyor. Çünkü dizilerin suçun nasıl işleneceğinden çok, delillerin nasıl yok edileceğini öğrettiği ileri sürülüyor. Çok sayıda tecavüz mağdurunun da, saldırganın kendilerini duş yapmaya, çamaşır suyuyla silinmeye zorladığını anlatması, bu iddiaların doğruluğunu düşündürtüyor. Üzerinde durulması gereken ilginç bir örnek, 2005'te iki genç kadının canına mal olan Ohio'daki saldırıdır.</p>

  <p class="normal1">Çamaşır suyu DNA'yı bozar. En azından dizilerdeki polisler böyle söyler. Suç işlemek isteyenler bunu not eder. Kimileri bedenlerindeki bütün kılları tıraş eder. Çünkü dizilerde polisler kılların peşindedir. Kimileri eldiven takar, başına bone geçirir. Amaç hep aynıdır. Etrafta parmak izi, kıl, saç bırakmamak. Ama iş, hiç de bu kadar kolay değil. Delilleri kaybetmek, çamaşır suyu, eldiven, bone ile halledilseydi, günümüzdeki bütün suçlar kusursuz olur, kimse yakalanmazdı. İşte 25 yaşındaki Ohio'lu polisiye meraklısının, seyrede seyrede her şeyi öğrendiğine kanaat getirip yola çıktığında, bilemediği buydu.</p>

  <p class="normal1"><span class="idebold">Gölün buz tuttuğunu unutan katil</span></p>

  <p class="normal1">25 yaşındaki Jermaine McKinney, Ohio Youngstown yakınlarında çifte cinayetten tutuklandığında, sorgusuna giren polisler, katilin delilleri kaybetmek için <span class="ideitalik">CSI</span> dizisinden yararlandığını öğrendiler. Bir <span class="ideitalik">CSI</span> meraklısı olarak 72 yaşındaki kadının kafasına levyeyle vurup öldürdükten sonra ellerindeki kanı çamaşır suyuyla yıkamış, ardından 45 yaşındaki kızının başına iki el ateş ederek öldürmüştü. Adam, kokain bağımlısıydı. Muhtemelen evde para arıyordu.</p>

  <p class="normal1">Cinayetler sonrasında kendisini olay yerine otomobiliyle getiren işbirlikçisine "Genci öldürdükten sonra ilişkiye girdim. Üzerinde terim, DNA'm kalmıştır diye düşündüm. Bu yüzden cesetleri bodruma götürüp yaktım" diye anlattı. Adam, olay yerinden otomobile delil transfer olmasın diye battaniye kullanmış, hatta bodrumda içtiği sigara izmaritlerini bile toplayıp getirmişti. Bu önlemlerle yetinmeyip giysilerini yakmış, parmak izlerini silmeye çalışmıştı. Bütün bunlara rağmen ufak tefek birkaç hata yaptı.</p>

  <p class="normal1">Cinayetleri işlediğinde mevsim kıştı. Hava çok soğuktu. Kendince delilleri, bu arada kanlı levyeyi göle attı. Ama gölün donduğunu ve levyenin buzun üzerinde kalacağını hesap etmedi. Kurbanın kredi kartını kullandıktan hemen sonra polisler levyeyi buldular. Açıkçası McKinney, bu dizilerin sadece katillerin delilleri yok etmek için ne gibi önlemlere başvurduğunun yanı sıra, nasıl hatalar yapıp yakalandıklarını da gösterdiğini unutmuştu. McKinney iki kez ömür boyu hapse mahkûm edildi, hatta 10 jüri üyesi idamını istedi.</p>

  <p class="normal1">Los Angeles Cinayet Masası Şefi Ray Peavy, <span class="ideitalik">CSI</span> benzeri dizilerin sadece delilleri yok etmeyi öğretmekle kalmayıp, delil bırakmadan suç işlemenin kolaylığını göstermeleri nedeniyle, suça özendirdiklerini iddia etse de, siz hiç polislerin cinayetleri çözemediği polisiye dizi gördünüz mü? Demek ki, verilen mesaj her zaman "Ne yaparsan yap seni bulacağız"dan başka bir şey değildir. Bu da kanımca özendirici değil, sadece caydırıcı olur.</p>

  <p class="normal1"><span class="idebold">Kendini akıllı sanan aptallar</span></p>

  <p class="normal1">Geçtiğimiz yıl West Virginia Üniversitesi Adli Bilimler Girişimi'nin (Forensic Science Initiative) direktörü Max Houck kendisiyle bu konuda yapılan bir röportajda, <span class="ideitalik">CSI</span>'ın suç öğretici bir vasfının olmadığını, çünkü suçlu bir yaşam biçimini seçenlerin genellikle bu denli zeki olmadığını belirtmişti. Türkiye'den bir örnek verelim. Temmuz 2009'da merkez Osmangazi ilçesi Çukurca Mahallesi'ndeki bir evdeki hırsızlık vakasına giden polis ekipleri, yarısı yenmiş bir elma bulmuş, hırsızlık şüphelisi tarafından yendiği belirlenen elmadaki tükürük kalıntısından DNA profili elde edilmişti. 2011 Temmuz ayında ise merkez Nilüfer ilçesi Fethiye Mahallesi metro istasyonu karşısındaki et lokantasının önünden motosiklet çalındı. Bursa Emniyet Müdürlüğü Olay Yeri İnceleme ve Kimlik Tespit Şube Müdürlüğü ekipleri, olay yerinde buldukları pet şişeden, şüpheliye ait olduğu düşünülen DNA örneği aldılar ve elmayı ısıranla aynı kişi olduğunu buldular.</p>

  <p class="normal1">Bana kalırsa delilleri yok etmeye çalışırken, suçlular başka hataların içine de düşüyor. Ağustos 2011'de Bakırköy'de özel bir hastanede başhekim olarak çalışan bir profesörün evinden, içinde 150 bin liralık mücevher, 10 bin euro ve 5 bin dolar bulunan kasayı çalan iki hırsız, geride bıraktıkları DNA örnekleri sayesinde yakalanmışlardı. Hırsızlar, şüphe çekmemek için lüks evlerin bulunduğu caddeye sahte kimlikle kiraladıkları lüks bir ciple gelmiş, evde kimsenin olmadığı sırada içeri giren hırsızlar, buldukları kasayı açamayınca bir battaniyeye sararak, geldikleri lüks cipe yükleyip kaçmıştı. Evde parmak izi bırakmamak için özen gösteren suçlular, sigara izmariti ve saç kıllarını geride bırakmanın tehlikesini akıllarına bile getirmediler. Bunlardan elde edilen DNA profilleri, 2007 yılında başka bir hırsızlık suçundan gözaltına alınan Sezer G. (26) ile Ferdi B.'nin (27) DNA'sıyla örtüştü ve yakalandılar.</p>

  <p class="normal1">Tükürüğünü, dolayısıyla DNA'sını bırakmamak için zarfı yalayarak değil selobantla yapıştıran, ama bu kez selobant üzerinde kalan parmak izi ve yapışan saç tellerinden yakalanan nice suçlu var.</p>

  <p class="normal2"><br class="calibre3" />
  Diziler mağdurları eğitiyor</p>

  <p class="normal1">Öte yandan <span class="ideitalik">CSI</span> ve benzeri dizilerin, suç işleyecek olanları eğittiği kabul edilirse mağdurları da eğittiğini göz ardı etmemeli.</p>

  <p class="normal1">30 yaşındaki İngiliz çavuş, altı ay boyunca sokaklarda gezinerek belirlediği hedeflerini otomobilin içine çektikten sonra hızla uzaklaşıyor, terk edilmiş askeri barakalara götürdüğü kurbanlarına tecavüz ediyordu. Birinde 16 yaşındaki genç kızın ellerini bir yastık kılıfıyla bağlamış, tecavüz etmeden önce kızın başına gözlerine kadar indirdiği bir kasket geçirmişti. Kar maskesiyle saldıran Jonathan Haynes, eyleminden hemen sonra kızları ıslak mendille silinmeye zorlamakta, böylelikle kendinden bir iz bırakmamaya çalışmaktaydı.</p>

  <p class="normal1">Kurbanlardan biri, Chippenham, Wiltshire'deki bir gece kulübünde garson olarak çalışmaktaydı. 13 Eylül 2009 günü sabaha karşı 3.20'de evine doğru yürüken, yanına yaklaşan arabadan inen kar maskeli, eldivenli Haynes tarafından kaçırıldı. Her seferinde yaptığı gibi genç kızı barakalara götürdü, defalarca tecavüz etti, sonra yine otomobile bindirdi. Şehirlerarası karayoluna çıktığında kapıyı açıp kızı dışarı itti. Ancak genç kadının iyi bir <span class="ideitalik">CSI</span> izleyici olduğunu aklına getirmemiş, başından kopardığı saç tellerini aracın içerisinde bırakacağını, polis kendisinden şüphelendiğinde, bu saç telleri sayesinde suçunun kanıtlanacağını bilememişti. 11 Eylül 2011'de çavuş Haynes tutuklandı, altı tecavüz, iki adam kaçırma ve iki kez adam kaçırmaya teşebbüsten suçlu bulunarak 11 yılla cezalandırıldı.</p>

  <p class="normal2"><br class="calibre3" />
  Diziler, adaleti geciktiriyor</p>

  <p class="normal1">Güvenlik güçleri yürüttükleri soruşturmalar sırasında, zaman zaman mağdur yakınlarının televizyon dizilerinde gördüğü gerçekdışı anlatımlardan kaynaklanan bazı taleplerle karşılaşırlar. Kanada polislerine 2010 yılında uygulanan bir anket, polislerin bu gibi taleplerden bunaldıklarını, ancak bunları polisin gerçek çalışma yöntemleri konusunda toplumu eğitmek için birer fırsat olarak gördüklerini ortaya koydu.</p>

  <p class="normal1">Kuşkusuz, yeni teknolojiler ve toplumun adli bilimler alanında gelişen bilinci, evvelce faili meçhul kalmış olayların yeniden ele alınmasını, rafa kalkmış dosyaların yeniden açılmasını sağladı. Bu durum, kriminal laboratuvarları altından kalkamayacakları bir iş yüküyle karşılaştırdı ve laboratuvar yönetimini ciddi sıkıntılara soktu. Bundan 10 yıl kadar önce, olay yeri inceleme, delil toplama ve DNA analizlerinin faili bulmadaki önemi hakkında polis okullarında verdiğim bir dizi konferans, ülkemizdeki polis kriminal laboratuvar müdürleri tarafından hoş karşılanmamış, "Atasoy'un anlattıklarına aldırış etmeyin. Olay yerindeki her gazoz kapağını, her izmariti bize göndermeyin. Masrafın altından kalkamıyoruz" şeklindeki ihtarlara yol açmıştı.</p>

  <p class="normal1">Zaman içinde delil toplamanın önemi anlaşıldı. Laboratuvarların teknik donanım ve personel sayısı güçlendirildi, yarı-otomasyona geçilerek maliyet azaltıldı. Böylelikle olay yerlerinden gelen delillerle başa çıkabilecek önlemler alınmaya çalışıldı. Ancak her yıl binlerce örneği çalışmak zorunda kalan kriminal laboratuvarlar, delilleri muhafaza edecek depo bile bulamaz haldeler. Bu yüzden, sadece ülkemizde değil, yurtdışındaki laboratuvarlardan mahkemelere gönderilen raporlardaki gecikme sürüyor. Davalar bir türlü karara bağlanamıyor. Toplum, adalet hizmetlerinden daha fazla memnun olacak yerde, "Geciken adalet, adalet değildir" diyerek isyan ediyor.</p>

  <p class="normal1">Bu memnuniyetsizliğin sorumlusu olarak dizileri göstermek insafsızlık olur. Sorun, bilimin gerçeğine ayak uydurmakta geciken, kendini geliştirmeyen kriminal laboratuvar çalışanlarının, kendilerini birer bilim insanı olarak değil, devlet memuru olarak görmesidir. Sorun, temel bilim formasyonu olmayan kriminal laboratuvar yöneticilerinin, çalışanların sorunlarını anlayamaması, gerekli yatırımın ve modernizasyonun yapılabilmesi için mali kaynakları zorlamamasıdır. Sorun, organizasyon içi ve organizasyonlararası işbirliğinin olmamasıdır; kriminal laboratuvarlar, olay yeri inceleme birimleri ve adli tıp arasındaki iletişimin yetersizliğidir.</p>
</body>
</html>
