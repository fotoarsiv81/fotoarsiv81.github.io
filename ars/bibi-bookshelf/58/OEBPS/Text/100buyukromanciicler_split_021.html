<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>100buyukromanciicler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_19"> <br class="chapter" />
     18   <br class="chapter" />
  Yaşar KEMAL</h1>

  <p class="ortayazi"><span class="idebold">(1923 – )</span></p>

  <p class="resimalti"> </p>

  <p class="resimalti"><img alt="" class="calibre19" src="../Images/18.jpg" /></p>

  <p class="resimalti"> </p>

  <p class="indentmetin"><span class="idebolditalik">Hayatı boyunca Nobel Edebiyat Ödülü'ne en fazla aday gösterilen yazarlardan biri olan ve romanlarıyla Türkiye'yi ve Türk insanını tüm dünyaya tanıtan Yaşar Kemal, yaşamını destansı bir yazar ve onurlu bir aydın olarak sürdürmektedir.</span></p>

  <p class="normal">Asıl adı Kemal Sadık Gökçeli olan Yaşar Kemal, 1923 yılında Adana'nın Göğceli köyünde, Nigâr Hanım ile çiftçi Sadık Efendi'nin oğlu olarak dünyaya geldi. Aslen Van-Erciş yolu üzerinde ve Van Gölü'ne yakın Muradiye ilçesine bağlı Ernis (bugün Günseli) köyünden olan ailesi I. Dünya Savaşı'ndaki işgal yüzünden uzun bir göç süreci sonunda Adana'nın Osmaniye ilçesine (bugün il) bağlı Hemite (bugün Gökçedam) Köyü'ne yerleşmişti. Küçük yaşta geçirdiği bir kaza nedeniyle bir gözünü kaybeden Yaşar Kemal, beş yaşındayken babasının Hemite Camii'nde namaz kılarken öldürülmesine tanık oldu. Burhanlı Köyü ilkokulunda başladığı ilköğrenimini Kadirli Cumhuriyet İlkokulu'nda tamamladı. Adana'da ortaokula devam ederken bir yandan da çırçır fabrikasında işçilik yaptı. Ortaokulu son sınıfta terk ettikten sonra çeşitli işlerde çalıştı. Kuzucuoğlu Pamuk Üretme Çiftliği'nde ırgat katipliği (1941), Adana Halkevi Ramazanoğlu Kitaplığı'nda memurluk (1942), Zirai Mücadele'de ırgatbaşlığı, daha sonra Kadirli'nin Bahçe köyünde öğretmen vekilliği (1941-42), pamuk tarlalarında, batozlarda ırgatlık, traktör sürücülüğü, çeltik tarlalarında kontrolörlük yaptı. Yirmiye yakın işte çalıştığı bu yıllarda en uzun işi beş yıl üst üste yaptığı çeltik tarlalarında kontrolörlük oldu. Bu arada 17 yaşındayken siyasi nedenlerle ilk tutukluluk deneyimini yaşadı. Askerlikten sonra 1946'da gittiği İstanbul'da Fransızlara ait Havagazı Şirketi'nde gaz kontrol memuru olarak çalıştı. 1948'de Kadirli'ye döndü, bir süre yine çeltik tarlalarında kontrolörlük yaptıktan sonra arzuhalcilik yapmaya başladı, çeşitli güçlüklerle karşılaştığı için bu işi de sürdüremedi. 1950'de Türk Ceza Kanunu'nun 142. maddesine aykırı eylemde bulunmak savıyla tutuklandı ve bir süre Kozan Cezaevi'nde yattı. 1951'de serbest bırakılınca İstanbul'a gitti.</p>

  <p class="normal">Kısa bir işsizlik döneminin ardından <span class="ideitalik">Cumhuriyet</span> gazetesinde röportaj yazarlığı ile başladığı gazeteciliği, fıkra yazarlığı ve kurduğu yurt haberleri serisinin yönetimi ile sürdürdü (1951-63). 1962'de girdiği Türkiye İşçi Partisi'nde Genel Yönetim Kurulu üyeliği, Propaganda Komitesi başkanlığı ve Merkez Yürütme Kurulu üyeliği yaptı. 1963'te ayrıldığı gazetecilikten sonra kendini bütünüyle roman yazma uğraşına verdi. 1967'de haftalık dergi <span class="ideitalik">Ant</span>'ın kurucuları arasında yer aldı. Sorumlusu olduğu bu derginin yayınları arasında çıkan <span class="ideitalik">Marksizmin Temel Kitabı</span> adlı yapıttan dolayı 18 ay hüküm giydi. Bu karar Yargıtay tarafından bozuldu. <span class="ideitalik">Ant</span> dergisindeki yazılarından dolayı çeşitli kovuşturmalara uğradı. 1973'te Türkiye Yazarlar Sendikası'nın kuruluşuna katıldı ve 1974-75 yıllarında ilk genel başkanlığını üstlendi. 1995'te <span class="ideitalik">Der Spiegel</span>'de çıkan bir yazısı dolayısıyla İstanbul Devlet Güvenlik Mahkemesi'nde yargılandı, 20 ay hapis cezasına çarptırıldı ve cezası ertelendi.</p>

  <p class="normal">Yazar, küçük yaşlarda halk edebiyatına ilgi duydu; saz çalmaya, türkü söylemeye ve destanlar anlatmaya başladı. Yöredeki halk ozanlarıyla karşılıklı atışmalar yaptı. İlkokulda okurken şiir yazmaya başladı. Köy köy dolaşarak folklor ürünleri derledi. Bu yıllarda şiirlerini, Kemal Sadık Göğceli adı ile <span class="ideitalik">Türksözü</span> (1939), <span class="ideitalik">Yeni Adana</span> (1939) ve <span class="ideitalik">Vakit</span> (1940) gazetelerinde ve <span class="ideitalik">Varlık</span>, <span class="ideitalik">Kovan</span>, <span class="ideitalik">Ülkü</span>, <span class="ideitalik">Millet</span>, <span class="ideitalik">Beşpınar</span> dergilerinde yayımladı. 1940'lı yıllarda Adana'da çıkan <span class="ideitalik">Çığ</span> dergisi çevresindeki yazar ve aydınlarla ilişki kurdu ve şiirleri o dergide de yayımlanmaya başladı. Abidin Dino ve ağabeyi Arif Dino ile kurduğu yakınlık, onun düşünce ve edebiyat dünyasının gelişimini etkiledi. Ramazanoğlu Kütüphanesi'nde çalıştığı dönemde eski Yunan klasiklerinden Çukurova tarihine kadar pek çok kitapla tanışma olanağı buldu. Bu sıralarda Orhan Kemal'le de tanıştı. İlk öyküleri <span class="ideitalik">Bebek</span>, <span class="ideitalik">Dükkancı</span>, <span class="ideitalik">Memet ile Memet</span> 1950'lerde yayımlandı. İlk öyküsü <span class="ideitalik">Pis Hikaye</span>'yi ise 1944'te, Kayseri'de askerliğini yaparken yazdı. Gözleme dayanan bu ilk öyküleri, konularını Çukurova'dan ve Çukurova insanından aldı; bu yöre insanının ekonomik sıkıntılar ve güç doğa koşulları karşısındaki savaşını insan-doğa-çevre ilişkisi içerisinde ele aldı. Daha sonra giderek uzun öykülere yöneldi.</p>

  <p class="normal"><span class="ideitalik">Cumhuriyet</span> gazetesine girdikten sonra Yaşar Kemal imzası ile yazmaya başladı. Bu dönemde Anadolu insanının iktisadi ve toplumsal sorunlarını dile getirdiği dizi röportajları ile tanınmaya başladı. 1952'de yayımlanan ilk öykü kitabı <span class="ideitalik">Sarı Sıcak</span>'ta da yer alan <span class="ideitalik">Bebek</span> öyküsünün <span class="ideitalik">Cumhuriyet</span> gazetesinde tefrika edilmeye başlandığı dönemde yazara duyulan ilgi giderek artmaya başladı. 1953-54'te <span class="ideitalik">Cumhuriyet</span>'te tefrika edilen ilk romanı <span class="ideitalik">İnce Memed</span> ise büyük ilgi uyandırdı. Yayımlandığı dönemde büyük yankı yaratmış olan <span class="ideitalik">İnce Memed</span>'de yazarın geleneksel masal ve efsane motiflerinden yararlanarak çağdaş düzeyde romantik bir öykü kurduğu gözlenir. <span class="ideitalik">Teneke</span> (1967), Çukurova yöresindeki çeltik ağalarına karşı mücadele eden ve köylünün yanında yer alan genç ve idealist bir kaymakamın trajik öyküsünü işler; "aydının mücadele gücü"nü dile getirir. Daha sonra bu romanı iki perdelik oyun biçiminde sahneye uyarlamıştır.</p>

  <p class="normal">Yaşar Kemal, pek çok yapıtında Anadolu'nun efsane ve masallarından yararlanmıştır. Halk öykücülüğünden yola çıkarak sözlü gelenekte yaşayan Köroğlu, Karacaoğlan, Alageyik öykülerini <span class="ideitalik">Üç Anadolu Efsanesi</span> (1967) adıyla yeniden kaleme almıştır. <span class="ideitalik">Ağrıdağı Efsanesi</span>'nde (1970) bir aşk olayından yola çıkarak ve bu simgesel tema çerçevesinde baskı karşısında halkın dayanışma gücünü; <span class="ideitalik">Binboğalar Efsanesi</span>'nde (1971) ise Toros eteklerindeki Türkmen göçebelerin yerleşik düzene geçmeleriyle ortaya çıkan güçlükleri, düş kırıklıklarını ve geçmiş yaşamlarına duydukları özlemi anlatır. Osmanlı'nın son dönemlerinde haksızlıklara karşı dağa çıkmış bir eşkıyanın yaşamını <span class="ideitalik">Çakırcalı Efe</span>'de (1972) ele alır. <span class="ideitalik">Filler Sultanı ile Kırmızı Sakallı Topal Karınca</span>'da ise yine bir halk öyküsünden yola çıkar; alegorik bir üslupla sömürenlerle sömürülenler arasındaki ilişkileri anlatır.</p>

  <p class="normal">Yaşar Kemal, '70'li yılların ortalarından itibaren yazarlığında yeni bir yönelimin ürünleri olarak nitelenebilecek eserler kaleme almaya başlar. <span class="ideitalik">Al Gözüm Seyreyle Salih</span> (1976), <span class="ideitalik">Kuşlar da Gitti</span> (1978) ve <span class="ideitalik">Deniz Küstü</span> (1978) romanlarında yazar, ilk kez Çukurova dışına çıkarak kenti ve deniz insanını konu edinir. <span class="ideitalik">Deniz Küstü</span>'de büyük kentin karmaşasını, yozluğunu işler. Deniz insanının kentteki yaşam serüveninden yola çıkarak kente yabancılaşmasını, deniz doğasının yok oluşunu yansıtır. Aynı olguyu <span class="ideitalik">Kuşlar da Gitti</span>'de çocukların bakış açısından ele alır. Bir sahil kasabasındaki insanların sorunlarını, uğraşılarını, birbirleriyle ilişkilerini <span class="ideitalik">Al Gözüm Seyreyle Salih</span>'te dile getirir.</p>

  <p class="normal">Yazarın <span class="ideitalik">İnce Memed</span> adlı romanı yaklaşık 40 dile çevrilerek yayımlanmıştır. Diğer romanları da çok sayıda yabancı dile çevrilmiştir; kitaplarının yurtdışındaki baskısı 140'tan fazladır. Bu bağlamda uluslararası bir üne sahip olan Yaşar Kemal ilgili kurum ve kişilerce Nobel Edebiyat Ödülü'ne de aday gösterilmiştir. PEN Yazarlar Derneği üyesi olan ve halen İstanbul'da yaşamını yazarlık ile sürdürmekte olan Yaşar Kemal bir çocuk babasıdır.</p>

  <p class="normal">Roman ve öykülerinden yapılan uyarlamalarla çağdaş Türk tiyatrosuna da katkıları olmuştur; <span class="ideitalik">Yer Demir Gök Bakır</span>, "Uzundere" adıyla 1965'te, <span class="ideitalik">Teneke</span> yazarın oyunlaştırması ile Gülriz Sururi-Engin Cezzar Tiyatrosu tarafından 1965'te ve <span class="ideitalik">Ağrı Dağı Efsanesi</span> 1974'te çeşitli tiyatrolar tarafından sahnelenmiştir. Birçok yapıtı da sinemaya uyarlanmıştır. Bunlardan "Beyaz Mendil"i 1955'te Lütfü Akad; "Namus Düşmanı"nı 1957'de Ziya Metin; "Alageyik"i 1959'da, "Karacaoğlan'ın Sevdası"nı 1959'da ve "Ölüm Tarlası"nı 1966'da Atıf Yılmaz; "Ağrı Dağı Efsanesi"ni 1974'te Memduh Ün; "Yılanı Öldürseler"i 1981'de Türkan Şoray; "İnce Memed"i 1984'te Peter Ustinov ve "Yer Demir Gök Bakır"ı 1987'de Zülfü Livaneli yönetmiştir.</p>

  <p class="normal"><span class="idebold">Seçme Romanları:</span> <span class="ideitalik">İnce Memed</span>, I. Cilt (1955), <span class="ideitalik">Teneke</span> (1955), <span class="ideitalik">Orta Direk</span> (1960), <span class="ideitalik">Yer Demir Gök Bakır</span> (1963), <span class="ideitalik">Ölmez Otu</span> (1968), <span class="ideitalik">İnce Memed</span> II. Cilt (1969), <span class="ideitalik">Ağrıdağı Efsanesi</span> (1970), <span class="ideitalik">Akçasazın Ağaları</span> / <span class="ideitalik">Demirciler Çarşısı Cinayeti</span> (1974), <span class="ideitalik">Akçasazın Ağaları</span> / <span class="ideitalik">Yusufcuk Yusuf</span> (1975), <span class="ideitalik">Yılanı Öldürseler</span> (1976), <span class="ideitalik">Deniz Küstü</span> (1978), <span class="ideitalik">Yağmurcuk Kuşu</span> / Kimsecik I (1980), <span class="ideitalik">İnce Memed</span>, III. Cilt (1984), <span class="ideitalik">Kale Kapısı</span> / Kimsecik II (1985), <span class="ideitalik">İnce Memed</span>, IV. Cilt (1987), <span class="ideitalik">Kanın Sesi</span> / Kimsecik III (1991), <span class="ideitalik">Fırat Suyu Kan Akıyor Baksana</span> / Bir Ada Hikayesi I (1997), <span class="ideitalik">Karıncanın Su İçtiği</span> / Bir Ada Hikayesi II (2002), <span class="ideitalik">Tanyeri Horozları</span> / Bir Ada Hikayesi III (2002)</p>
</body>
</html>
