<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>100buyukromanciicler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_7"> <br class="chapter" />
     6   <br class="chapter" />
  Reşat Nuri GÜNTEKİN</h1>

  <p class="ortayazi"><span class="idebold">(1889 – 1956)</span></p>

  <p class="resimalti"> </p>

  <p class="resimalti"><img alt="" class="calibre8" src="../Images/06.jpg" /></p>

  <p class="resimalti"> </p>

  <p class="indentmetin"><span class="idebolditalik">"Çalıkuşu" romanının kahramanı Feride, Cumhuriyetin ideal öğretmen kızı olmanın dışında, Türk edebiyatının da ilk popüler roman kahramanı olmuştur. Romanlarının geniş kitlelere hitap etmesi nedeniyle Güntekin, hâlâ büyük keyifle okunan ilk dönem yazarlarımızdandır.</span></p>

  <p class="normal">Reşat Nuri Güntekin, 27 Kasım 1889'da askeri doktor olan Nuri Bey ile Erzurum valisi Yaver Paşa'nın kızı Lütfiye Hanım'ın oğlu olarak İstanbul'da doğdu. Öğrenim hayatı boyunca birçok il gezen Güntekin ilköğrenimine Çanakkale'de başladı. Daha sonra Galatasaray Lisesi ve İzmir'de öğrenim görüp sınavla girdiği Darülfünun Edebiyat Şubesi'ni 1912'de bitirdi.</p>

  <p class="normal">İlk olarak Bursa'da başlayan öğretmenlik hayatına 1927 yılına kadar birçok okulda devam etti. Bu okullar arasında İstanbul Beşiktaş İttihat ve Terakki Mektebi, Fatih Vakf-ı Kebir Mektebi, Akşemseddin Mektebi, Feneryolu Murad-ı Hamis Mektebi, Osman Gazi Paşa Mektebi, Vefa Lisesi, İstanbul Erkek Lisesi, Çamlıca Kız Lisesi, Kabataş Erkek Lisesi ve Galatasaray Lisesi bulunmaktadır. Türkçe ve Fransızca öğretmenliğinin yanında 1916 ile 1919 yılları arasında Erenköy Kız Lisesi'nde ve Vefa Lisesi'nde müdürlük de yaptı.</p>

  <p class="normal">Yazı hayatına I. Dünya Savaşı'nın sonlarında başlayan Reşat Nuri Güntekin'in ilk eseri <span class="ideitalik">Eski Ahbap</span> isimli uzun öykü, 1917'de <span class="ideitalik">Diken</span> dergisinde yayınlandı. 1819-1919'da <span class="ideitalik">Zaman</span> gazetesinde <span class="ideitalik">Temaşa Haftaları</span> başlığıyla tiyatro eleştirileri yazdı. Bu dönemde <span class="ideitalik">Şair Nedim, Büyük Mecmua, İnci, Diken</span> dergileri ile <span class="ideitalik">Dersaadet</span> ve <span class="ideitalik">Zaman</span> gazetelerinde yayınlanan öykü, roman ve oyunlarında kendi adının yanısıra Hayrettin Rüştü, Mehmet Ferit ve Cemil Nimet gibi takma isimler de kullanıyordu. Mizah ve magazin yazılarını da "Ateşböceği", "Ağustosböceği", "Yıldızböceği" gibi isimlerle yayımladı. İlk romanı olan <span class="ideitalik">Çalıkuşu</span>'nu 1923 yılında yazdı. Bu romanı önce <span class="ideitalik">İstanbul Kızı</span> adıyla oyun olarak yazmıştı. O dönem koşullarında sahneye konulması mümkün olmayınca oyunu romana dönüştürdü. Türk edebiyatında gerçekçi romana yönelimin ilk örneklerinden olan <span class="ideitalik">Çalıkuşu;</span> dili, anlatımdaki rahatlığı, duygusal yanlarıyla uzun yıllar güncelliğini koruyan bir eser oldu. Birçok kez sinema ve televizyona uyarlandı. Ardından 1924'te <span class="ideitalik">Damga</span>, <span class="ideitalik">Dudaktan Kalbe</span> ve 1926'da da <span class="ideitalik">Akşam Güneşi</span> adlı romanlarını yayımladı.</p>

  <p class="normal">Reşat Nuri Güntekin, 1927 yılında maarif müfettişi olarak bütün Anadolu'yu dolaştı ve Dil Heyeti'yle birlikte bazı çalışmalar yürüttü. Yazdığı romanlarda, Anadolu'da yaptığı gezilerin izleri bulunmaktadır. Birçok insan tanımış olması ve görevi nedeniyle birçok şehirde bulunması, onun daha iyi gözlem yapmasına ve hikayelerindeki karakterlerin daha gerçekçi olmasına zemin hazırladı. 1927'den sonraki romanlarında da üslubunun temel yapısını değiştirmeden toplumsal sorunlara değindi. Ayrıca gezilerini kaleme aldığı <span class="ideitalik">Anadolu Notları</span> adlı kitabını daha sonra 1936 yılında yayımladı. 1928 yılında, <span class="ideitalik">Acımak</span> adlı romanını yazdıktan sonra yaklaşık on yıl yazmaya ara verdi. Bu dönemde politikaya girerek 1939 yılında Çanakkale milletvekili seçildi. Ünlü eseri <span class="ideitalik">Yaprak Dökümü</span>'nü de aynı yıl yazdı. 1946 yılına kadar milletvekilliği yaptıktan sonra 1947 yılında Milli Eğitim Başmüfettişliği'ne getirildi. Aynı yıl Cumhuriyet Halk Partisi'nin Ankara'da yayımlanan <span class="ideitalik">Ulus</span> adlı gazetesinin İstanbul kolu olan <span class="ideitalik">Memleket</span> gazetesini çıkardı.</p>

  <p class="normal">1950 yılında Paris'te Kültür Ateşesi ve UNESCO'da Türkiye temsilcisi olan Güntekin, 1954 yılında emekliye ayrıldı. Bir süre İstanbul Şehir Tiyatroları'nda edebi kurul üyeliği yaptı. Kendisine akciğer kanseri teşhisi konulduktan sonra tedavi için Londra'ya gitti; ancak hastalığına yenik düşerek 7 Aralık 1956 tarihinde vefat etti ve 13 Aralık 1956'da İstanbul'da, Karacaahmet Mezarlığı'nda toprağa verildi.</p>

  <p class="normal"><span class="idebold">Romanları:</span> <span class="ideitalik">Çalıkuşu</span> (1923), <span class="ideitalik">Gizli El</span> (1924), <span class="ideitalik">Damga</span> (1924), <span class="ideitalik">Dudaktan Kalbe</span> (1924), <span class="ideitalik">Akşam Güneşi</span> (1926), <span class="ideitalik">Bir Kadın Düşmanı</span> (1927), <span class="ideitalik">Yeşil Gece</span> (1928), <span class="ideitalik">Acımak</span> (1928), <span class="ideitalik">Yaprak Dökümü</span> (1939), <span class="ideitalik">Değirmen</span> (1944), <span class="ideitalik">Kızılcık Dalları</span> (1944), <span class="ideitalik">Miskinler Tekkesi</span> (1946), <span class="ideitalik">Harabelerin Çiçeği</span> (1953), <span class="ideitalik">Avrupa Yakası</span> (1961), <span class="ideitalik">Son Sığınak</span> (1961), <span class="ideitalik">Kan Davası</span> (1962), <span class="ideitalik">Ateş Gecesi</span> (1953), <span class="ideitalik">Gökyüzü</span> (1935), <span class="ideitalik">Eski Hastalık</span> (1938)</p>
</body>
</html>
