<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>100buyukromanciicler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_28"> <br class="chapter" />
     27   <br class="chapter" />
  İhsan Oktay ANAR</h1>

  <p class="ortayazi"><span class="idebold">(1960 - )</span></p>

  <p class="resimalti"> </p>

  <p class="resimalti"><img alt="" class="calibre28" src="../Images/27.jpg" /></p>

  <p class="resimalti"> </p>

  <p class="indentmetin"><span class="idebolditalik">Bir yandan sanatsal, bir yandan da popüler olabilme dengesini en iyi tutturabilen romancılardan biri olan İhsan Oktay Anar bir yazar için henüz çok genç denecek yaşta yazdığı romanlarında kurduğu dünyalar ve o dünyalarda geçen olağanüstü öykülerle her kesimden okurun gönlünde taht kurdu.</span></p>

  <p class="normal">1960 yılında bir memur çocuğu olarak Yozgat'ta dünyaya gelen İhsan Oktay Anar'ın kökeni Kazan Türklerine dayanmaktadır. Sanatçının ailesi İstanbullu olup kendisi 1974'ten beri İzmir'de yaşamaktadır.<sup class="calibre29"><a href="../Text/100buyukromanciicler_split_106.html#footnote-349-1" id="footnote-349-1-backlink">[1]</a></sup></p>

  <p class="normal">İhsan Oktay Anar'ın ataları bugün Tataristan'ın başkenti olan Kazan'dan 1893'te ayrılarak o zamanlar Osmanlı Devleti'nin başkenti olan İstanbul'a yerleşmiştir. Yazarın büyükbabası soyadı kanunu ile birlikte Anar soyadını almıştır. Bu soyadının hikayesini sanatçı şöyle anlatır: "Anar soyadını amcam bulmuş. Amcam bir Rum kadınına âşık olmuş, kadın ona karşılık vermemiş ve 'seni hiç unutmayacağım, daima anacağım' anlamında Anar soyadını seçmiş." Anar'ın babası Mehmet Sait Bey, Tekel'de müskirat (sarhoşluk verici, uyuşturucu maddeler) eksperidir. Annesi Bedia Hanım ise İstanbullu bir ailenin kızıdır. Anar'ın babası gibi o da dini terbiye ile büyütülmüştür. Dindar, aynı zamanda modern bir kadın olan Bedia Hanım eşi Mehmet Sait Bey gibi memurdur.</p>

  <p class="normal"><span class="ideitalik">Suskunlar</span> adlı eserini ablalarına ithaf ederek isimlerini ölümsüzleştiren Anar böylelikle onlara olan vefa borcunu ödemiştir. İzmir'de Karşıyaka Erkek Lisesi'ne başlayan sanatçı, eğitimini tamamlayamadan okuldan atılır. Kendisi bu olayı "Okuldan kaçıp kütüphaneye gidiyordum. Milli kütüphaneye gidiyordum. Okuldan kaçıyor, orada okuyordum. Maupassant, Çehov, Gogol... Bir gün eve, devam etmediğim için okuldan atıldığım haberi geldi" ifadeleriyle anlatır. Bu hadisenin ardından yazar, lise öğrenimini akşam lisesinde tamamlar. Bazen cezalar insanlar için fırsatlara dönüşebilir. Anar için de akşam lisesi bulunmaz bir nimet olur. Zira geceleri saat 18.20'de başlayan okul, 22.10'da bitmektedir. Bu da gündüzleri onun okumaya zaman ayırmasını sağlamaktadır.</p>

  <p class="normal">Lise eğitiminin ardından Ege Üniversitesi Felsefe bölümünü kazanan Anar, bu bölüme pek de isteyerek girmemiştir. Ancak bu bölümün kendisine kolay geldiğini belirten yazar böylelikle okumaya ve yazmaya daha çok zaman ayırabilir. Askerliği tehir için yüksek lisansa başlayan Anar, master eğitiminin ardından vatani görevini yapma kararı alır. Sanatçı 1995'te Güneydoğu'da tim komutanı olarak askerliğini icra eder. Ege Üniversitesi Felsefe bölümüne araştırma görevlisi olarak atanır. Halen aynı bölümde öğretim üyesi olarak çalışmaktadır.</p>

  <p class="normal">Yazar <span class="ideitalik">Puslu Kıtalar Atlası'</span>nda Uzun İhsan Efendi'yi esmer tenli, çekik gözlü, çıkık elmacık kemikli ve seyrek bıyıklı bir kişi olarak tanıtmaktadır. Aslında Anar bu figürle kendisini betimlemektedir. Sanatçı da tıpkı Uzun İhsan Efendi gibi ince, uzun boylu, esmer tenli, çekik gözlü ve çıkık elmacık kemiklidir. Ancak Uzun İhsan Efendi'den farklı olarak İhsan Oktay Anar'ın bıyıklarının pek de seyrek olmadığını görmekteyiz. Aslında İhsan Oktay Anar, kendini anlatmayı sevmeyen bir adamdır.</p>

  <p class="normal">İhsan Oktay'ın içe dönük mizacı, onu bir dinleyici ve dikkatli bir gözlemci yapmıştır. "Konuşkan değil, fakat sohbet dinlemeyi çok sever. Çok güzel dinler. Arkadaşlarım bu yüzden onunla sohbet etmeyi severler çünkü 'Çok güzel dinliyor.' derler. Çok iyi bir gözlemcidir. Dikkatinden hiçbir şey kaçmaz. Aslında görmekten çok duymaya meyillidir. Bir şey anlatırsınız. Sizin anlattığınız şeyden öyle bir şey çeker ki oradan... Bence asıl gözlem o. Yani daha çok göz mü kulak mı diye nitelendirseniz, kulaktır benim eşim" diyen Özlem Anar eşinin eserlerini nasıl ortaya koyduğunun da ipucunu vermektedir aslında.</p>

  <p class="normal"><span class="idebold">Romanları:</span> <span class="ideitalik">Puslu Kıtalar Atlası</span> (1995), <span class="ideitalik">Kitab-ül Hiyel</span> (1996), <span class="ideitalik">Efrasiyab'ın Hikayeleri</span> (1997), <span class="ideitalik">Amat</span> (2005), <span class="ideitalik">Suskunlar</span> (2007)</p>
</body>
</html>
