<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>100buyukromanciicler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_97"> <br class="chapter" />
     95   <br class="chapter" />
  Gabriel Garcia MARQUEZ</h1>

  <p class="ortayazi"><span class="idebold">(1928 – )</span></p>

  <p class="resimalti"> </p>

  <p class="resimalti"><img alt="" class="calibre82" src="../Images/95.jpg" /></p>

  <p class="resimalti"> </p>

  <p class="indentmetin"><span class="idebolditalik">Tam adı "Gabriel José de la Conciliación García Márquez" olan, bizim kısaca "Gabriel Garcia Marquez" olarak tanıdığımız, yakınlarının ise daha da kısaca "Gabo" diye hitap ettiği yazar; romanda "büyülü gerçekçilik" adı verilen anlatımın en büyük ustası kabul edilmektedir. Marquez, yaşadığı çağa romanlarıyla damgasını vurduğu kadar siyasal bir eylemci olarak da Güney Amerika ülkelerinde yaşanan insan hakları ihlallerine sessiz kalmamaktadır.</span></p>

  <p class="normal">Latin Amerikan edebiyatının ölümsüz adlarından olan romancı Gabriel Garcia Marquez (<span class="ideitalik">okunuşu: Gabriel Garsia Markez</span>), 6 Mart 1928 tarihinde Kolombiya'nın "muz cenneti" denen Magdalena bölgesindeki Aracataca kentinde dünyaya geldi. Annesi, Luisa Santiaga Márquez ve babası da eczacı Gabriel Eligio García idi. Büyükannesiyle büyükbabasının evinde ve teyzelerinin yanında büyüdü. On beş yaşındayken üstün yetenekli çocukların gönderildiği Zipaquira Lisesi'ne giden yazar, başkent Bogota'daki Kolombiya Ulusal Üniversitesi'nde başladığı hukuk ve gazetecilik öğrenimini yarım bıraktı. Arkadaşlarına göre Bogota'daki öğrencilik yıllarında, şarkıcı Carlos Gardel'in kılığına girip genelevleri dolaşmış hatta birkaç kez de para vermediği için dayak yemiştir. 1940'lardan başlayarak uzun yıllar gazetecilik yaptı. Öykü yazmaya 1940'ların sonlarında başladı. Yayımlanan ilk öyküsü 1947 tarihli <span class="ideitalik">Üçüncü Kabullenme</span>, yayımlanan ilk önemli yapıtı ise <span class="ideitalik">Yaprak Fırtınası</span>'ydı (1955). Aynı yıl <span class="ideitalik">El Espectador</span> gazetesinin muhabiri olarak Avrupa'dayken gazetesinin diktatör Rojas Pinilla tarafından kapatılması üzerine işsiz kaldı. 1958 yılında Mercedes Barcha Pardo ile evlendi ve iki oğlu oldu.</p>

  <p class="normal">1961'de yayımlanan <span class="ideitalik">Albaya Hiç Kimseden Mektup Yok</span> adlı romanını, <span class="ideitalik">Hanım Ana'nın Cenaze Töreni</span> (1962) adlı öykü kitabı ve <span class="ideitalik">Kötü Saatte</span> (<span class="ideitalik">Şer Saati</span>, 1962) izledi. Yazar, en tanınmış romanı <span class="ideitalik">Yüzyıllık Yalnızlık</span>'ı (1967) Meksika'ya ilk gidişinde yazdı. Bir süre Barcelona'da yaşadıktan sonra, 70'lerin sonunda Meksika'ya yerleşti. 1982'de devlet başkanının özel çağrısı üzerine Kolombiya'ya döndü.</p>

  <p class="normal"><span class="ideitalik">Yüzyıllık Yalnızlık</span>'taki bir bölümden etkilenerek yazdığı öykülerini <span class="ideitalik">İyi Kalpli Erendina</span> (1972) adlı kitapta toplayan yazar, daha sonra sırasıyla <span class="ideitalik">Mavi Bir Köpeğin Gözleri</span> (1972), <span class="ideitalik">Başkan Babamızın Sonbaharı</span> (1975), <span class="ideitalik">Kırmızı Pazartesi</span> (1981), <span class="ideitalik">Kolera Günlerinde Aşk</span> (1985), <span class="ideitalik">Kendi</span> <span class="ideitalik">Labirentindeki General</span>'i (1989) yayımlandı. Yazarın Türkiye'de yayınlanan diğer kitapları arasında <span class="ideitalik">Bir Kayıp Denizci</span>, <span class="ideitalik">Sevgiden Öte Sürekli Ölüm</span>, <span class="ideitalik">Aşk ve Öbür Cinler</span>, <span class="ideitalik">Şili'de Gizlice</span>, <span class="ideitalik">On İki Gezici Öykü</span> ve <span class="ideitalik">Bir Kaçırılma Öyküsü</span> sayılabilir.</p>

  <p class="normal">1982 yılında Nobel Edebiyat Ödülü'nü kazanan Garcia Marquez, 1990 yılında ülkesinde yayımlanan haftalık dergi <span class="ideitalik">Cambio</span>'yu satın almıştır.</p>

  <p class="normal">1999 yılında lenf kanseri tanısıyla hastaneye kaldırılan yazarın Meksika'da öldüğü yolundaki internet haberleri tüm dünyayı sarmıştı, ancak bunların sahte olduğu ortaya çıktı. 2002 yılında yayımladığı, anılarının ilk cildi olan <span class="ideitalik">Anlatmak İçin Yaşamak</span>'tan sonra piyasaya çıkam <span class="ideitalik">Benim Hüzünlü Orospularım</span> (2004) on dört yaşındaki bir bakireyle birlikte olmaya çalışan doksan yaşındaki bir adamın ağzından anlatıldığı için Kolombiya'da fırtınalar koparılsa da kitap, yirmiden fazla dile çevrilerek dünyada büyük ilgi gördü.</p>

  <p class="normal"><span class="idebold">Seçme Yapıtları:</span> <span class="ideitalik">Yaprak Fırtınası</span> (1955), <span class="ideitalik">Albaya Hiç Kimseden Mektup Yok</span> (1961), <span class="ideitalik">Hanım Ana'nın Cenaze Töreni,</span> (1962), <span class="ideitalik">Şer Saati</span> (1962), <span class="ideitalik">Yüzyıllık Yalnızlık</span> (1967), <span class="ideitalik">Sevgiden Öte Sürekli Ölüm</span> (1970), <span class="ideitalik">Mavi Köpeğin Gözleri</span> (1973), <span class="ideitalik">Başkan Babamızın Sonbaharı</span> (1975), <span class="ideitalik">İyi Kalpli Erendira ile İnsafsız Büyükannesinin İnanılmaz ve Acıklı Öyküsü</span> (1978), <span class="ideitalik">Kırmızı Pazartesi</span> (1981), <span class="ideitalik">Kolera Günlerinde Aşk</span> (1985), <span class="ideitalik">Kendi Labirentindeki General</span> (1989), <span class="ideitalik">On İki Gezici Öykü</span> (1992), <span class="ideitalik">Aşk ve Öbür İblisler</span> (1994), <span class="ideitalik">Anlatmak İçin Yaşamak</span> (2002), <span class="ideitalik">Benim Hüzünlü Orospularım</span> (2004)</p>
</body>
</html>
