<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>100buyukromanciicler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_80"> <br class="chapter" />
     78   <br class="chapter" />
  Graham GREENE</h1>

  <p class="ortayazi"><span class="idebold">(1904 – 1991)</span></p>

  <p class="resimalti"> </p>

  <p class="resimalti"><img alt="" class="calibre73" src="../Images/78.jpg" /></p>

  <p class="resimalti"> </p>

  <p class="indentmetin"><span class="idebolditalik">Tropik ülkelere yaptığı egzotik yolculuklar, savaş sırasında ülkesi adına casusluk yapması, gazetecilik ve yazarlık... Graham Green'in zaten "roman gibi" bir hayatı olmuştu, ona kalan sadece yazmaktı ve o da üstüne düşeni hakkıyla yaptı. Romanlarının çoğunun sinemaya uyarlanması da renkli hayatının bir yansıması oldu.</span></p>

  <p class="normal">Edebi metinlerine Katolikliği konu almakla ve psikolojik açıdan iddialı casusluk romanlarıyla ünlenen Graham Greene (<span class="ideitalik">okunuşu: Grehem Griğn</span>), 2 Ekim 1904'te Hertfordshire yakınlarındaki Berkhamsted'da dünyaya geldi. Ünlü yazar Robert Louis Stevenson'ın yeğeni olan Greene, müdürlüğünü babasının yaptığı Balliol College'a devam etti. Babasının müdür olması okula gelen diğer öğrencilerle arasında sorunlar yarattı ve Greene, çocukluk dönemini yalnızlık içinde geçirdi. Oxford'da tarih okuyan münzevi genç, yalnızlığından kurtulmak için edebiyata yöneldi. 1925 yılında ilk şiirlerini yayımladı. Bir yıl sonra, sempati duyduğu Komünist Parti'yle ilişkiye geçti; ancak bu kısa sürdü. 1926'da Londra'da yayımlanan <span class="ideitalik">Times</span> gazetesinde çalışmaya başlayan yazar, bir yıl sonra Vivien Dayrell-Browning ile evlenerek iki çocuk babası oldu.</p>

  <p class="normal"><span class="ideitalik">İçimdeki Adam</span> adlı eseriyle dikkatleri çektikten sonra 1932'de yayınladığı <span class="ideitalik">Doğu Ekspresi</span>'yle belli bir başarıyı yakalamış oldu. Bu izleyen yıllarda çok sayıda deneme ve şiir yazdı. 1935'te Liberya'ya gitti ve buradaki deneyimlerini <span class="ideitalik">Haritasız Yolculuklar</span> kitabında anlattı. <span class="ideitalik">Spectator</span> adlı sinema dergisinin kurucuları arasında yer aldı ve film eleştirmeni olarak isim yaptı. 1940 yılında yazdığı ve konu olarak <span class="ideitalik">Brighton Kayası</span>'yla ilişkili olan <span class="ideitalik">Güç ve Şan</span> adlı romanı, Graham Greene'in başyapıtı sayılmaktadır.</p>

  <p class="normal">1940'lı yıllarda Dışişleri Bakanlığı'nın gizli ajanı olarak Afrika'da görevlendirilen Greene II. Dünya Savaşı sona erdikten üç yıl sonra yeniden din motifli bir roman olan <span class="ideitalik">Yıkılış</span>'ı yazdı. Ardından <span class="ideitalik">Korku Bakanlığı</span> geldi. Bu romanda Katolik inancını toplumun dışına itilmiş birine karşı acıma hisleriyle birleştiren yazar, binbaşı rütbesindeki bir polisin başka bir kadına âşık olmasına rağmen karısını terk etmeyişini anlatır.</p>

  <p class="normal">1946'dan sonra değişik uluslararası yayınevlerini yöneten Greene, merkezine inancı alan ürünler vermesine rağmen 'Katolik yazar' olarak anılmak istemedi. Bu nedenle, eğlenceli yazılar yazmadaki yeteneğini sergilemekte gecikmedi. Ünlü yönetmen Carol Reed'in yönettiği <span class="ideitalik">Üçüncü Adam</span> adlı filmin önce senaryosunu yazdı, sonra bu senaryoyu roman haline getirdi. Romanda bir yazar, işgal altındaki Viyana'da öldüğü iddia edilen ama aslında sağ olup penisilin kaçakçılığı yapan arkadaşını anlatıyordu.</p>

  <p class="normal">1950'li yıllarını gazetecilik yaparak geçiren yazar, <span class="ideitalik">Sunday Times</span> gazetesinde yayımlanmak üzere Kenya'daki Mau-Mau hareketini anlatan bir makale kaleme aldı. <span class="ideitalik">Sessiz Bir Afrikalı</span> adını taşıyan kitabında, Amerika'nın dünya gücü olma hevesini ve materyalizmi eleştirdi. Üç yıl sonra da <span class="ideitalik">Havana'daki Adamımız</span> adlı casusluk romanını yazdı. Kendisinin de bir dönem casus olarak görev yapmasından kaynaklanan bilgisi sayesinde üst üste casusluk romanları yayınladı. Bu romanlardan <span class="ideitalik">Tükenmiş Bir Konu</span>, bugünkü adı Zaire olan Belçika Kongosu'ndaki siyasal gelişmelerin fon olarak kullanılmasıyla ünlenirken <span class="ideitalik">Komedyenler</span>'de Haiti diktatörlüğü teşhir edilir. Greene'in yaşlılık dönemi eserlerinde komedi öğesinin ağırlık kazandığı görünmektedir. <span class="ideitalik">Teyzemle Yaptığım Yolculuklar</span> buna örnek gösterilebilir. Romanlarının yanı sıra seyahatnamelere, çocuk kitaplarına ve drama da yönelen yazar <span class="ideitalik">Fahri Konsolos</span> adlı çalışmasında Paraguay'ın politik-dini durumunu bu ülkede görev yapan konsolos, konsolosun karısı ve bir doktor arasındaki ilişki üçgeninden yararlanarak dile getirir. Yazarın son romanı <span class="ideitalik">İnsan Faktörü</span>, İngiliz Gizli Servisi için çalışırken aynı zamanda KGB'ye hizmet veren ve arkadaşının ölümünden sorumlu tutulan bir ajanın Moskova'ya kaçarak burada yaşamasını konu alır.</p>

  <p class="normal">Hayat arkadaşı Yvonne Cloutea ile Paris'te ve Antibes'te yaşayan Graham Greene, 70'li yılların sonundan itibaren politik çalışmalara ağırlık verdi. Nikaragua'da Sandinistlerin tarafını tuttu; Gorbaçov'un Sovyetler Birliği'nde yaptığı reformları destekledi. İyilikle kötülük arasında gidip gelen, iç dünyaları yıkılmış, toplum tarafından dışlanmış, yapayalnız insanları konu alan eserleriyle dünya edebiyatçıları arasına katılan Graham Greene, 3 Nisan 1991'de İsviçre, Vevey'de hayata gözlerini yumdu.</p>

  <p class="normal"><span class="idebold">Seçme Romanları:</span> <span class="ideitalik">İstanbul Treni</span> (1932 – Everest Yayınları, 2004), <span class="ideitalik">Brighton Kayası</span> (1938), <span class="ideitalik">Meselenin Kalbi</span> (1941 – İletişim Yayınları, 2011), <span class="ideitalik">Korku Bakanlığı</span> (1943)<span class="ideitalik">,</span> <span class="ideitalik">Üçüncü Adam</span> (1950)<span class="ideitalik">,</span> <span class="ideitalik">Sessiz Amerikalı</span> (1955 – Everest Yayınları, 2003), <span class="ideitalik">Havana'daki Adamımız</span> (1958), <span class="ideitalik">Tükenmiş Bir Konu</span> (1961), <span class="ideitalik">Komedyenler</span> (1966), <span class="ideitalik">Bir Tür Yaşam</span> (1971), <span class="ideitalik">İnsan Faktörü</span> (1978), <span class="ideitalik">Kaçış Yolları</span> (1980)</p>
</body>
</html>
