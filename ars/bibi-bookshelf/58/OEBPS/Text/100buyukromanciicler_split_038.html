<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>100buyukromanciicler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_36"> <br class="chapter" />
     34   <br class="chapter" />
  Horace WALPOLE</h1>

  <p class="ortayazi"><span class="idebold">(1717 – 1797)</span></p>

  <p class="resimalti"> </p>

  <p class="resimalti"><img alt="" class="calibre35" src="../Images/34.jpg" /></p>

  <p class="resimalti"> </p>

  <p class="indentmetin"><span class="idebolditalik">"Otranto Şatosu" adlı romanıyla "gotik edebiyat" akımını başlatan ve bugünün korku, gerilim hatta polisiye edebiyatlarının ortaya çıkmasına katkıda bulunan Horace Walpole, aynı zamanda Edgar Allan Poe ve Daphne du Maurier gibi korku yazarlarını da büyük oranda etkilemişti.</span></p>

  <p class="normal">24 Eylül 1717 tarihinde soylu bir ailenin oğlu olarak dünyaya gelen Horace Walpole, (<span class="ideitalik">okunuşu: Horıs Valpol</span>) dönemin Britanya başbakanı Sir Robert Walpole ve eşi Catherine'in en küçük oğluydu. O da diğer soylu aile çocukları gibi Eton College'da eğitim gördü. Annesinin 1738'deki ölümü üzerine Walpole Cambridge Üniversitesi'ni bıraktı. Okuldan tanıdığı arkadaşı şair Thomas Gray'le birlikte büyük bir Avrupa turuna çıkıp Paris'i, Floransa'yı, Toscana'yı gezen yazar 1741'de arkadaşıyla tartıştıktan sonra Londra'ya döndü ve parlamento üyesi oldu. 1745'te yazarın babası da öldü ve ona epey yüklü bir miras bıraktı. Horace Walpole bu parayla 1747'de "küçük gotik kalem" dediği Strawberry Hill'i satın aldı. Kısa zaman içinde hem şatosunun içini dekore etti hem de şatoyu genişletmeye başladı. Aynı zamanda kurduğu bir yayıneviyle kitaplar da basmaya başlayan Walpole'un ilk kitabı, şair Thomas Gray'in şiirleri oldu.</p>

  <p class="normal">1764 yılında gördüğü bir kabustan esinlenerek yazdığı <span class="ideitalik">Otranto Şatosu</span> adlı roman gotik edebiyatın dünyadaki ilk örneği kabul edilmektedir. 18. ve 19. yüzyıllar boyunca bir hayli popüler olacak olan gotik edebiyattan birçok öğe zamanla bağımsızlaşarak bugünkü korku romanları, gerilim romanları, polisiye romanları hatta cinayet romanlarına dönüşmüştür. Romanın ilk baskısındaki tam adı "<span class="ideitalik">Otranto Şatosu: Bir Öykü. Otranto Saint Nicolas Kilisesi Rahibi Onuphrio Muralto'nun Yazdığı İtalyanca Aslından William Marshal Beyefendi Tarafından Çevrilmiştir</span>" olmasına rağmen kitap <span class="ideitalik">Otranto Şatosu</span> adıyla tanınmıştır. Roman, oğlu Conrad'ın düğünden bir gün önce ölmesi üzerine Otranto Şatosu'nun efendisi Manfred'in, ailesinin soyunun kuruyacağını öngören eski bir kehanetten korkup karısı Hippolita'dan boşanması ve hemen bir çocuk yapmak üzere oğlunun dul kalan nişanlısı Isabella'yla evlenmeye kalkışmasıyla başlar. Kaçıp bir kiliseye sığınan Isabella, Theodor adında bir genç tarafından korunur. Manfred uşaklarından Jerome'u kızı kaçırıp Theodor'u öldürmesi için görevlendirir; ancak Theodor'un bedenindeki bir doğum izini gören Jerome, delikanlının kendi oğlu olduğunu anlar. Oğlunun canını bağışlaması için efendisi Manfred'e yalvarsa da Manfred ya kızı ya da kendi oğlunu öldürmesi için Jerome'u zorlar. Kuleye hapsedilen Theodor, Manfred'in kızı Matilda tarafından kurtarılır ve yer altı kilisesine koşan Theodor, Isabella'yı bir kez daha kurtarır. Bu arada bir şövalyeyle dövüşen Theodor, şövalyeyi yaralar; ama yaraladığı şövalye Isabella'nın babası Frederic çıkar. Manfred'le konuşmaya gittiklerinde onun kızı Matilda'dan hoşlanan Frederic kızla evlenmek isteyince Manfred ve Frederic birbirlerinin kızlarıyla evlenmeye karar verirler. Isabella sandığı kendi kızını kilisede yanlışlıkla öldüren Manfred, durumu öğrenince yıkılır. Romanın sonunda Otranto'nun gerçek kralı olduğu ortaya çıkan Theodor, Isabella ile evlenir.</p>

  <p class="normal">O zamanlar moda olduğu üzere <span class="ideitalik">Otranto Şatosu</span>'nun ilk baskısı da imzasız yayımlanmıştı. 1791 yılında IV. Oxford Kontu unvanını alan Walpole, romanı dışında mektuplaşmalarıyla da edebi anlamda çok etkili oldu. Sayıları 3000'i aşan mektupları bugün hem edebi hem sosyal hem de tarihsel açıdan büyük değer taşımaktadır.</p>

  <p class="normal">Hayatı boyunca hiç evlenmeyen Walpole, babası gibi gut hastasıydı ve son yıllarında romatizmal rahatsızlıklar yaşadı. 2 Mart 1797'de Londra'daki evinde ölen Horace Walpole, Norfolk'taki aile mezarlığında toprağa verildi.</p>

  <p class="normal"><span class="idebolditalik">Seçme Yapıtları:</span> <span class="ideitalik">Some Anecdotes of Painting in England</span> (1762), <span class="ideitalik">The Castle of Otranto</span> (1764) <span class="ideitalik">Otranto Şatosu, Bordo Siyah Yayınları</span> (2005), <span class="ideitalik">The Mysterious Mother</span> (1768), <span class="ideitalik">Historic Doubts on the Life and Reign of Richard III</span> (1768), <span class="ideitalik">On Modern Gardening</span> (1780)</p>
</body>
</html>
