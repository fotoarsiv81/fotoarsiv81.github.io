<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>100buyukromanciicler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_93"> <br class="chapter" />
     91   <br class="chapter" />
  Günter GRASS</h1>

  <p class="ortayazi"><span class="idebold">(1927 – )</span></p>

  <p class="resimalti"> </p>

  <p class="resimalti"><img alt="" class="calibre35" src="../Images/91.jpg" /></p>

  <p class="resimalti"> </p>

  <p class="indentmetin"><span class="idebolditalik">II. Dünya Savaşı felaketini yaşamış tüm yazarlar gibi Günter Grass da hemen hemen tüm yapıtlarında insanlığı savaşlara karşı uyarmaya çalıştı. Savaş karşıtı gösteriler kadar çevreci gösterilerde de en ön saflardaydı ve insanlığı çevre sorunları karşısında ilk uyaran sanatçılardan biri olma duyarlılığını gösterdi.</span></p>

  <p class="normal">Günter Grass <span class="idebold">(</span><span class="ideitalik">okunuşu: Günter Gras</span><span class="idebold">),</span> 16 Ekim 1927'de o zamanki adı "Danzig-Lanfuhr" olan, bugün Polonya topraklarındaki Gdansk kentinde dünyaya geldi. Manav olan babası Almandı ve annesi Polonyalıydı. İlkokulu ve liseyi Danzig'de okuyan yazar 1930'larda dönemin çoğu genci gibi "Hitler gençliği" grubuna katıldı ve 16 yaşında askere gitti. 1944-46 yılları arasında askerlik yaparken ABD kuvvetlerine esir düşen yazar, savaş sonrasında bir yandan çiftlik işçisi ve madenci olarak çalışırken bir yandan da Düsseldorf ve Berlin'de sanat eğitimi aldı. 1956-59 yılları arasını Berlin ve Paris'te heykeltıraşlık, grafik ressamlığı ve yazarlık yaparak geçirdi. Kendilerine "Gruppe 47" adını veren bir grup sanatçıya katıldı, 1956 yılında ilk şiirleri basıldı ve 1957'de ilk oyunu sahnelendi. 1954 yılında evlendiği Anna Margarita Schwartz'tan 1978'de ayrıldı.</p>

  <p class="normal">1959 yılında <span class="ideitalik">Danzig Üçlemesi</span> adını verdiği romanlarından ilki olan <span class="ideitalik">Teneke Trampet</span> (diğer ikisi: <span class="ideitalik">Kedi ve Fare</span> [1961] ve <span class="ideitalik">Köpek Yılları</span> [1963]) yayımlanınca uluslararası üne kavuştu. 1979 yılında yönetmen Volker Schlöndorff tarafından filme de çekilen <span class="ideitalik">Teneke Trampet</span> ve ardından gelenler, Almanya'nın 20. yüzyılın ilk yarısında yaşadıklarını çok eleştirel bir gözle anlatıyordu.</p>

  <p class="normal">1960'lı yıllarda politikayla etkin olarak ilgilenen yazar, Sosyal Demokrat Parti ve onun efsanevi başkanı Willy Brandt'la birlikte çalıştı. <span class="ideitalik">Lokal Anestetik</span> (1969) ve <span class="ideitalik">Bir Salyangoz'un Güncesinden</span> adlı kitaplarında entelektüellerin sıkıntılarına değindi. Savaş karşıtı ve çevreci fikirleriyle de öne çıkan sanatçı, <span class="ideitalik">Pisibalığı</span> (1977) ve <span class="ideitalik">Fare</span> (1986) kitaplarında günümüz uygarlığını eleştirdi. <span class="ideitalik">Uzak Tarla</span>'da (1995) ise Berlin Duvarı'nın inşa edilmesi ve yıkılışı arasında geçen süreçteki Doğu Almanya'yı anlattı. Batı ve Doğu Almanya'nın birleşmesini Almanya'nın 1938'de Avusturya'yı ilhakıyla bir tutan Grass, bu nedenle ülkesinde çok büyük eleştirilere uğradıysa da kararında ısrar etti. <span class="ideitalik">Yüzyılım</span> (1999) adlı kitabında yaşadığı yüzyılın tamamını kendi açısından ve yıl yıl anlattı. 1983-86 yılları arasında Berlin Güzel Sanatlar Akademisi'nin başkanı olan yazar, aynı zamanda ressam olduğu için kendi kitaplarının kapaklarını da çoğunlukla kendisi yapmaktadır.</p>

  <p class="normal">1975 yılında Hindistan'a bir yolculuk yapan yazar, sonraları bu ülkeyi sık sık ziyaret etti hatta 1986-87 yıllarında burada yaşayarak <span class="ideitalik">Dilini Çıkar</span> (1988) kitabını yazdı.</p>

  <p class="normal">Fransa, Almanya, İtalya gibi ülkelerden çeşitli edebiyat ödülleri alan Günter Grass edebiyatın en saygın ödülü olan Nobel Edebiyat Ödülü'nü 1999 yılında kazandı. 2002 yılında yayımladığı <span class="ideitalik">Yengecin Yürüyüşü</span> adlı kitabında, 1945 yılında bir Sovyet denizaltısı tarafından batırılan Wilhelm Güstloff gemisinde ölen ve çoğu mülteci olan kurbanların öyküsünü anlatan Grass, bu kitabıyla büyük prestij kazandı ve kitap kısa sürede birçok dile çevrildi.</p>

  <p class="normal"><span class="idebold">Seçme Romanları:</span> <span class="ideitalik">Teneke Trampet</span> (1959 – Gendaş Yayınları, 2000), <span class="ideitalik">Kedi ve Fare</span> (1961), <span class="ideitalik">Köpek Yılları</span> (1963), <span class="ideitalik">Lokal Anestetik</span> (1969), <span class="ideitalik">Bir Salyangoz'un Güncesinden</span> (1972), <span class="ideitalik">Pisibalığı</span> (1977), <span class="ideitalik">Dişi Fare</span> (1986 – Gendaş Yayınları, 2000), <span class="ideitalik">Uzak Tarla</span> (1995), <span class="ideitalik">Yüzyılım</span> (1999 – Gendaş Yayınları, 2000)</p>
</body>
</html>
