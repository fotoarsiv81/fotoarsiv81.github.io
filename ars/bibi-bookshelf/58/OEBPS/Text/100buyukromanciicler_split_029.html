<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>100buyukromanciicler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_27"> <br class="chapter" />
     26   <br class="chapter" />
  Orhan PAMUK</h1>

  <p class="ortayazi"><span class="idebold">(1952 – )</span></p>

  <p class="resimalti"> </p>

  <p class="resimalti"><img alt="" class="calibre27" src="../Images/26.jpg" /></p>

  <p class="resimalti"> </p>

  <p class="indentmetin"><span class="idebolditalik">Tüm romanlarında kurduğu kişisel dünyası ve anlattığı hikayelerle hem ülkemizde, hem de yurtdışında en iyi tanınan yazarlarımızdan biri olan Orhan Pamuk Nobel Edebiyat Ödülü'nü 2005 yılında alarak bu ödülü kazanan ilk (ve şimdilik) tek Türk oldu.</span></p>

  <p class="normal">Orhan Pamuk 1952'de İstanbul'da doğdu. <span class="ideitalik">Cevdet Bey ve Oğulları</span> ile <span class="ideitalik">Kara Kitap</span> romanlarında anlattığına benzer kalabalık bir ailede, Nişantaşı'nda büyüdü. Otobiyografik kitabı <span class="ideitalik">İstanbul</span>'da anlattığı gibi, çocukluğundan yirmi iki yaşına kadar yoğun bir şekilde resim yaparak ve ileride ressam olacağını düşleyerek yaşadı. Liseyi İstanbul'daki Amerikan Lisesi Robert Kolej'de okudu. İstanbul Teknik Üniversitesi'nde üç yıl mimarlık okuduktan sonra mimar ve ressam olmayacağına karar verip okulu bıraktı ve İstanbul Üniversitesi'nde gazetecilik okudu. Pamuk, yirmi üç yaşından sonra romancı olmaya karar vererek başka her şeyi bıraktı ve kendini evine kapatıp yazmaya başladı. İlk romanı <span class="ideitalik">Cevdet Bey ve Oğulları</span> 1982'de yayımlandı ve Orhan Kemal ve Milliyet Roman Ödülleri'ni aldı. Pamuk ertesi yıl <span class="ideitalik">Sessiz Ev</span> adlı romanını yayımladı ve bu kitabın Fransızca çevirisiyle 1991'de "Prix de la Découverte Européene"i kazandı. Venedikli bir köle ile bir Osmanlı âlimi arasındaki gerilimi ve dostluğu anlatan romanı <span class="ideitalik">Beyaz Kale</span> (1985), pek çok dile çevrilerek Pamuk'a uluslararası ününü sağlayan ilk romanı oldu. Aynı yıl karısıyla Amerika'ya gitti ve 1985-1988 yılları arasında New York'ta Columbia Üniversitesi'nde "misafir öğretmen" olarak bulundu. İstanbul'un sokaklarını, geçmişini, kimyasını ve dokusunu, kayıp karısını arayan bir avukat aracılığıyla anlatan <span class="ideitalik">Kara Kitap</span>'ı 1990'da Türkiye'de yayımladı. Fransızca çevirisiyle Prix France Culture Ödülü'nü kazanan bu roman, geçmişten ve bugünden aynı heyecanla söz edebilen bir yazar olarak Pamuk'un ününü hem Türkiye'de hem de yurtdışında genişletti. 1991'de, Pamuk'un Rüya adını verdiği bir kızı oldu. 1994'te, esrarengiz bir kitaptan etkilenen üniversiteli bir genci hikaye ettiği <span class="ideitalik">Yeni Hayat</span> adlı şiirsel romanı yayımlandı. Osmanlı ve İran nakkaşlarını, Batı dışındaki dünyanın görme ve resmetme biçimlerini bir aşk ve aile romanının entrikasıyla hikaye ettiği <span class="ideitalik">Benim Adım Kırmızı</span> adlı romanı 1998'de yayımlandı. Bu kitapla Fransa'da "Prix du Meilleur Livre Étranger", İtalya'da "Grinzane Cavour" (2002) ve İrlanda'da "International Impac-Dublin" (2003) ödüllerini kazandı.</p>

  <p class="normal">1990'ların ortasından itibaren Pamuk, insan hakları ve düşünce özgürlüğü konularında yazdığı makalelerle Türkiye devletine karşı eleştirel bir tavır takındı. Yurtiçinde ve yurtdışında çeşitli gazete ve dergilere yazdığı edebi ve kültürel makalelerden oluşturduğu geniş bir seçmeyi 1999 yılında <span class="ideitalik">Öteki Renkler</span> adıyla yayımladı. "İlk ve son siyasi romanım" dediği <span class="ideitalik">Kar</span> adlı kitabını 2002'de yayımladı. Kars şehrinde, siyasal İslamcılar, askerler, laikler, Kürt ve Türk milliyetçileri arasındaki şiddeti ve gerilimi hikaye eden bu kitap, <span class="ideitalik">New York Times Book Review</span> tarafından 2004 yılının en iyi 10 kitabından biri seçildi. Pamuk'un 2003 yılında yayımladığı <span class="ideitalik">İstanbul</span>, yazarın hem yirmi iki yaşına kadar olan hatıralarını aktardığı bir hatıra kitabı, hem de kendi kişisel albümüyle, Batılı ressamların ve yerli fotoğrafçıların eserleriyle zenginleştirilmiş, İstanbul üzerine bir denemedir. Kitapları elli sekiz dile çevrilmiş ve bütün dünyada yedi milyondan fazla satmış olan Pamuk, pek çok üniversiteden şeref doktorası aldı. Alman Yayıncılar Birliği tarafından 1950 yılından beri verilmekte olan, Almanya'nın kültür alanındaki en seçkin ödülü olarak kabul edilen Barış Ödülü, 2005'te Orhan Pamuk'a verildi. Ayrıca <span class="ideitalik">Kar,</span> Fransa'da her yıl en iyi yabancı romana verilen Le Prix Médicis Étranger ödülünü aldı. Aynı yıl <span class="ideitalik">Prospect</span> dergisi tarafından dünyanın 100 entelektüeli arasında gösterildi ve 2006 yılında <span class="ideitalik">Time</span> dergisi tarafından dünyanın en etkili 100 kişisinden biri seçildi. American Academy of Arts and Letters'ın ve Çin Sosyal Bilimler Akademisi'nin şeref üyesi olan Pamuk, senede bir dönem Columbia Üniversitesi'nde ders vermekte. Orhan Pamuk 2006 yılında Nobel Edebiyat Ödülü'nü alarak bu ödülü kazanan ilk ve (şimdilik) tek Türk oldu.</p>

  <p class="normal">Orhan Pamuk'un Nobel Edebiyat Ödülünü kazanması değişik tepkilerle karşılaştı. Yazarı görüşlerinden dolayı geçmişte eleştirmiş bazı kişiler kazandığı ödülden dolayı tebrik ederken bazı kişiler ise ödülün Pamuk'a Türkiye'yi aşağılayıcı tutumundan dolayı verildiği iddiasında bulunarak Pamuk'a sırt çevirmeyi tercih ettiler. Orhan Pamuk Nobel ödülünü almadan on ay önce 19 Aralık 2005'te <span class="ideitalik">Cumhuriyet</span> gazetesinde yayımlanan Erol Manisalı'nın "Orhan Pamuk Nobel'i Garantiledi" başlıklı yazısı Pamuk'un ödülü almasının ardından popülerleşti ve Orhan Pamuk'un Nobel Ödülü'nü kazanması hakkındaki olumsuz eleştiriler bu yönde gelişti.</p>

  <p class="normal">Orhan Pamuk'un romancılığı postmodern roman kategorisinde değerlendirilmektedir. Eleştirmen Yıldız Ecevit <span class="ideitalik">Orhan Pamuk'u Okumak</span> adlı kitabında onun avangard romancılığını inceler. Özellikle <span class="ideitalik">Beyaz Kale</span>, <span class="ideitalik">Kara Kitap, Yeni Hayat, Benim Adım Kırmızı'</span>dan yola çıkarak bize kendisini ve olayların gelişimini anlatır. Aynı şekilde edebiyat tarihçisi Jale Parla da <span class="ideitalik">Don Kişot'tan Günümüze Roman</span> adlı kapsamlı yapıtında, <span class="ideitalik">Benim Adım Kırmızı'</span>dan hareketle Orhan Pamuk'un eserlerini karşılaştırmalı edebiyat bağlamında irdeler. Parla'ya göre Pamuk, Türk romanının önemli mihenk taşlarından biridir. Doğu – Batı çatışmasıyla estetik düzeyde hesaplaşmaya yönelen Ahmet Hamdi Tanpınar ve Oğuz Atay gibi önemli yazarlardan biridir Pamuk. Bu çatışmayı kültürel ve felsefi içerimleriyle edebiyatına taşımış, özellikle <span class="ideitalik">Kara Kitap'</span>ta bu tema bağlamında önemli ve çok katmanlı bir edebi metin örneği sergilemiştir.</p>

  <p class="normal"><span class="idebold">Yapıtları:</span> <span class="ideitalik">Cevdet Bey ve Oğulları</span> (1982), <span class="ideitalik">Sessiz Ev</span> (1983), <span class="ideitalik">Beyaz Kale</span> (1985), <span class="ideitalik">Kara Kitap</span> (1990), <span class="ideitalik">Gizli Yüz</span> (1992), <span class="ideitalik">Yeni Hayat</span> (1994), <span class="ideitalik">Benim Adım Kırmızı</span> (1998), <span class="ideitalik">Öteki Renkler</span> (1999), <span class="ideitalik">Kar</span> (2002), <span class="ideitalik">İstanbul: Hatıralar ve Şehir</span> (2003), <span class="ideitalik">Babamın Bavulu</span> (2007), <span class="ideitalik">Masumiyet Müzesi</span> (2008), <span class="ideitalik">Manzaradan Parçalar</span> (2010), <span class="ideitalik">Saf ve Düşünceli Romancı, Harvard Üniversitesi'nde verdiği Norton Dersleri (2011)</span></p>

  <p class="normal"><span class="idebold">Ödülleri:</span></p>

  <p class="normal">1979 Milliyet Roman Yarışması Ödülü (<span class="ideitalik">Cevdet Bey ve Oğulları</span>)</p>

  <p class="normal">1983 Orhan Kemal Roman Ödülü (<span class="ideitalik">Cevdet Bey ve Oğulları</span>)</p>

  <p class="normal">1984 Madaralı Roman Ödülü (<span class="ideitalik">Sessiz Ev</span>)</p>

  <p class="normal">1990 Independent Yabancı Roman Ödülü (Birleşik Krallık) (<span class="ideitalik">Beyaz Kale</span>)</p>

  <p class="normal">1991 Prix de la Découverte Européene (Fransa) <span class="ideitalik">Sessiz Ev</span> (Fransızca çevirisi nedeniyle)</p>

  <p class="normal">1991 Antalya Altın Portakal Film Festivali En İyi Senaryo (<span class="ideitalik">Gizli Yüz</span>)</p>

  <p class="normal">1995 Prix France Culture (Fransa) (<span class="ideitalik">Kara Kitap</span>)</p>

  <p class="normal">2002 Prix du Meilleur Livre Etranger (Fransa) (<span class="ideitalik">Benim Adım Kırmızı</span>)</p>

  <p class="normal">2002 Premio Grinzane Cavour (İtalya) (<span class="ideitalik">Benim Adım Kırmızı</span>)</p>

  <p class="normal">2003 Premio rinzane Cavour (İtalya) (<span class="ideitalik">Benim Adım Kırmızı</span>)</p>

  <p class="normal">2003 International Impac-Dublin Literary Award (İrlanda)</p>

  <p class="normal">2005 Prix Médicis Etranger (Fransa) (<span class="ideitalik">Kar</span>)</p>

  <p class="normal">2005 Alman Yayıncılar Birliği'nin Barış Ödülü (Almanya)</p>

  <p class="normal">2005 Richarda Huch Ödülü (Almanya)</p>

  <p class="normal">2006 Le Prix Méditerranée étranger Ödülü (Fransa) (<span class="ideitalik">Kar</span>)</p>

  <p class="normal">2006 Nobel Edebiyat Ödülü (İsveç)</p>

  <p class="normal">2006 Washington University'nin Seçkin Hümanist Ödülü (Amerika Birleşik Devletleri)</p>

  <p class="normal">2006 Commandeur de l'ordre des arts et des lettres (Fransa)</p>

  <p class="normal">2008 Ovid Ödülü (Romanya)</p>

  <p class="normal">2010 Norman Mailer Yaşam Boyu Başarı Ödülü (Amerika Birleşik Devletleri)</p>
</body>
</html>
