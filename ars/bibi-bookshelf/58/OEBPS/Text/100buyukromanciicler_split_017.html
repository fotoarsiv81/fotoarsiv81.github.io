<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>100buyukromanciicler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_15"> <br class="chapter" />
     14   <br class="chapter" />
  Aziz NESİN</h1>

  <p class="ortayazi"><span class="idebold">(1915 – 1995)</span></p>

  <p class="resimalti"> </p>

  <p class="resimalti"><img alt="" class="calibre15" src="../Images/14.jpg" /></p>

  <p class="resimalti"> </p>

  <p class="indentmetin"><span class="idebolditalik">Aziz Nesin, sadece Türkiye'nin değil dünyanın en önde gelen gülmece yazarlarından biridir. Yazdığı kitaplar daha Türk edebiyatı dünyaya açılmadan önce birçok dilde yayımlanmış, yazara uluslararası bir ün ve bol sayıda ödül kazandırmıştır.</span></p>

  <p class="normal">Türk edebiyatının en yaratıcı ve özgün kalemlerinden biri olan Aziz Nesin 20 Aralık 1915'te, İstanbul Heybeliada'da doğdu. 1925'te İstanbul Süleymaniye'de bulunan Kanuni Sultan Süleyman İptidai Mektebi'nin üçüncü sınıfına girdi. 1935'te Kuleli Askeri Lisesi'ni bitirip Harp Okulu'na geçti. 1937'de Ankara'da Harp Okulu'nu bitirip asteğmen oldu. II. Dünya Savaşı yıllarında iki yıl Trakya'da çadırlı ordugahta görev yapan Nesin 1942'de Erzurum Müstahkem Mevkii İstihkam Taburu Bölük Komutanlığı'na atandı. Bir bomba kazasında yaralandı. Erzincan'da depremde yıkılmış olan ordu cephaneliğinin boşaltılmasıyla görevlendirildi. Nesin 1944'te Ankara'da Harp Okulu'nda açılan ilk tank kursuna katıldı. 1944'te Zonguldak'ta uçaksavar top mevzileri yaptırmakla görevlendirildi.</p>

  <p class="normal">Aziz Nesin, 1945'te askerlikten ayrıldıktan sonra <span class="ideitalik">Karagöz</span> gazetesinde ve <span class="ideitalik">Yedigün</span> dergisinde redaktörlük ve yazarlık yaptı; profesyonel olarak yazarlığa başladı. Aynı yıl <span class="ideitalik">Tan</span> gazetesinde köşe yazarlığına başladı. Aynı yıl ilk bağımsız yapıtı olan <span class="ideitalik">Parti Kurmak Parti Vurmak</span> adlı on altı sayfalık broşürü yayımlandı.</p>

  <p class="normal">1946 yılında yazar Sabahattin Ali ile birlikte <span class="ideitalik">Marko Paşa</span> ve devamı olan gülmece gazetelerini çıkaran Nesin, 1947'de Bursa'ya sürgün edilerek gözaltında tutuldu. 1948'de ikinci kitabı olan "<span class="ideitalik">Azizname</span>" adlı taşlama kitabını çıkardı. Bu kitap için İstanbul 2. Ağır Ceza Mahkemesi'nde kendisine dava açıldı. Dört ay tutuklu olarak süren dava sonunda aklandı.</p>

  <p class="normal">1952'de İstanbul'da yeni kurulmaya başlanan Levent'te bir dükkan kiralayarak Oluş Kitabevi'ni açan Nesin, sabahları Levent'teki evlere gazete dağıtıyordu. Ancak iki küçük çocuğuyla birlikte Levent'teki kitabevinden geçimini sağlayamayınca 1953'te, Beyoğlu'nda Bursa Sokağı'ndaki yeni yapılmış hanın bir odasında, "Paradi Fotoğraf Stüdyosu"nu bir ortağı ile birlikte kurdu. 1955'te Halil Lütfü Dördüncü'nün <span class="ideitalik">Yeni</span> gazetesinde köşe yazarlığına başlayan Nesin 1956'da İtalya'da, Bordighera'da yapılan uluslararası gülmece yarışmasında birincilik ödülü olan Altın Palmiye'yi <span class="ideitalik">Kazan Töreni</span> adlı öyküsüyle kazandı. Yazar 1957 yılında da aynı yarışmada, aynı ödülü <span class="ideitalik">Fil Hamdi</span> adlı öyküsüyle ikinci kez kazandı. Kazandığı ilk Altın Palmiye'yi 1960 yılında devlet hazinesine bağışladı. Nesin 1961'de <span class="ideitalik">Tanin</span> gazetesinde köşe yazarlığına başladı, aynı yıl <span class="ideitalik">Zübük</span> adlı haftalık bir gülmece gazetesi çıkarmaya başladı. 1962'de sahibi bulunduğu Düşün Yayınevi, anlaşılamayan bir nedenle bir gece yandı.</p>

  <p class="normal">Aziz Nesin 1966'da Bulgaristan'da yapılan bir başka uluslararası gülmece yarışmasında birincilik ödülü olan Altın Kirpi'yi <span class="ideitalik">Vatani Vazife</span> adlı öyküsüyle kazandı. 1968'de Milliyet gazetesinin açtığı Karagöz oyunu yarışmasında <span class="ideitalik">Üç Karagöz</span> oyunuyla birincilik ödülü aldı.</p>

  <p class="normal">1969'da Moskova'da yapılan uluslararası gülmece yarışmasında <span class="ideitalik">İnsanlar Uyanıyor</span> adlı öyküsüyle Krokodil birincilik ödülünü, 1970'te de Türk Dil Kurumu'nun oyun ödülünü "Çiçu" adlı tiyatro oyunuyla kazandı. 1972'de kimsesiz çocukları sahiplenmek ve onları meslek sahibi olana kadar yetiştirmek için Nesin Vakfı'nı kurdu. 1974'te Asya-Afrika Yazarlar Birliği'nin <span class="ideitalik">Lotus</span> ödülünü kazanan Nesin, 1975 Lotus ödülünü almak için Filipinler'in başkenti Manila'da yapılan törene katıldı.</p>

  <p class="normal">1977'de Türkiye Yazarlar Sendikası Başkanı seçilen Nesin 1978'de <span class="ideitalik">Yaşar Ne Yaşar Ne Yaşamaz</span> adlı romanıyla Madaralı Roman Ödülü'nü kazandı. Roman daha sonra TRT televizyonu tarafından dizi olarak çekildi, ayrıca sahneye uyarlanarak başta Devlet Tiyatroları olmak üzere birçok yerde sahneledi.</p>

  <p class="normal">19 Mart 1990'da Ankara Sanat Kurumu'nda 75. yaşını kutlayan Nesin, 2 Temmuz 1993'te Pir Sultan Abdal etkinliklerine katılmak üzere Sivas'a gitti. Buradaki bazı provokasyonlar sonucu kentte büyük olaylar çıktı ve Nesin, otuz beş aydının yaşamını yitirdiği Madımak Oteli katliamından sağ olarak kurtuldu. 5 Temmuz 1995'te Çeşme'deki bir imza günü sonrasında, gece saat 01.05'te hayata gözlerini yumdu.</p>

  <p class="normal"><span class="idebold">Romanları:</span> <span class="ideitalik">Kadın Olan Erkek</span> (1955), <span class="ideitalik">Gol Kralı</span> (1957), <span class="ideitalik">Erkek Sabahat</span> (1957), <span class="ideitalik">Saçkıran</span> (1959), <span class="ideitalik">Zübük</span> (1961), <span class="ideitalik">Şimdiki Çocuklar Harika</span> (1967), <span class="ideitalik">Tatlı Betüş</span> (1974), <span class="ideitalik">Yaşar Ne Yaşar Ne Yaşamaz</span> (1977), <span class="ideitalik">Surnâme</span> (1976), <span class="ideitalik">Tek Yol</span> (1978)</p>
</body>
</html>
