<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>100buyukromanciicler</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik" id="calibre_toc_98"> <br class="chapter" />
     96   <br class="chapter" />
  Umberto ECO</h1>

  <p class="ortayazi"><span class="idebold">(1932 – )</span></p>

  <p class="resimalti"> </p>

  <p class="resimalti"><img alt="" class="calibre83" src="../Images/96.jpg" /></p>

  <p class="resimalti"> </p>

  <p class="indentmetin"><span class="idebolditalik">Günümüzün en önemli yazarlarından ve entelektüellerinden biri kabul edilen Umberto Eco, bir yandan akademik yönü ağır basan kitaplar yazarken bir yandan da popüler kitaplar yazarak şöhretin tadını çıkarmaktadır.</span></p>

  <p class="normal">Umberto Eco (<span class="ideitalik">okunuşu: Umberto Eko</span>) 5 Ocak 1932 günü İtalya'nın Piedmont bölgesinde, Alessandria kentinde doğdu. Babası Giulio muhasebeciydi; ama II. Dünya Savaşı'na katılmak zorunda kalınca Umberto ve annesi Giovanna, dağ eteklerindeki küçük bir köye sığındı. Babası on üç çocuklu bir ailede, büyük zorluklarla büyüdüğü için oğlunun avukat olup rahat etmesini istiyordu, ama Umberto Eco, Torino Üniversitesi'nde Ortaçağ Felsefesi ve edebiyatı okumaya başladı. Yüksek lisans ve doktora çalışmalarını, "Aquinolu Thomas akımı" ve bu akımın estetik anlayışı üzerine yaptı. 1956-64 yılları arasında yazar, bir yandan İtalyan devlet televizyonu RAI'de kültür-sanat programları yaparken bir yandan da Torino Üniversitesi'nde ders veriyordu. O yıllarda tanıştığı ve çalıştığı, kendilerine "Grup 63" adı verilen bir grup ressam, müzisyen ve yazarın Eco'nun sonraki yazarlık kariyeri üzerinde büyük etkisi oldu. İlk kitabı <span class="ideitalik">Aquinolu Thomas Estetiğinin Sorunu,</span> 1956 yılında yayımlandı. Eylül 1962'de, sanat öğretmeni olan Alman Renate Ramge ile evlendi ve çiftin bir kızı, bir de oğlu oldu.</p>

  <p class="normal">Dünya kamuoyunun gündemine <span class="ideitalik">Gülün Adı</span> ve <span class="ideitalik">Foucault Sarkacı</span> gibi romanlarıyla giren İtalyan yazar, Ortaçağ Estetiği ve Göstergebilim dalının ustalarındandır. Eco, 1971'den bu yana Bologna Üniversitesi'nde profesör olarak çalışmaktadır ve yapısalcılık sonrası göstergebilimin gelişmesine önemli katkılarıyla tanınmaktadır. Tarihçi, filozof, Ortaçağ uzmanı, eleştirmen ve James Joyce üzerine derin araştırmalar yapmış bir yazardır. Eco'nun ilk romanı <span class="ideitalik">Gülün Adı,</span> 1980'de yayımlandı. 1962'de Torino Üniversitesi'nde doçent, 1969'da ise Floransa Üniversitesi'nde görsel iletişim dalında profesör oldu. 1971'de Bologna Üniversitesi'ne geçti ve 1975 yılında bu üniversitenin Gösteri ve İletişim Bilimleri Enstitüsü'nün başına getirildi.</p>

  <p class="normal">Eco'nun çalışmaları 1960'ların ortasından itibaren avant-garde (öncü) yapıtlara ve kitle kültürüne yönelmiştir. Son dönemlerde ise güncel olay ve olguları da ele alan çalışmalar yapmaktadır. Bu çalışmalar arasında edebiyat eleştirileri, tarih ve iletişim yazıları önemli bir yer tutmaktadır. Eco, özellikle tarih bilgisiyle süslediği eserlerinde tam bir ustalık gösterir. Özellikle <span class="ideitalik">Baudolino</span> adlı eserinde, Bizans ve IV. Haçlı Seferi hakkındaki anlatılar sürükleyicidir.</p>

  <p class="normal">Roland Barthes'tan sonra, "ayrıntıların anlamı" ya da "ayrıntıların sosyolojisi" adı verilen bir anlayışın önemli köşe taşlarından birisi olan Umberto Eco'nun pek çok eseri Türkiye'de de yayımlandı. Yazar, günlerini Milano'daki evi ve Rimini'deki yazlığı arasında mekik dokuyarak geçirmekte ve Milano'daki evinde 30.000, yazlığında ise 20.000 cilt kitap sahibi olmakla her zaman övünmektedir.</p>

  <p class="normal"><span class="idebold">Seçme Romanları:</span> <span class="ideitalik">Gülün Adı</span> (Can Yayınları, 1986), <span class="ideitalik">Alımlama Göstergebilimi</span> (Düzlem Yayınları, 1991), <span class="ideitalik">Foucault Sarkacı</span> (Can Yayınları, 1992), <span class="ideitalik">Günlük Yaşam'dan Sanata</span> (Adam Yayıncılık, 1993), <span class="ideitalik">Önceki Günün Adası</span> (Can Yayınları, 1995), <span class="ideitalik">Anlatı Ormanlarında Altı Gezinti</span> (Can Yayınları, 1995), <span class="ideitalik">Avrupa Kültüründe Kusursuz Dil Arayışı</span> (Afa Yayınları, 1995), <span class="ideitalik">Ortaçağı Düşlemek</span> (Can Yayınları, 1996), <span class="ideitalik">Yorum ve Aşırı Yorum</span> (Can Yayınları, 1996), <span class="ideitalik">Somon Balığıyla Yolculuk</span> (Can Yayınları, 1997), <span class="ideitalik">Yanlış Okumalar</span> (Can Yayınları, 1997), <span class="ideitalik">Beş Ahlak Yazısı</span> (Can Yayınları, 1998), <span class="ideitalik">Ortaçağ Estetiğinde Sanat ve Güzellik</span> (Can Yayınları, 1998), <span class="ideitalik">Açık Yapıt</span> (Can Yayınları, 2001), <span class="ideitalik">Zamanların Sonu Üstüne Söyleşiler</span> (Yapı Kredi Yayınları, 2001), <span class="ideitalik">Baudolino</span> (Doğan Kitap, 2003), <span class="ideitalik">İnanç ya da İnançsızlık</span> (1001 Kitap, 2005), <span class="ideitalik">Kraliçe Loana'nın Gizemli Alevi</span> (Doğan Kitap, 2005), <span class="ideitalik">Cecü'nün Yer Cüceleri</span> (Yapı Kredi Yayınları, 2006), <span class="ideitalik">Güzelliğin Tarihi</span> (Doğan Kitap, 2006), <span class="ideitalik">Çirkinliğin Tarihi</span> (Doğan Kitap, 2009), <span class="ideitalik">Kitaplardan Kurtulabileceğinizi Sanmayın</span> (Umberto Eco ve Jean-Claude Carriere'in Sohbetleri) (Can Yayınları, 2010), <span class="ideitalik">Prag Mezarlığı</span> (Doğan Kitap, İstanbul, 2012)</p>

  <p class="normal"><span class="idebold">Aldığı Ödüller:</span> 1981 Anghiari Ödülü; 1981 Strega Ödülü, 1981 Viareggio Ödülü, 1982 MacLuhan Teleglobe Ödülü, 1982 Medicis Ödülü</p>
</body>
</html>
