<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<link rel="stylesheet" href="../Styles/styles.css" type="text/css"/>
<title></title>
</head>
<body>
<h1 id="III">ÜÇÜNCÜ BÖLÜM<br/> <i>Ekonomik Büyüme, Beklentiler ve Gelir Dağılımı</i></h1>
<h2 id="1">1. EKONOMİK BÜYÜME</h2>
<h3 id="11">1.1. Ekonomik Büyümenin Anlamı</h3>
<p>Ekonomik büyüme bir yıldan ötekine üretim miktarındaki artışı ifade eder. Burada kastedilen artış reel artıştır. Yani fiyatlardaki artıştan dolayı değil, üretilen mal ve hizmet miktarındaki artıştan dolayı ortaya çıkan bir büyüme söz konusu olmalıdır. Ekonominin büyümesi toplumun refahının artması anlamına gelir. Ekonomi büyüyünce üretim artar. Üretim artışı tüketimin de artması anlamına gelir. Tüketim insan faaliyetinin son amacı olduğuna göre tüketim artışı refahın artması demektir.</p>
<p><i>t</i> + 1 döneminin ekonomik büyüme oranını (<i>G<sub>t+1</sub></i>) ölçmek için <i>t</i> + 1 dönemi reel GSYH’sinden (<i>Y<sub>t+1</sub></i>), <i>t</i> dönemi GSYH’sini (<i>Y<sub>t</sub></i>) çıkarıp yine <i>t</i> dönemi GSYH’sine bölmemiz gerekir. Denklem şöyle yazılabilir:</p>
<p><i>G<sub>t+1</sub></i> = (<i>Y<sub>t+1</sub></i> - <i>Y<sub>t</sub></i>) / <i>Y<sub>t</sub></i></p>
<p>Bu denklemdeki (<i>Y<sub>t+1</sub></i> - <i>Y<sub>t</sub></i>) yerine reel GSYH’deki değişimi kısaca ifade etmek üzere <i>dY</i>’yi kullanabiliriz. O zaman denklem şu şekli alır:</p>
<p><i>G<sub>t+1</sub></i> = <i>dY</i> / <i>Y<sub>t</sub></i></p>
<p><i>t</i> + 1 döneminin reel GSYH’si 500 milyar TL, <i>t</i> dönemi reel GSYH’si 470 milyar TL ise büyüme oranını görelim:</p>
<p><i>G<sub>t+1</sub></i> = (500 - 470) / 470 = 0,064</p>
<p>Büyüme oranı yüzde 6,4 olarak bulunur.</p>
<p>Bunu geometrik olarak da daha önceki bir şekli yeniden çizerek gösterebiliriz (Şekil 50).</p>
<figure id="s50">
<img alt="Şekil 50" src="../Images/s50.jpg"/>
<figcaption>Şekil 50: Üretim İmkânları Eğrisinin Kayması</figcaption>
</figure>
<p>Ekonominin <i>A</i> ve <i>B</i> olarak yalnızca 2 mal ürettiğini ve üretimin ÜİE<sub>1</sub> üretim imkânları eğrisindeki <i>X</i> noktasında gerçekleştiğini varsayalım. Bu durumda ekonomi <i>A</i> malından <i>Oa<sub>1</sub></i> ve <i>B</i> malından <i>Ob<sub>1</sub></i> kadar üretmekte ve <i>X</i> noktasında bulunmaktadır. Yeni bir teknolojiye geçilerek verimliliğin arttığını ve ekonominin <i>A</i> malından <i>Oa<sub>2</sub></i>, <i>B</i> malından da <i>Ob<sub>2</sub></i> kadar üreterek ÜİE<sub>2</sub> üretim imkânları eğrisine ve o eğri üzerinde <i>Z</i> noktasına geçtiğini düşünelim. İşte bu reel anlamda ekonomik büyümedir. Çünkü ekonomi reel üretimini ve dolayısıyla reel GSYH’sini artırmıştır. Bu aynı zamanda toplum açısından bir refah artışına işaret etmektedir. Çünkü toplum eskiden <i>Oa<sub>1</sub>Xb<sub>1</sub></i> kadar üretim yapabilirken ve dolayısıyla bu kadar tüketim yapabilirken, yeni dengede <i>Oa<sub>2</sub>Zb<sub>2</sub></i> kadar üretim ve tüketim yapabilecek demektir. Bu şekilden giderek reel büyüme oranını şöylece hesaplayabiliriz:</p>
<p>Reel Büyüme = (<i>Oa<sub>2</sub>Zb<sub>2</sub></i> - <i>Oa<sub>1</sub>Xb<sub>1</sub></i>) / <i>Oa<sub>1</sub>Xb<sub>1</sub></i></p>
<h3 id="12">1.2. Büyümeyle İlgili Bazı Konular</h3>
<p><b>Nominal büyüme</b>, bir ekonominin bir dönemden bir sonraki döneme geçerken yarattığı GSYH artışıdır. Yılda yalnızca 1.000 ekmek üreten bir ekonomi düşünelim. Ekmek fiyatı 1 TL olsun. Bu durumda bu ekonominin <i>t</i> yılındaki GSYH’si 1.000 TL olarak hesaplanacaktır. <i>t</i> + 1 yılında ekmek fiyatlarının 1,10 TL’ye yükseldiğini kabul edersek GSYH’nin 1.100 TL’ye çıktığını görürüz. Bu durumda ekonomi yüzde 10 büyümüş görünmektedir. Gerçekte ekonomi büyümemiştir. Çünkü <i>t</i> yılındaki 1.000 adetlik ekmek üretimi <i>t</i> + 1 yılında da aynı sayıdadır. Büyüme, fiyat yükselişinden kaynaklanan nominal bir artıştan kaynaklanmaktadır. Bu ekonomide hesaplamayı bir önceki yılın fiyatlarıyla yapar, yani fiyat artışının etkisini giderirsek GSYH’nin yine 1.000 TL olduğunu görürüz. Buradaki büyüme nominal büyümedir.</p>
<p><b>Reel büyüme</b>, bir ekonominin bir dönemden bir sonraki döneme geçerken fiyat artışlarının arındırılmasından sonra yarattığı GSYH artışıdır. <i>t</i> yılında 1.000 ekmek üreten ekonominin fiyatlar hiç değişmediği halde <i>t</i> + 1 yılında 1.100 adet ekmek ürettiğini varsayalım. Bu durumda <i>t</i> + 1 yılının GSYH’si 1.100 TL olacak ve ekonomi reel anlamda yüzde 10 büyümüş olacaktır. Bu reel büyümedir çünkü ekmek sayısı artmıştır.</p>
<p><b>Nominal ve reel büyüme bir arada</b> ortaya çıkabilir. Ekonomide <i>t</i> yılında 1.000 adet ekmek üretildiğini ve ekmeğin fiyatının 1 TL olduğunu varsayalım. <i>t</i> + 1 yılında 1,100 adet ekmek üretilmiş ve ekmeğin fiyatı da 1,10 TL’ye yükselmiş olsun. Bu durumda <i>t</i> + 1 yılının GSYH’si 1.210 TL olacaktır. Eğer fiyat artışını gidererek bakacak olursak <i>t</i> + 1 yılının GSYH’si 1.100 TL olarak hesaplanacaktır. Bu durumda 1.210 TL’lik GSYH’nin 100 TL’lik bölümü reel büyüme, 110 TL’lik bölümü ise nominal büyüme olarak karşımıza çıkacaktır. Ekonominin büyümesi yüzde 21 olarak görünse de reel büyüme, yüzde 10 olarak bulunacaktır.</p>
<p><b>Nominal küçülme, reel büyüme ile birlikte</b> görülebilir. Yukarıdaki örneği kullanalım ve diyelim ki <i>t</i> + 1 yılında ekmek üretimi 1.100 adede çıkarken ekmek fiyatı da 0,9 TL’ye düşmüş olsun. Bu durumda <i>t</i> + 1 yılının GSYH’si (1.100 x 0,9 =) 990 TL olarak bulunacaktır. Yani <i>t</i> yılına göre nominal anlamda GSYH, 10 TL ya da yüzde 1 gerilemiştir. Oysa ekmek sayısı arttığı için ekonomi reel olarak yüzde 10 büyümüştür.</p>
<p><b>Nominal büyüme ve reel küçülme birlikte</b> görülebilir. Yine yukarıdaki örnekten hareketle <i>t</i> + 1 yılında ekmek üretiminin 900 adede düştüğünü ve ekmek fiyatının 1,20 TL’ye yükseldiğini düşünelim. Bu durumda nominal GSYH 1.080 TL olacaktır. Yani ekonomi ilk bakışta yüzde 8 büyümüş görünmektedir. Oysa reel anlamda ekmek sayısındaki 100 adetlik azalma ekonominin yüzde 10 küçülmüş olduğunu ortaya koymaktadır.</p>
<p>Demek ki bizi asıl ilgilendiren, yani refah artışını gerçek anlamda temsil eden büyüme reel büyümedir. Fiyat artışlarını temsil eden nominal büyüme refah artışı anlamına gelmemektedir. Zaten ekonomi literatüründe başına bir şey eklenmeden yalnızca büyüme dendiğinde kastedilen de reel büyümedir.</p>
<h3 id="13">1.3. Büyüme Teorisi</h3>
<h4 id="sigil_toc_id_55">1.3.1. Cobb-Douglas Üretim Fonksiyonu</h4>
<p>Daha önce de değindiğimiz toplam üretim fonksiyonunu bu kez üretim faktörlerinden yalnızca sermaye ve emeği kullanarak bir kez daha yazacağız:</p>
<p><i>Y</i> = <i>A</i> (<i>K<sup>a</sup></i> <i>L<sup>b</sup></i>)</p>
<p>Bu gösterimde <i>A</i> verimliliği, <i>K</i> sermayeyi, <i>L</i> emeği, <i>a</i> sermayenin gelirden aldığı payı ve <i>b</i> de emeğin gelirden aldığı payı göstermektedir. Verimlilik (<i>A</i>) her bir üretim faktörünün belirli bir sürede ne miktarda üretim yaptığını gösteren bir ölçüdür. Cobb-Douglas üretim fonksiyonu bize üretim miktarının, yani çıktının, zaman içinde, ilave sermaye ya da emek miktarı eklenmesi ya da üretim faktörlerinin verimliliğinin artmasıyla arttığını göstermektedir. Yani yukarıda değindiğimiz ürettim faktörlerindeki artışa, teknolojideki değişikliğe ve verimlilikteki artışa dayalı büyüme biçimlerinin tamamı bu denklemde gösterilmiş olmaktadır.</p>
<p>Bir ekonomideki üretim fonksiyonunun <i>Y</i> = <i>A</i> (<i>K<sup>2</sup></i> <i>L<sup>3</sup></i>) şeklinde olduğunu, <i>A</i>’nın 5, <i>K</i>’ nin 30 ve <i>L</i>’nin de 10 olduğunu varsayalım. Bu durumda GSYH şöyle hesaplanacaktır:</p>
<p><i>Y</i> = 10 x (30<sup>2</sup> x 10<sup>3</sup> ) = 10 x (900 x 1.000) = 9.000.000 TL</p>
<p>Bu üretim faktörlerinin her biri üretime belirli miktarlar olarak girer. Bunların miktarında olacak artışlar çıktıyı yani GSYH’yi de artırır. O halde üretim faktörlerinin miktarlarını artırmak yoluyla üretimi artırmak, yani büyümeyi hızlandırmak mümkündür.</p>
<p>Şimdi <i>K</i>’ nin yani sermayenin miktarının 30’dan 32’ye çıktığını düşünelim. Bu durumda GSYH şöyle hesaplanacaktır:</p>
<p><i>Y</i> = 10 x (32<sup>2</sup> x 10<sup>3</sup> ) = 10 x (1.024 x 1.000) = 10.240.000 TL</p>
<p>Ekonomi, sermaye miktarının yüzde 6,6 artırılması sonucu yüzde 13,8 oranında büyümüştür.</p>
<p>Şimdi de <i>L</i>’nin yani emeğin miktarının 10’dan 11’e artırıldığını düşünelim. Bu durumda GSYH şöyle hesaplanacaktır:</p>
<p><i>Y</i> = 10 x (30<sup>2</sup> x 11<sup>3</sup> ) = 10 x (900 x 1.331) = 11.979.000 TL</p>
<p>Ekonomi, emek miktarının yüzde 10 artırılması sonucu yüzde 33 oranında büyümüştür.</p>
<p>Bu sayılara bakarak, bu ekonomide emek miktarının artışının ekonomik büyümeyi en fazla etkileyen unsur olduğunu söylememiz mümkündür.</p>
<p>Bununla birlikte, bazı üretim biçimlerinde bu üretim faktörlerinin miktarlarının belirli bir bağlantı içinde olması gerektiğini, yani yalnızca birini ya da birkaçını artırarak üretimi artırmanın mümkün olmadığını vurgulamak gerekir. Kısacası, gerçek yaşam bu basit örnektekinden daha karmaşıktır. O nedenle, üretim faktörlerinin sayısını artırmadan önce birbirleriyle ilişkilerini, bağıntılarını dikkatle incelemek gerekir.</p>
<p>Üretimde kullanılan üretim faktörlerinden emek ya da sermayenin verimliliğinin artması halinde büyüme hızlanır. Verimlilik, belirli dönemdeki üretim miktarının üretim faktörü sayısına bölünmesiyle bulunur. Örneğin emeğin verimliliği kişi başına ürün miktarıyla hesaplanır. Zaman kısıtı aynı kaldığı halde ürün sayısının artması emeğin verimliliğinin arttığını gösterir.</p>
<p>Ekmek üreten ekonomi örneğimize dönelim ve ekmek üretimiyle uğraşan iki işçiye daha verimli çalışmalarını sağlayacak bir eğitim verilmiş olduğunu varsayalım. Bu eğitim sonucunda iki işçi eskiden yılda 1.000 ekmek üretirken şimdi 1.200 ekmek üretiyorsa o zaman verimlilik artışı söz konusu demektir. Eskiden yılda adam başına 500 ekmek üretirlerken şimdi adam başına 600 ekmek üretmeye başlıyorlar. Bu durumda ekonomi yüzde 20 büyüyor, emeğin verimliliği de yüzde 20 artmış oluyor. Bir başka deyişle, ekonomideki yüzde 20 oranındaki büyümenin tümü emeğin verimliliğindeki artıştan kaynaklanıyor.</p>
<p>Önce <i>A</i>’nın yani faktör verimliliğinin 10’dan 12’ye yükseldiğini, diğerlerinin aynı kaldığını düşünelim. Bu durumda GSYH şöyle hesaplanacaktır:</p>
<p><i>Y</i> = 12 x (30<sup>2</sup> x 10<sup>3</sup>) = 12 x (900 x 1.000) = 10.800.000 TL</p>
<p>Ekonomi verimlilikteki yüzde 20’lik artış sonucu yüzde 20 büyümüştür.</p>
<p>Yukarıdaki fonksiyonel ilişkide yer almayan üretim teknolojisinin de <i>A</i> harfi yani verimlilik içinde bulunduğunu düşünüyoruz. Yani üretim teknolojisindeki gelişme verimliliği artırır. Üretimde kullanılan teknoloji eskiyse ve daha fazla üretime yol açabilecek daha yeni bir teknoloji söz konusuysa, o zaman mevcut teknoloji üretimin artmasını engelleyici bir nitelik taşır. Teknoloji düzeyi bir çeşit katsayı rolü oynar. O nedenle, daha ileri teknolojiye geçilmesi halinde elde edilecek ürün miktarı artar. Böyle bir büyüme, üretimde kullanılan üretim faktörleri değişmediği halde teknolojideki yenileşmeyle sağlandığı için teknolojiye dayalı büyüme diye anılır.</p>
<h4 id="sigil_toc_id_56">1.3.2. Harrod-Domar Büyüme Modeli</h4>
<p>Ekonomik büyümeyi açıklamaya çalışan modeller içinde en çok bilinenlerden bir tanesi Roy F. Harrod ile Evsey D. Domar’ın birbirlerinden farklı olarak geliştirdikleri ortak yaklaşımdır. Harrod-Domar modeline göre, ekonomide büyüme sağlanabilmesinin temeli sermaye stokunun artırılmasından geçer (sermaye birikimi). Bunun temeli de yatırım artışına dayanır. Yatırım artışı üretimi artırır, o da reel GSYH’yi artırır. Burada bilinmesi gereken husus, kaç birim sermaye artışının bir birim reel GSYH artışı sağlayacağıdır. Bu oranı <i>k</i> ile gösterirsek ilişkiyi şöyle formüle edebiliriz:</p>
<p><i>k</i> = <i>dK</i> / <i>dY</i></p>
<p>Burada <i>k</i> bir katsayıyı, <i>dK</i> ilgili dönemde sermaye stokundaki artış miktarını, <i>dY</i> de aynı dönemde reel GSYH’deki artış miktarını gösterir. Bu orana <b>marjinal sermaye hâsıla oranı</b> adı verilir.</p>
<p>Bu denklemi şöyle de yazmak mümkündür:</p>
<p><i>dY</i> = <i>dK</i> / <i>k</i></p>
<p>Bir ekonomide sermaye stokunun artışını sağlayan yatırımlar o ekonomide yaratılan ya da başka ülkelerden çekilen tasarruflara bağlıdır. Tasarrufların tümünün yatırımlara dönüştüğünü varsayarsak tasarruf yatırım eşitliğine ulaşmış oluruz:</p>
<p><i>I</i> = <i>S</i></p>
<p>Tasarruf, gelirin tüketilmeyen bölümü olduğuna göre GSYH ile ortalama tasarruf oranının çarpımı bize toplam tasarrufları verir:</p>
<p><i>S</i> = <i>sY</i></p>
<p>Bunu yukarıdaki denklemde yerine koyalım:</p>
<p><i>I</i> = <i>sY</i></p>
<p>Ya da bunu şu şekilde ifade edebiliriz:</p>
<p><i>Y</i> = <i>I</i> / <i>s</i></p>
<p>Ekonomik büyümeyi yukarıda reel GSYH’nin iki dönem arasındaki değişimi olarak tanımlamış ve şu denklemi yazmıştık:</p>
<p><i>G</i> = <i>dY</i> / <i>Y</i></p>
<p>Burada <i>dY</i>’nin yerine eşiti olan <i>dK</i> / <i>k</i>’yi, <i>Y</i>’nin yerine de eşiti olan <i>I</i> / <i>s</i>’yi koyarsak denklem şöyle bir şekle dönüşür:</p>
<p><i>G</i> = (<i>dK</i> / <i>k</i>) / (<i>I</i> / <i>s</i>)</p>
<p>Bunun anlamı, ekonominin büyüme oranının sermaye birikimine ve tasarruf oranına bağlı olduğudur. Tasarruf ve dolayısıyla sermaye birikim oranı artarsa ekonomi de büyür.</p>
<h4 id="sigil_toc_id_57">1.3.3. Solow Modeli</h4>
<p>Nobel ekonomi ödülü sahibi Robert Solow’un, aynı zamanda neoklasik büyüme modeli olarak da adlandırılan ekonomik büyüme modeli, tasarruf oranındaki, emek arzındaki artış oranının ve teknolojik gelişmenin işçi başına üretimi ne şekilde etkileyeceğini ortaya koymayı amaçlar.</p>
<p>Solow modeli (Şekil 51), neoklasik üretim fonksiyonunun <i>y</i> = <i>f</i>(<i>k</i>) olarak yeniden tanımlanmasıyla yola çıkar. Bu fonksiyonel ilişki bize işçi başına çıktının (<i>y</i>), işçi başına düşen sermayenin (<i>k</i>) bir fonksiyonu olduğunu anlatır. Bu modelde sermayenin azalan getirisi söz konusudur. Şekil 51’de yer alan harfler şunları ifade ediyor:</p>
<p><i>Y</i> = Çıktı (ya da gelir)</p>
<p><i>K</i> = Sermaye</p>
<p><i>n</i> = nüfusun artış hızı</p>
<p><i>d</i> = amortisman</p>
<p><i>k</i> = işçi başına düşen sermaye</p>
<p><i>y</i> = işçi başına çıktı miktarı</p>
<p><i>L</i> = İşgücü</p>
<p><i>s</i> = tasarruf oranı</p>
<figure id="s51">
<img alt="Şekil 51" src="../Images/s51.jpg"/>
<figcaption>Şekil 51 : Solow Modeli</figcaption>
</figure>
<p>İşçi başına düşen sermaye miktarını üç değişken etkiler. Bunlar: İşçi başına yatırım (ya da aynı anlama gelmek üzere tasarruf), nüfus artışı ve amortismanlar. Nüfus artışı, işçi başına sermaye miktarını düşürürken, amortismanlar da sermaye stokunu azaltır.</p>
<p>Şekildeki <i>A</i> noktası “durağan durum” dengesini tanımlar. Bu noktada işçi başına düşen çıktı miktarı sabittir. <i>A</i>’nın solunda kalan alanda, örneğin <i>C</i> noktasında <i>sy</i> &gt; (<i>n</i> + <i>d</i>) <i>k</i> olduğunda, yani toplumun tasarruf oranı, nüfus artışı ile amortismanların toplamından büyük olduğunda, işçi başına sermaye (<i>k</i>) artış gösterir. Aynı artış işçi başına çıktıda da (<i>y</i>) görülür. Buna karşılık <i>A</i> noktasının sağında kalan alanda, örneğin <i>B</i> noktasında, <i>sy</i> &lt; (<i>n</i> + <i>d</i>) <i>k</i>, yani toplumun tasarruf oranı, nüfus artışı ile amortismanların toplamından düşük olduğunda, işçi başına düşen tasarruf miktarında ve dolayısıyla da işçi başına düşen sermaye miktarında düşüş başlar. Bunun sonucu olarak da işçi başına çıktı miktarı da gerilemeye yönelir.</p>
<p>Tasarruf miktarının arttığını varsayalım. Bu durumda <i>sy</i> eğrisi <i>sy'</i> olarak sağa yukarı kayacak ve <i>sy'</i>, (<i>n</i> + <i>d</i>) <i>k</i> doğrusunu <i>B</i> noktasında kesecektir. Bu kez durağan durum dengesi <i>B</i> noktasına taşınmış, daha yüksek tasarruf miktarı daha yüksek yatırıma yol açmış, o da işçi başına sermaye artışını (<i>K<sub>1</sub>K<sub>2</sub></i>) ve dolayısıyla işçi başına çıktı artışını (<i>Y<sub>1</sub>Y<sub>2</sub></i>) getirmiştir.</p>
<p>Şimdi de nüfusun ve dolayısıyla işçi sayısının arttığını varsayalım. Bu durumda (<i>n</i> + <i>d</i>) <i>k</i> doğrusu sola doğru kayacak ve <i>sy</i> eğrisini <i>C</i> noktasında kesecektir. Bu durumda durağan durum dengesi <i>C</i> noktası olacaktır. <i>C</i> noktası daha fazla sayıda işçinin çalıştığı ve dolayısıyla işçi başına sermaye miktarının azaldığı (<i>K<sub>1</sub>K<sub>3</sub></i>) bir durumu gösterecektir. İşçi başına sermaye miktarı azaldıkça işçi başına çıktı miktarı da (<i>Y<sub>1</sub>Y<sub>3</sub></i>) düşmektedir.</p>
<h2 id="2">2. EKONOMİDE BEKLENTİLERİN ÖNEMİ</h2>
<h3 id="21">2.1. Beklentilerle İlgili Yaklaşımlar</h3>
<p>Ekonomi bilimi yakın zamana kadar beklentileri dikkate almayan, daha çok mekanik bir işleyiş tarzının benimsendiği bir yönteme sahipti. Bu yaklaşımda örneğin enflasyonun artış nedeni olarak malın kıtlaşması ya da paranın çoğalması gösterilirdi. Zaman içinde, insanların uygulanacak politikayla, dünyadaki gelişmelerle, siyasetle ilgili beklentilerinin de ekonomiyi etkilediği anlaşılmaya başlandı. Hatta günümüz ekonomi yaklaşımında, beklentilerin etkisinin neredeyse maddi ilişkilerden bile fazla olduğunu ileri sürenler var.</p>
<p>Ekonomi teorisinde, kişi ve kurumların beklentileriyle ilgili olarak üç tür yaklaşım vardır. Bunların ilki <b>durağan beklentiler</b> yaklaşımıdır. Bu yaklaşımın altında, kişi ve kurumların bir önceki dönemde olup bitenleri bir sonraki dönem için temel aldıkları ve beklentilerini ona göre oluşturdukları varsayımı yatar. Bu yaklaşım çerçevesinde, örneğin bir önceki yılda faiz oranı yüzde 10 olmuşsa kişi ve kurumlar bir sonraki yılda da faizin aynı düzeyde olacağı beklentisi taşırlar.</p>
<p>İkinci yaklaşım <b>uyarlanmış beklentiler</b> (adaptive expectations) diye anılan ve kişi ve kurumların, uygulanacak ekonomi politikalarına ilişkin beklentilerinin geçmişte uygulanmış politikalara göre şekilleneceğini ileri süren bir yaklaşımdır. Buna göre kişiler ve kurumlar, siyasal iktidarın uygulamaya koyacağı yeni ekonomi politikası önlemlerini, geçmiş uygulamaları göz önünde tutarak tahmin ederler ve ona göre bir davranış içine girerler. Geçmiş deneyimlere dayanan bu yaklaşım, içinde bulunulan andaki olayların analize katılmaması gibi bir eksiklik taşır. Oysa geçmişte durgunluk içine girildiğinde hükümet yatırımları artıracak parasal politikalar uyguladığı halde bu kez vergilerle ilgili bir maliye politikası uygulamaya girişebilir. Bu durumda geçmiş uygulamalar üzerine inşa edilmiş olan uyarlanmış beklentiler pek fazla yol gösterici bir işlev göremez.</p>
<p>Üçüncü yaklaşım olan <b>rasyonel beklentiler teorisi</b> (rational expectations), uyarlanmış beklentiler yaklaşımının geçmiş veri ve kararlara dayanması ve açıklanacak kararları hesaba katmaması nedeniyle gerçeği yansıtmamasından dolayı geliştirilmiştir. Bu teoriye göre, ekonomideki veri ve bilgilerin yaygın ve bilinir olmasının yanı sıra, alınacak önlemleri uygulamaya geçirmenin zaman alıcı bir iş olması, kişi ve kurumların geçmiş deneyimlere göre beklenti içine girmelerine gerek olmaksızın, alınan önlemlere göre karar vermelerini mümkün kılar. Kaldı ki toplumdaki bütün ekonomik aktörler ekonominin gidişi ve mevcut veriler hakkında hükümet kadar bilgi sahibidir. Dolayısıyla, geçmiş deneyimlere dayanarak karar alıp sonradan bir sürprizle karşılaşılması olasılığı yoktur. Bu nedenle, bu teorinin savunucularına göre, yürürlüğe konulacak ekonomi politikaları umulan etkiyi gösteremez.</p>
<h3 id="22">2.2. Beklentilerin Biçimlenmesi</h3>
<h4 id="sigil_toc_id_58">2.2.1. Durağan Beklentiler</h4>
<p>Durağan beklenti genellikle, çok yakın geçmişte neler olduğundan yola çıkarak gelecekte neler olacağını tahmin etme yöntemi üzerine kurulu beklentilere verilen addır. Örneğin <i>t</i> ayında enflasyon artışı TÜFE bazında yüzde 5 olmuşsa bunu esas alarak <i>t</i> + 1 ayında da enflasyonun yüzde 5 artacağını tahmin etmek durağan beklentiler yaklaşımını ifade eder.</p>
<p>Bunu şöyle formüle etmek mümkündür:</p>
<p><i>EP<sub>t+1</sub></i> = <i>P<sub>t</sub></i></p>
<p>Burada;</p>
<p><i>EP<sub>t+1</sub></i> : <i>t</i> + 1 ayında beklenen enflasyonu</p>
<p><i>P<sub>t</sub></i> : <i>t</i> ayında gerçekleşen enflasyonu gösterir.</p>
<p>Bu formül, en basit ifadesiyle, <i>t</i> + 1 ayında beklenen enflasyonun <i>t</i> ayında gerçekleşen enflasyon oranıyla aynı olacağı beklentisini belirtir.</p>
<p>Durağan beklentilerle tahmin yürütmek genellikle yanlış sonuçlara götürür. Çünkü yakın geçmişle cari dönem birbirine çok benzemeyebilir.</p>
<p>Örneğin eylül ayındaki fiyat hareketleri başka bazı şeylerden, ekim ayındaki fiyat hareketleri başka bazı şeylerden etkilenebilir. Eylül ayı okulların açıldığı aydır, o nedenle eğitim giderleri, giyim giderleri yüksek çıkar. Buna karşılık ekim ayı soğuk havaların başladığı ve ısıtma giderlerinin devreye girmeye başladığı aydır. Bu çerçevede durağan beklentilerle hareket edilmesi halinde en azından mevsimsel etkilerin giderilmesi gereklidir. Bazen bu da yeterli olmayabilir. Hükümet fiyat artışlarını gidermek için para ya da maliye politikası uyguluyor olabilir. Bu durumda, uygulanan ekonomi politikasının etkisi beklentileri yanlış bir kalıba sokabilir. Örneğin enflasyonun yüksek çıktığını gören Merkez Bankası kendi faizlerini yükselterek piyasadaki faizlerin de yükselmesini ve harcamaların kısılmasını sağlayabilir. Bu durumda, bir önceki ayın gerçekleşmesini cari ayın beklentilerini oluşturmak için temel almanın anlamı kaybolur.</p>
<h4 id="sigil_toc_id_59">2.2.2. Uyarlanmış Beklentiler</h4>
<p>Uyarlanmış beklentilerin durağan beklentilerden temel farkı, dayandığı geçmiş verilerin daha uzun bir seri olmasıdır. Yani uyarlanmış beklentiler, bir değişkenin gelecekte alacağı değerin, geçmişte aldığı değerlerin bir ortalaması olduğu yaklaşımına dayanır.</p>
<p>Bunu da şöyle formüle edebiliriz:</p>
<p><i>EP<sub>t+1</sub></i> = (<i>P<sub>t</sub></i> + <i>P<sub>t-1</sub></i> + <i>P<sub>t-2</sub></i> + <i>P<sub>t-3</sub></i> + ... + <i>P<sub>t-n</sub></i>) / <i>n</i></p>
<p>Burada <i>n</i>, hesaba alınan son yılı ve aynı zamanda da toplam gözlem sayısını, yani toplam ay sayısını gösterir.</p>
<p>Denklemin en basit haliyle anlamı şudur: <i>t</i> + 1 ayının enflasyon oranı geçmiş ayların enflasyon oranlarının ortalamasıdır.</p>
<p>Dikkat edilecek olursa, uyarlanmış beklentiler durağan beklentilerden farklı olarak cari döneme ilişkin tahmini tek bir döneme ilişkin bir gözleme değil, bir seriye dayandırmaktadır. Bu şekliyle durağan beklentiler yaklaşımından farklı olarak işin içine mevsimselliği, hatta uygulanan ekonomi politikalarının etkilerini de katmış olmaktadır. Buna karşılık, geçmişten fazla etkilenmekte ve son aylarda ortaya çıkan yeni gelişmeleri ağırlıklı olarak hesaba katamamaktadır. Bunu giderebilmek için, yani son aylardaki gelişmelerin beklenti oluşturmadaki etkisini artırabilmek için belirli bir katsayı kullanılabilir. Bu katsayı aracılığıyla en yakın gözleme daha fazla ağırlık verip gözlem geçmişe yaklaştıkça ağırlığı azaltılabilir.</p>
<p>Gerek durağan beklentiler, gerekse uyarlanmış beklentiler yaklaşımının en önemli eksikliklerinden ilki, geçmişte oluşmuş gelişmelere bakarak geleceği tahmin etmek biçiminde ortaya çıkar. Böyle bir yaklaşım, içinde yaşanan dönemde ortaya çıkan gelişmeleri tümüyle gözardı etmiş olur. Oysa içinde bulunulan dönemde ortaya çıkan bazı gelişmeler o dönemin göstergelerinin biçimlenmesinde çok etkili olabilir. İkincisi, durağan ve uyarlanmış beklentiler yaklaşımı geleceğe ilişkin beklentiyi oluştururken tek değişkene bakarak, bir başka deyişle o değişkeni etkileyecek farklı değişkenleri dikkate almayarak tahmin yapmaya yol açar.</p>
<h4 id="sigil_toc_id_60">2.2.3. Rasyonel Beklentiler</h4>
<p>Rasyonel beklentiler yaklaşımı, değişkenlerin ileride alması beklenen değerleri konusundaki beklentilerin o değişkenlerin alacağı biçimi belirleyeceği düşüncesine dayanır. Bir başka ifadeyle “beklentiler, gerçekleşmeyi belirler.” Bir ekonomide karar alıcıların beklentileri bir yönde oluşuyorsa, bu karar alıcıların hareketleri de o yönde oluşacağından sonuçta gerçekleşme de aynı yönde olacaktır. Örneğin ekonomideki karar alıcılar, ya da karar alıcıları etkileyen iktisatçılar veya danışmanlar enflasyonun yükseleceği beklentisi içine girmişlerse, kararlarını da büyük olasılıkla bu paralelde alırlar ve örneğin fiyatları yavaş yavaş artırmaya başlarlar. Çoğunluk bu yönde davranmaya başlayınca da fiyatlardaki artış enflasyonu getirir. Yani beklentiler ve o beklentilere göre atılan adımlar gerçekleşmeyi belirlemiş olur.</p>
<p>Rasyonel beklentiler yaklaşımı, ekonomik değerlerin ileride alacağı değerleri etkileyebilecek olan bütün değişikliklerin herkes tarafından eşit biçimde bilindiğini ve dolayısıyla toplumda bilgi edinme ve buna göre beklenti oluşturma konusunda kimsenin diğerine üstünlüğü olmadığını öne sürer. Bu durumda rasyonel beklentiler yaklaşımı altında enflasyon beklentisi şöyle formüle edilebilir:</p>
<p><i>P<sub>t+1</sub></i> = <i>EP<sub>t+1</sub></i></p>
<p>Bunun anlamı; <i>t</i> + 1 dönemimin enflasyon oranının <i>t</i> + 1 döneminin beklenen enflasyon oranına eşit olacağı şeklindedir. Yani beklenen neyse gerçekleşme de öyle olacaktır. Buna karşılık, bütün bilgiler herkese açık olsa bile, çeşitli nedenlerle oluşabilecek hatalar ve sapmalar söz konusu olabilir. Bunlar daha çok, geçmişle ilgili bilgilerin bu yaklaşıma yansımasından kaynaklanır. Örneğin hiç beklenmedik biçimde havalar uzun yıllar ortalamasının üzerinde soğuk gidebilir, bu gelişme petrol tüketimini artırabilir ve o da önce petrol fiyatlarını, sonra da petrolü girdi olarak kullanan (ki ulaştırma nedeniyle hemen her şeyin girdisinde petrol vardır) bütün öteki malların fiyatlarını yükseltebilir. Bu yükseliş enflasyon oranını beklenenin üzerine çıkarabilir. Rasyonel beklentiler yaklaşımı bugün bilinen bilgilerle yarını tahmin etmeye dayalıdır. Ne var ki, bugün bilinen bilgilerin bir bölümü geçmişteki bilgi birikiminin sonucudur. Örneğin havaların nasıl gideceğine ilişkin bilgi uzun yıllar ortalaması denen 100 yıllık verilere dayalı bir bilgidir. Diyelim ki eldeki 100 yıllık verilerin ortalamasını aldığımızda ocak ayında <i>X</i> ülkesinde sıcaklığın ortalama 3 derece olacağı bilgisine ulaşılmaktadır. Bu 100 yıllık süre içinde <i>X</i> ülkesinde ocak ayı ortalaması en sıcak olduğu yıl 5 derece, en soğuk olduğu yıl -3 derece olmuştur. Bu durumda tahmin yaparken 3 derecelik ortalamayı esas alıp, bundan bir miktar sapma olabileceğini kabul ederek yola çıkmak mantıklı olacaktır. Ne var ki eğer o yılın ocak ayında ortalama sıcaklık -15 derece olmuşsa bu tahmin edilemez bir sapma demektir. Bu durumda ocak ayında enerji faturası hızla yükselmiş ve enflasyon beklentilerin ötesinde bir gerçekleşmeye dönmüş olabilir.</p>
<p>Bu gibi beklenmeyen durumları kavramak için yukarıdaki formüle bir ekleme yapmak gerekir.</p>
<p><i>P<sub>t+1</sub></i> = <i>EP<sub>t+1</sub></i> + <i>S<sub>t+1</sub></i></p>
<p>Burada <i>S<sub>t+i</sub></i>, <i>t</i> + 1 yılında oluşacak sürprizleri, beklenmedik gelişmeleri kavrayan tesadüfi bir değişkeni temsil etmektedir. Bu aynı zamanda hükümetçe atılacak sürpriz adımları da kapsar.</p>
<h3 id="23">2.3. Beklentilerin İzlenmesi</h3>
<p>Bir toplumda oluşan beklentilerin ne yönde geliştiğini ölçmek için anketler kullanılır. Bunlar belirli dönemlerde tekrarlanır ve o sayede dönemler arasında beklentilerin de ne yönde ve hangi oranda değiştiğini saptamak mümkün olur. Beklenti anketleri ağırlıklı olarak aylık aralıklarla yapılır. Bu anketler genellikle önceden belirlenmiş bir gruba uygulanır. Sürekli aynı gruba uygulanmasının nedeni, o grubun beklentilerindeki değişimleri ortaya koyabilmektir.</p>
<p>Beklenti anketleri toplumun bütün kesimlerine uygulanabileceği gibi karar alıcılara, mali kesimde çalışanlara, perakende satış bölümlerinde çalışanlara, yani toplumun belli kesimlerine de uygulanabilir. Burada önemli olan, kimin beklentilerinin hangi konuda gerçekleşmeyi etkilediğini önceden belirlemektir. Örneğin faizlerin nereye gideceğiyle ilgili bir beklenti anketinin bankalarda hazine bölümünü yönetenlere, yatırım fonlarını yönetenlere uygulanması doğru bir karar olur. Ya da yatırım kararını en çok nelerin etkilediğini belirlemeye çalışan bir anketin bu kararları alan iş sahiplerine yöneltilmesi doğru olur. Bununla birlikte, bazen beklenti anketleri birden fazla konuda soru içerdiği için daha genel bir topluluğa yönlendirilebilir.</p>
<p>Türkiye’de beklentileri ölçmekte kullanılan iki önemli anket vardır. Bunlardan birisi TC Merkez Bankası Beklenti Anketi, diğeri de CNBCe Beklenti Anketi’dir. TC Merkez Bankası Beklenti Anketi’nin amacı tüketici enflasyonu (TÜFE), faiz oranları, döviz kuru, cari işlemler dengesi ve GSMH büyüme hızına ilişkin mali ve reel sektörde karar alıcı ve uzman kişilerle, profesyonellerin beklentilerini saptamaktır. CNBCe Beklenti Anketi’nin temel endeksi olan tüketici güven endeksinin bir alt endeksi olarak tüketici beklenti endeksi hesaplanmaktadır. Tüketici beklenti endeksi, tüketicinin geleceğe ilişkin beklentilerini daha iyi anlamaya yöneliktir.</p>
<h3 id="24">2.4. Beklentilerin Etkilenmesi</h3>
<p>Ekonomide beklentilerin öneminin ortaya çıkması büyük ölçüde rasyonel beklentiler yaklaşımının eseridir. Ondan önce geçerli olan durağan beklentiler ve uyarlanmış beklentiler yaklaşımları daha çok, beklentilerin pasif bir değişken olduğunu ortaya koyuyordu. Yani o yaklaşımlar çerçevesinde beklentilerin gerçekleşmeyi etkileme yeteneği bulunmuyordu. Oysa rasyonel beklentiler yaklaşımı beklentilerin de gerçekleşme üzerinde fiziksel etkenler kadar etkili olduğunu ortaya koyunca, beklentileri etkilemek eylemi de ekonomi politikasının bir parçası haline geldi. Yukarıdaki son denklemi bir kez daha yazalım:</p>
<p><i>P<sub>t+1</sub></i> = <i>EP<sub>t+1</sub></i> + <i>S<sub>t+1</sub></i></p>
<p>Burada <i>t</i> + 1 yılının enflasyon gerçekleşmesini iki şeyin belirlediğini söyledik. İlki <i>EP<sub>t+1</sub></i> yani <i>t</i> + 1 yılının enflasyon beklentisi, ikincisi de <i>S<sub>t+1</sub></i> yani <i>t</i> + 1 yılının beklenmedik gelişmelerini ve sürprizleri ifade eden değişken. Burada hükümetler <i>EP<sub>t+1</sub></i>’i etkileyerek yani beklentileri yöneterek <i>P<sub>t+1</sub></i> yani <i>t</i> + 1 yılının gerçekleşecek enflasyonu üzerinde etkili olabilirler. Bunun bugün en çok kullanılan yöntemi Merkez Bankalarının izlediği para politikasıdır. Örneğin Merkez Bankası’nın enflasyon hedeflemesi yönetimi çerçevesinde önceden açıkladığı enflasyon hedefi bu beklentiyi etkiler. Diyelim ki <i>t</i> yılının enflasyonu yüzde 5 olarak gerçekleşti. Ve diyelim ki ekonomik aktörlerin <i>t</i> + 1 yılı için enflasyon beklentileri başlangıçta yüzde 8 dolayında oluşuyor. Merkez Bankası <i>t</i> + 1 yılı için yüzde 6 oranında bir enflasyon hedefi açıklarsa o zaman beklentiler değişebilir. Bu değişikliğin olabilmesi için iki şeye ihtiyaç vardır: (1) Merkez Bankası’nın geçmişte açıklayıp da tutturduğu hedefler olması gereklidir. Yani Merkez Bankası’nın beklentileri etkileyecek kadar yüksek bir kredibiliteye sahip olması şarttır. (2) Merkez Bankası’nın bu hedefi tutturmak için uygulayacağı para politikasının ayrıntılarını açıklamış ve bu açıklamaların karar alıcıları etkilemiş olması gereklidir. Bu şartlar gerçekleşirse o zaman beklentiler değişebilir.</p>
<p>Beklentileri etkilemenin ikinci yolu sürprizlerdir. Eğer Merkez Bankası’nın bu tür bir kredibilitesi yoksa, yani Merkez Bankası hangi hedefi ve hangi para politikasını açıklarsa açıklasın beklentileri değiştirmekte etkili olamayacaksa, yapılacak tek şey <i>S<sub>t+1</sub></i> ile oynamaktır. Yani sürpriz kararlar almaktır. Örneğin hükümet hiç gündeminde olmadığı halde birdenbire KDV oranlarını 5 puan artırıp da cari yıl içinde uygulamaya koyarsa sürpriz yapmış olur ve bu adımla talepte düşüş yaratacağı için enflasyon beklentilerinin gerilemesine yol açabilir.</p>
<p>Beklentileri etkileyecek daha pek çok konu vardır. Bunlar arasında yalnızca ülke içindeki gelişmeler değil, ülke dışındaki gelişmeler de yer alır. Örneğin dünya ekonomisinde yüzde 30’a yakın ağırlığı olan ABD ekonomisinde ortaya çıkacak iyiye ya da kötüye gidiş diğer ekonomilerdeki beklentiler üzerinde etkili olur. ABD Merkez Bankası FED’in faizlerle ilgili olarak alacağı artırma ya da indirme kararı dünyada dolaşan likiditeyi etkileyerek fon akımlarının yön değiştirmesine ve dolayısıyla çeşitli ülkelerdeki beklentilerin değişmesine yol açar. Örneğin IMF’nin, ortak program içinde olduğu bir ekonomide işlerin iyi gittiğine ya da kötü gittiğine ilişkin açıklama yapması, beklentileri olumlu ya da olumsuz yönde etkileyebilir. İşte, yukarıdaki formüle eklediğimiz <i>S<sub>t+1</sub></i> değişkeni bu tür önceden pek öngörülemeyen etkileri kavramayı amaçlamaktadır.</p>
<div class="konu">
<h3 id="yke">YENİ KLASİK EKONOMİ</h3>
<p>Yeni klasik ekonomi okulu Keynesyen devrime karşı devrim olarak gelişen bir akımdır. Asıl olarak klasik iktisatçıların devlet müdahalelerinin kaldırılması, devletin ekonomideki rolünün minimum düzeye çekilmesi ve piyasanın kendi haline bırakılması biçimindeki görüşlerinin yeniden formüle edilmesiyle doğmuştur. Yeni klasik ekonomi okulunun temel dayanaklarından biri rasyonel beklentiler teorisidir.</p>
<p>2.2.3 başlığı altında anlatılanlardan anlaşılacağı gibi, rasyonel beklentiler, bir beklenti oluşturma yaklaşımından çok öteye gitmiş bir konudur. Aralarında Nobel ekonomi ödülü sahibi Robert Lucas Jr.’un da bulunduğu bir grup iktisatçı bu yaklaşımdan yola çıkarak, daha doğrusu bu yaklaşımı analizlerine temel yaparak, adına “Yeni Klasik İktisatçılar” denen bir ekonomi düşüncesi oluşturmuşlardır.</p>
<p>Rasyonel beklentiler teorisine karşı çeşitli itirazlar ileri sürülmüştür. Bunlar arasında şu tezler yer almaktadır; (1) Kişiler uzun süreli alışkanlıklarına göre mi hareket ederler, yoksa gerçekten rasyonel beklentileri var mıdır? (2) Gerçekten rasyonel beklentileri varsa bile düşündükleri gibi davranırlar mı? (3) Ücret ve fiyatlar, rasyonel beklentiler teorisinin öngördüğü gibi her zaman uygulanacak politikalara cevap verebilecek kadar esnek midir? (4) Böylesine sofistike bir tepkinin kişilerden beklenmesi doğru mudur?</p>
<p>Bütün bu itirazlara karşın rasyonel beklentiler teorisi son 30-40 yıla damgasını vurmuş ve Keynesyen ekonominin yerini almıştır. ABD’de birçok ünlü üniversite genel makroekonomik yaklaşım olarak bu teoriyi benimsemiş ve buna dayalı olarak yazılmış makroekonomi kitaplarını okutmuştur.</p>
<p>Rasyonel beklentiler teorisi ve yeni klasik okulun, hatta onunla birlikte parasalcı (monetarist) okulun görüşlerinin ciddi biçimde sarsılması 2008 küresel finans kriziyle birlikte olmuştur. Bu kriz Keynesyen yaklaşımların yeniden ön plana çıkmasına yol açmıştır.</p>
</div>
<h2 id="3">3. GELİR DAĞILIMI</h2>
<h3 id="31">3.1. Gelir Dağılımının Anlamı</h3>
<p>Gelir dağılımı; bir ekonomide belirli bir dönemde (genellikle bir yıl içinde) yaratılan gelirin ne şekilde bölüşüldüğünü gösteren bir yaklaşımdır. Ekonomide bir yıl içinde yaratılan gelirin, yani GSYH’nin toplumu oluşturan bireyler tarafından ya da üretimi gerçekleştiren üretim faktörleri tarafından nasıl paylaşıldığını gösterir. Bunlardan ilkine, yani gelirin bireyler, aileler ya da nüfus grupları arasındaki dağılımına kişisel gelir dağılımı, ikincisine, yani gelirin onu yaratan üretim faktörleri, yani toprak sahipleri, sermaye sahipleri, emek sahipleri ve girişimciler arasındaki dağılımına fonksiyonel gelir dağılımı denir.</p>
<p><b>Kişisel gelir dağılımı</b>nda geliri elde edenlerin bu geliri hangi üretim faktörü sıfatıyla elde ettiklerine bakılmaz, yani kâr, ücret, rant ya da faiz ayrımı yapılmaz, buna karşılık onların sosyoekonomik durumlarına, bulundukları bölgelere, yaş ve cinsiyetlerine göre değerlendirmeler yapılır.</p>
<p>Bir ekonomide 100 hane halkı bulunduğunu ve bir yılda yaratılan toplam gelirin, yani GSYH’nin 200 milyar TL olduğunu düşünelim. Bu 100 hane halkının 20’si 10 milyar, 20’si 20 milyar, 20’si 40 milyar, 20’si 50 milyar ve 20’si de 80 milyar TL gelir elde ediyor olsun. Bu durumda hane halkı gelir dağılımı Tablo 29’daki gibi görünecektir.</p>
<figure id="t29">
<table class="center">
<caption>Tablo 29: Kişisel Gelir Dağılımı Örnek Tablosu</caption>
<tbody><tr><th>Nüfus (%)</th>
<th>Gelir (milyar TL)</th>
<th>Gelir Payı (%)</th>
<th>Nüfus Birikimli (%)</th>
<th>Gelir Payı Birikimli (%)</th>
</tr>
</tbody>
<tbody>
<tr><td>20</td>
<td>10</td>
<td>5</td>
<td>20</td>
<td>5</td>
</tr>
<tr><td>20</td>
<td>20</td>
<td>10</td>
<td>40</td>
<td>15</td>
</tr>
<tr><td>20</td>
<td>40</td>
<td>20</td>
<td>60</td>
<td>35</td>
</tr>
<tr><td>20</td>
<td>50</td>
<td>25</td>
<td>80</td>
<td>60</td>
</tr>
<tr><td>20</td>
<td>80</td>
<td>40</td>
<td>100</td>
<td>100</td>
</tr>
</tbody>
</table>
</figure>
<p>Bu tablo bize bu toplumda kişisel gelir dağılımının adaletli olmadığını, en düşük geliri elde eden yüzde 20’lik kesimin gelirin yüzde 5’ini aldığını, buna karşılık en yüksek geliri elde eden yüzde 20’lik kesimin gelirin yüzde 40’ını aldığını gösteriyor. İdeal olan durum her yüzde 20’lik hane halkının gelirin de yüzde 20’sini aldığı durumdur.</p>
<p><b>Fonksiyonel gelir dağılımı</b>nda asıl olan, üretim faktörlerinin elde ettiği gelirlerin karşılaştırılmasıdır. Sermayenin gelirinin faiz (<i>i</i>), emeğin gelirinin ücret (<i>w</i>), doğal kaynaklara sahip olanların gelirinin rant ( <i>r</i>) ve girişimcilerin gelirinin kâr (<i>p</i>) olduğunu daha önce ifade etmiş ve GSYH’nin bir hesaplanma yolunun da milli geliri oluşturan bu faktör gelirlerine yapılacak bazı eklemeler olduğunu belirtmiştik. Bunu bir kez daha gösterelim.</p>
<p>MG = <i>w</i> + <i>r</i> + <i>i</i> + <i>p</i></p>
<p>İşte bu denklemde yer alan <i>w</i> , <i>r</i> , <i>i</i> ve <i>p</i> bize milli gelirden üretim faktörlerinin aldığı payları mutlak anlamda gösterir. Bunların yüzde cinsinden ifadesi ise fonksiyonel gelir dağılımını verir.</p>
<p>Yukarıdaki örnekten hareketle bir ekonomide 1 yılda 200 milyar TL’lik milli gelir yaratıldığını ve bunun üretim faktörleri arasında Tablo 30’daki gibi dağıldığını kabul edelim.</p>
<figure id="t30">
<table class="center">
<caption>Tablo 30: Fonksiyonel Gelir Dağılımı Örnek Tablosu</caption>
<tbody><tr><th>Gelir Çeşidi</th>
<th>Pay (milyar TL)</th>
<th>Toplamda Pay (%)</th>
</tr>
</tbody>
<tbody>
<tr><td>Ücret (<i>w</i>)</td>
<td>60</td>
<td>30</td>
</tr>
<tr><td>Rant (<i>r</i>)</td>
<td>40</td>
<td>20</td>
</tr>
<tr><td>Faiz (<i>i</i>)</td>
<td>40</td>
<td>20</td>
</tr>
<tr><td>Kâr (<i>p</i>)</td>
<td>60</td>
<td>35</td>
</tr>
<tr><td>Milli Gelir (MG)</td>
<td>200</td>
<td>100</td>
</tr>
</tbody>
</table>
</figure>
<p>Bu tablo bize ücret gelirinin milli gelirde yüzde 30 yer tuttuğunu, buna karşılık diğer faktör gelirlerinin yüzde 70 pay aldığını gösteriyor.</p>
<h3 id="32">3.2. Gelir Dağılımı Eşitsizliğinin Ölçülmesi</h3>
<p>Gelir dağılımının adil olup olmadığının ölçülmesi için iktisatçılar çeşitli yöntemler kullanırlar. Bunlar arasında en yaygın kullanılanı kişisel gelir dağılımını ele alarak sonuca ulaşmaya çalışan <b>Lorenz Eğrisi</b> ve buna dayanılarak oluşturulan <b>Gini Katsayısı</b>dır. Max Lorenz ve Corrado Gini’nin adlarını taşıyan bu yaklaşımlar, bu iki istatistikçinin aşağı yukarı aynı zamana rastlayan ve aynı konuyu ele alan çalışmaları sonucunda geliştirilmiştir.</p>
<p>Lorenz eğrisi nüfus ile geliri karşılıklı olarak ilişkilendirmenin sonucunda ortaya çıkar. Bir kare çizip dikey eksene geliri, yatay eksene de nüfusu yerleştirdiğimizde, karenin köşegen çizgisi bize mutlak eşitlik çizgisini gösterir. Yukarıda yer verdiğimiz kişisel gelir dağılımı örnek tablosunun son iki sütununu kullanarak bu şekli çizelim (Şekil 52).</p>
<figure id="s52">
<img alt="Şekil 52" src="../Images/s52.jpg"/>
<figcaption>Şekil 52: Lorenz Eğrisi</figcaption>
</figure>
<p>Şekildeki kesikli çizgi yani karenin köşegen çizgisi bize gelirin eşit dağıldığını, yani mutlak eşitlik çizgisini, onun altında kalan eğri de Lorenz Eğrisini gösteriyor. Lorenz eğrisini yukarıdaki kişisel gelir dağılımı örnek tablosunun (Tablo 29) son iki sütunuyla ilişkilendirip incelediğimizde, nüfusun yüzde 20’sinin gelirin yüzde 5’ini, nüfusun yüzde 40’ının gelirin yüzde 15’ini, nüfusun yüzde 60’ının gelirin yüzde 35’ini, nüfusun yüzde 80’inin gelirin yüzde 60’ını aldığını görüyoruz. Buna göre nüfusun en zengin yüzde 20’si gelirin yüzde 40’ını almaktadır. Bu örnek tablo oldukça bozuk bir gelir dağılımına işaret etmektedir.</p>
<p>Lorenz eğrisinin gelir dağılımı bozukluğunu geometrik olarak ortaya koymasına karşılık, Gini katsayısı, gelir dağılımı bozukluğunu matematik olarak ortaya koyar. Şekil 52’de mutlak eşitlik eğrisi ile Lorenz eğrisi arasında kalan alana <i>B</i>, mutlak eşitlik eğrisinin altında kalanın alanın tamamına (Lorenz eğrisi içinde kalan alan da dahil) <i>A</i> dersek Gini katsayısını şöyle hesaplayabiliriz:</p>
<p>Gini Katsayısı = <i>B</i> / <i>A</i></p>
<p><i>A</i>’nın alanı, her zaman 500 birime eşittir. (Karenin alanı iki kenarının çarpımına eşit olacağı için 1000 birime, köşegenin altındaki alan da onun tam yarısı olduğuna göre 500 birime eşittir.) <i>B</i>’nin 200 birim olduğunu varsayarsak bu örnekteki Gini katsayısı (200 / 500 =) 0,40 olarak bulunur. <i>B</i> küçüldükçe Gini katsayısı küçülür ve gelir dağılımı eşitsizliği azalır.</p>
<p>Gini katsayısı sıfıra ne kadar yakınsa gelir dağılımı o kadar adil, bire ne kadar yakınsa gelir dağılımı o kadar bozuk demektir. <i>B</i>, 500 birimden yüksek olamayacağına göre Gini katsayısı da 1’den büyük olamaz. Sıfır mutlak eşitlik, yani köşegenle çakışma hali demektir. Dünyada bu konumda ülke yoktur.</p>
<h3 id="33">3.3. Türkiye’de Gelir Dağılımı</h3>
<p>Türkiye’de gelir dağılımıyla ilgili eldeki veriler kişisel gelir dağılımı açısından 1987 yılına kadar geri gidiyor (Tablo 31).</p>
<figure id="t31">
<table>
<caption>Tablo 31: Türkiye’de Kişisel Gelir Dağılımı<br/>(Yüzde olarak gösterilen sütunlar birikimli olarak yüzde 20’lik nüfusun toplam gelirden aldığı payı gösteriyor)</caption>
<tbody><tr><th>Yıllar</th>
<th>%20</th>
<th>%40</th>
<th>%60</th>
<th>%80</th>
<th>%100</th>
<th>Gini Katsayısı</th>
</tr>
</tbody>
<tbody>
<tr><td>1987</td>
<td>5,2</td>
<td>14,8</td>
<td>28,9</td>
<td>50,1</td>
<td>100,0</td>
<td>0,44</td>
</tr>
<tr><td>1994</td>
<td>4,9</td>
<td>13,5</td>
<td>26,1</td>
<td>45,1</td>
<td>100,0</td>
<td>0,49</td>
</tr>
<tr><td>2002</td>
<td>5,3</td>
<td>15,1</td>
<td>29,1</td>
<td>49,9</td>
<td>100,0</td>
<td>0,44</td>
</tr>
<tr><td>2003</td>
<td>6,0</td>
<td>16,3</td>
<td>30,8</td>
<td>51,7</td>
<td>100,0</td>
<td>0,42</td>
</tr>
<tr><td>2004</td>
<td>6,0</td>
<td>16,7</td>
<td>31,9</td>
<td>53,8</td>
<td>100,0</td>
<td>0,40</td>
</tr>
<tr><td>2005</td>
<td>6,1</td>
<td>17,2</td>
<td>33,0</td>
<td>55,6</td>
<td>100,0</td>
<td>0,38</td>
</tr>
</tbody>
</table>
<figcaption>(Kaynak: www.tuik.gov.tr)</figcaption>
</figure>
<p>Gini katsayıları bize Türkiye’de gelir dağılımının mutlak eşitlik çizgisinden oldukça uzak olduğunu, buna karşılık 2002 yılından başlayarak bir düzelmenin yaşandığını gösteriyor. Toplumun en düşük gelirli yüzde 20’lik kesiminde gelirden alınan payda az da olsa bir iyileşme ortaya çıktığı, yine nüfusun düşük gelirli yüzde 40 ve yüzde 60’ının aldıkları paylarda da bir iyileşme olduğu görülüyor.</p>
<p>Tablo 31’deki 2004 ve 2005 yıllarını bir arada göstermek üzere çizilen Lorenz Eğrisi Şekil 53’te yer almaktadır.</p>
<figure id="s53">
<img alt="Şekil 53" src="../Images/s53.jpg"/>
<figcaption>Şekil 53: Harcanabilir Hane Halkı Gelirine Göre Türkiye’nin Lorenz Eğrisi<br/>(Kaynak: www.tuik.gov.tr)</figcaption>
</figure>
<p>Gelir dağılımını hesaplamanın ikinci yolu olan fonksiyonel gelir dağılımı Türkiye’de son yıllarda ölçülmeye başlanmıştır. Tablo 32, Türkiye’de fonksiyonel gelir dağılımını göstermektedir.</p>
<figure id="t32">
<table>
<caption>Tablo 32: Türkiye’de Fonksiyonel Gelir Dağılımı (%)</caption>
<tbody><tr><th>Gelir Türü</th>
<th>2004</th>
<th>2005</th>
</tr>
</tbody>
<tbody>
<tr><td>Ücret, vb. gelirler</td>
<td>42,2</td>
<td>42,5</td>
</tr>
<tr><td>Müteşebbis gelirleri (kâr)</td>
<td>31,8</td>
<td>28,8</td>
</tr>
<tr><td>Gayrimenkul (rant geliri)</td>
<td>2,7</td>
<td>2,9</td>
</tr>
<tr><td>Menkul kıymet (faiz, vb.)</td>
<td>2,2</td>
<td>2,7</td>
</tr>
<tr><td>Transfer</td>
<td>21,2</td>
<td>23,0</td>
</tr>
<tr><td>Toplam</td>
<td>100,0</td>
<td>100,0</td>
</tr>
</tbody>
</table>
<figcaption>(Kaynak: www.tuik.gov.tr)</figcaption>
</figure>
<p>Bu tablo da bize gelir dağılımından en yüksek payı ücretlerin aldığını ve bu payın 2004’ten 2005’e az da olsa arttığını gösteriyor. Payı hafifçe artan diğer iki kalem rant ve faizdir. Bunların payları toplamda oldukça düşük bir yer tutmaktadır. Buna karşılık kârların payı azalmaktadır.</p>
<p>Her iki gelir dağılımı analizi de Türkiye’de gelir dağılımının son yıllarda bir düzelme içine girdiğini ortaya koymaktadır.</p>
<h3 id="34">3.4. Yoksulluk</h3>
<p>Yoksulluk, belirli bir düzeyin altında gelir elde edilmesini tanımlar. Dünya Bankası’nın 2005 yılı için geçerli olmak üzere belirlediği kriterlere göre, günde 2 doların altında geliri olanlar yoksulluk sınırının, 1 doların altında geliri olanlar ise açlık sınırının altında olarak sınıflandırılmaktadır. Dünya Bankası verilerine göre, Türkiye’de yoksulluk sınırının altındaki nüfusun oranı yüzde 25’tir. Bu oran Çin’de yüzde 47, Hindistan’da ise yüzde 81’dir.</p>
<p>Yoksulluğun giderilebilmesi iki yolla gerçekleşir. İlki ekonomiyi büyütmek ve herkesle birlikte yoksulların da pastadan aldığı payın artmasını sağlamaktır. Diyelim ki GSYH 400 milyar dolardan 600 milyar dolara çıktığında kesimlerin aldığı paylar değişmese bile gelirler artacaktır. Tablo 31’den hareketle, gelirden yüzde 6,1 pay alan en düşük gelirli kesim 400 milyar dolarlık GSYH’den 24,4 milyar dolar alırken, 600 milyar dolarlık GSYH’den 36,6 milyar dolar pay almaya başlayacaklar demektir. İkinci yol, gelir dağılımının yoksullar lehine değiştirilmesidir. Diyelim ki 400 milyar dolarlık GSYİH’den yüzde 6,1 ile 24,4 milyar dolar alan en düşük gelirli yüzde 20’nin payı yüzde 8’e çıkarsa, o zaman aldığı pay da 32 milyar dolara yükselecek demektir. Hiç kuşkusuz yoksulluğu azaltmanın en iyi biçimi, bir yandan GSYH’yi büyütürken bir yandan da gelir dağılımını yoksullar lehine düzeltmekten geçer.</p>
</body>
</html>