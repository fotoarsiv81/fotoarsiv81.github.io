<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css.css" rel="stylesheet" type="text/css" />
</head>

<body>
  <h1 class="chapter">TÜRKİYE'DE MODERNLEŞME POLİTİKALARI VE İSLAMCI SİYASET</h1>

  <p class="center"><span class="small2">HALDUN GÜLALP</span></p>

  <h2 class="section1 sigil_not_in_toc">Giriş</h2>

  <p class="nonindent">Siyasal İslamcılığın ortaya çıkması ve hızla gelişmesine hâlâ bir muamma diye bakılıyor. Bu alanda iki köklü geleneğin miras bıraktığını görüyoruz. Biri İslam ile Batı’nın temelde birbirine karşıt olduğunu savunan oryantalist bakış açısıdır ve İslamcılığın yakın dönemdeki yükselişinin iki uygarlık arasındaki eski çatışmanın uzantısından başka bir şey olmadığını savunur.<sup><a class="hlink" href="../Text/03.htm#not03not1" id="not03ref1">1</a></sup> Diğeri ise İslam ülkelerinin Batı’nın modernleştirici etkisi altında laikleşeceğini öne süren modernleşmeci bakış açısıdır. Özellikle Türkiye’deki İslamcılıkla ilgili literatüre, şimdiye değin, İslamcılığı tutucu bir olgu olarak nitelendiren ve sanayileşme ile kentleşme gibi toplumsal değişimlerin zamanla İslamcılığın toplumsal temellerini zayıflatacağını söyleyen modernleşme kuramı yandaşları egemen olmuştur.<sup><a class="hlink" href="../Text/03.htm#not03not2" id="not03ref2">2</a></sup></p>

  <p class="indent">Bununla birlikte, “köktendincilik” olarak adlandırılan akımın yükselişinin yalnız İslam dünyasıyla sınırlı kalmadığı ve İslamcılığın öteki köktenci akımlar gibi 20. yüzyıl sonlarına özgü olduğu göz önüne alındığında, her iki kuramsal bakış açısı da inandırıcı olmaktan uzaktır.<sup><a class="hlink" href="../Text/03.htm#not03not3" id="not03ref3">3</a></sup> Türkiye’de dine dayalı siyasetin canlanışı ülkenin kalkınmasındaki en son evrede yine sahneye çıkmıştır. 1980’lerde başlayan ve küresel kapitalizmle daha derinden bir bütünleşmeyle belirlenen bu evrenin bir başka özelliği de ulus-devlete duyulan güvenin aşınmasıdır. Özellikle modernleşme kuramının öngörülerine karşı çıkan Türkiye’deki İslamcılık, hızla büyüyen kentsel merkezlerin mülksüzleşen kesimleri ve orta sınıfa mensup çalışanlar arasında yeni toplumsal temeller bulmuştur.<sup><a class="hlink" href="../Text/03.htm#not03not4" id="not03ref4">4</a></sup></p>

  <p class="indent">Modernleşme kuramını eleştirenler modernleşmenin dinin yerini almadığına işaret etmektedir.<sup><a class="hlink" href="../Text/03.htm#not03not5" id="not03ref5">5</a></sup> Ama modernleşmenin dinin yerini almaması başka şey, dinsel siyasetin son yıllarda yeniden canlanması başka şeydir. En ilginç soru hâlâ cevapsız kalmaktadır: Dinin geri döndüğü özgül tarihsel konjonktür nedir?</p>

  <h2 class="section1 sigil_not_in_toc">İslamiyet ve Siyasal İslamcılık</h2>

  <p class="nonindent">Bölgenin başka yerlerinde olduğu gibi, Türkiye’de de İslamcılık laik milliyetçiliğin egemen olduğu bir dönemin ardından ve onun yaşadığı bunalıma tepki olarak ortaya çıkan, yakın döneme özgü, tarihsel açıdan belirgin bir olgudur. Dolayısıyla dinin (“anlam” ve “değer” olarak) sosyoloji modelleri çerçevesinde açıklanamayacağını kabul etsek bile, dinsel siyasetin geriye dönüşünü yine de toplumsal değişim çerçevesinde açıklamamız gerekir. Müslüman toplumlarla ilgili olarak, Bassam Tibi şöyle der:</p>

  <div class="block">
    <p class="bl_nonindent">Birçok Ortadoğu ülkesinde İslam, [modernleşme ve Batılılaşma] (...) sürecinde siyasal bir ideoloji olarak terk edildi. Ama yerini bir inanç sistemi almadı: İslam normatif bir sistem olarak ağırlığını sürdürmektedir. İslam’ın 1970’lerden bu yana yenilenen rolü düpedüz İslam’ın <i>siyasal</i> canlanma sürecine, siyasal eylemi meşrulaştıran bir siyasal ideoloji olarak yeniden sahneye çıkmasına dayanmaktadır.<sup><a class="hlink" href="../Text/03.htm#not03not6" id="not03ref6">6</a></sup></p>
  </div>

  <p class="indent">Bu bakımdan inanç olarak İslamiyet ile siyasal ideoloji olarak İslamcılık arasında ayrım yapabiliriz. 20. yüzyılda bir dizi Ortadoğu ülkesinin modernleşmesi laik milliyetçiliğin ve çeşitli sosyalizmlerin İslamcılığı yerinden etmesine yol açtı, ama Müslümanlık inanç olarak her zaman ayakta kaldı. Aynı yüzyılın sonunda İslamcı siyasetin, bu kez milliyetçilik sonrası bir fenomen halinde geri dönmekte olduğunu görüyoruz.</p>

  <p class="indent">Bu İslamcılık türünü Genç Osmanlı düşüncesinde ifadesini bulan İslami reformculuktan ayırt etmemiz gerekir.<sup><a class="hlink" href="../Text/03.htm#not03not7" id="not03ref7">7</a></sup> Osmanlı İmparatorluğu 19. yüzyılın ikinci yarısında Batı Avrupa’nın baskısıyla “modernleştirici reformlar” gerçekleştiriyordu. Osmanlı tarihinin ilk aydınları olarak Genç Osmanlılar bu sürecin ideolojik meşruiyetine katkıda bulundular; Osmanlı modernleşmesini ve Batılılaşma hareketini İslamiyet ilkeleri temelinde haklı göstermeye çalıştılar.<sup><a class="hlink" href="../Text/03.htm#not03not8" id="not03ref8">8</a></sup> Reformcu İslamcılık, İslami ilkeleri Batılılaşma’yla bağdaştırmaya çalışan bir ideolojik hareketti. 20. yüzyıl sonlarının <i>radikal</i> İslamcılığı ise, tam tersine, “Batı uygarlığı ile İslam dini arasında niteliksel bir çelişkinin varlığını bir önerme olarak kabul eden siyasal-kültürel bir harekettir.”<sup><a class="hlink" href="../Text/03.htm#not03not9" id="not03ref9">9</a></sup></p>

  <p class="indent">Burada radikal İslamcılığın doğuşu üzerinde duracağım; toplumsal ve siyasal değişim açısından Türkiye’nin geçirdiği tecrübeyi incelemeyi sağlayacak açıklayıcı bir çerçeve önereceğim. Bu amaçla, Üçüncü Dünya’da demokrasilerin çöküşünü incelemek için daha önce ortaya atılan bir kuramsal modelden yararlanacağım. 1950 ve 1960’larda modernleşme kuramı, toplumun modernleşmesi ile demokrasinin gelişmesi arasında doğal bir bağlantının olduğunu varsaymaktaydı. Bu görüşe çığır açıcı bir eleştiri yönelten Guillermo O’Donnell, Üçüncü Dünya kalkınmasının ilk evrelerinde demokratikleşmenin gözlendiğini (ve böylece modernleşme kuramının öngörülerinin görünüşte doğrulandığını), ama sonraki evrelerde çökerek yerini “bürokratik-otoriter rejimler”e bıraktığını öne sürdü.<sup><a class="hlink" href="../Text/03.htm#not03not10" id="not03ref10">10</a></sup></p>

  <p class="indent">Modernleşmenin laikliğe etkisi için benzer bir gözlemde bulunabiliriz. Modernleşmenin ilk evrelerinin görece laikleşmeyle sonuçlandığı, ama sonraki evrelerin dinsel siyasetin canlanmasına yol açtığı söylenebilir. Bu durumu yorumlamak için, İslamcılığın Batıcı modernleşme vaatlerinin boşa çıkmasıyla ortaya çıktığını ve modernizmin bir eleştirisini temsil ettiğini öne sürüyorum. Bu sav, İslamcılığı geriye dönük modernizm öncesi bir akım gibi sunan genel geçer anlayışa karşı çıkmakla kalmaz, toplumsal ve siyasal değişim çerçevesinde yükselişini de açıklar.</p>

  <p class="indent">Bu alternatif çerçevenin ötekilerden ayrıldığı nokta şu gözlemdir: Türkiye’de İslamcılığın yükselişi, devlet güdümlü bir kalkınmacılık döneminin bunalıma girmesinden sonradır. Burada kilit kavramlardan biri, 20. yüzyılda Üçüncü Dünya modernleşmesinin yaygın bir modeli olan “ithal ikameci sanayileşme”dir. Bu model, gelişmiş kapitalist dünyadaki refah devletinin Üçüncü Dünya çeşitlemesi sayılabilir. Hızlı sanayileşme ve kalkınmaya ağırlık vererek refah devletinin temel ilkelerini milliyetçi bir ideoloji etrafında birleştirme girişimidir. “İthal ikame” kavramı “yetişme” arzusunun örtük bir ifadesidir. İthal ikameci sanayileşmenin temsil ettiği kalkınma vaadinin ve onunla birlikte modernleşmeye inancın çıkmaza girdiği doğruysa, kalkınma alanındaki bunalım ile İslamcılığın yükselişi arasında bir bağlantı kurmak gerekir.</p>

  <h2 class="section1 sigil_not_in_toc">Ulusal Kalkınmacılık</h2>

  <p class="nonindent">Türkiye’de ulusalcı ve devletçi kalkınmacılık Kemalizm’le özdeşleştiriliyordu. Kemalizmin izlediği yol, evrensel bir kalıbın ana parçalarından biriydi. Birçok azgelişmiş ülkede kalkınmacılık 1930’larda, Büyük Bunalım’a bağlı olarak dünya ekonomisinden görece bir kopukluğun var olduğu koşullarda başladı, II. Dünya Savaşı sonrası dönemde de sürdü. Bu dönemde küresel kapitalizmin merkez ekonomilerinde yaratılan üretken sermaye azgelişmiş ülkelerde doğrudan sanayi yatırımlarına yöneldi. Böylece Türkiye üretken sermayenin uluslararası dolaşımı yoluyla küresel kapitalizm ağıyla yeniden bütünleşti. Ardından teknoloji, sermaye malları ve girdilerin ithal edildiği ve koruma altındaki iç pazarı beslemek için nihai ürünlerin içeride imal edildiği ithal ikameci sanayileşme süreci başladı.<sup><a class="hlink" href="../Text/03.htm#not03not11" id="not03ref11">11</a></sup></p>

  <p class="indent">İthal ikameci sanayileşme, belirli bir uluslararası işbölümü temelinde sınai kalkınmanın daha da ileri gitmesini sağladı. Bu işbölümünde Türkiye kendi iç pazarı için mamul mallar üretecek, ama sınai gelişmesi için ileri ülkelerden ithalata devam edecek, bunu finanse etmek için dünya piyasasındaki geleneksel ihracat mallarına olan talebe bağımlı kalacaktı. Bu iki özellik beraberinde ithal ikameci sanayileşmenin doğasında var olan bunalım eğilimlerini de getirdi. Sürekli sınai gelişmenin, durgun ihracat tabanına karşılık ithalatta artış gerektirdiği bir durumda, sanayileşmenin artışı dış borcun sürekli büyümesine bağlıydı. Bu koşullarda, ithal ikameci sanayileşme kaçınılmaz olarak bir kalkınma bunalımına yol açtı.<sup><a class="hlink" href="../Text/03.htm#not03not12" id="not03ref12">12</a></sup></p>

  <p class="indent">Birçok Üçüncü Dünya ülkesinde ithal ikameci sanayileşmenin yapısında siyasal ve ideolojik boyutlar vardı. Bu modelde devlet ekonomik kalkınmayla fiilen ilgileniyor, ithalatı düzenleyerek ve yeniden dağıtımcı politikalarla pazarı genişletiyordu, devletin korumacı ve kalkınmacı rolü “milliyetçilik” ideolojisini güçlendirdi, düşük gelirli grupların refahını sağlamaktaki rolü, “popülizm” imajını besledi.<sup><a class="hlink" href="../Text/03.htm#not03not13" id="not03ref13">13</a></sup></p>

  <p class="indent">İlk hızlı gelişme aşamalarında ithal ikameci sanayileşme, içe dönük ulusal kalkınma projesi çerçevesinde çeşitli sınıfların çıkarlarını birleştirmesi açısından başarılıydı. Sonraki aşamalarda ithal ikameci sanayileşmenin özünde var olan darboğazlar bir bunalıma ve sınıf koalisyonlarının parçalanmasına yol açtı. Türkiye’de 1960’lar boyunca sınai büyüme hızı yüksek oldu ve meyveleri görece eşit dağıtıldı.<sup><a class="hlink" href="../Text/03.htm#not03not14" id="not03ref14">14</a></sup> Bu kalkınma modeli popülist sınıf ittifaklarına olanak verdi ve demokratik bir rejim için gerekli koşulları destekledi. Toplumun değişik kesimleri içe dönük sınai kalkınmadan yararlanabildi ve ortak çıkarları onları bu süreç etrafında birleştirdi. İthal ikameci sanayileşmenin ideolojik unsurları, yani milliyetçilik ve kalkınmacılık, halk katılımını sağladı ve demokratik popülizmi ayakta tuttu.<sup><a class="hlink" href="../Text/03.htm#not03not15" id="not03ref15">15</a></sup></p>

  <p class="indent">Türkiye’de ithal ikameci sanayileşmeye dayalı kalkınma 1970’lerin sonlarına doğru bir bunalıma girdi. 1980 yılında Türkiye radikal bir değişiklikle kalkınma yörüngesini ulusalcı-devletçi bir stratejiden piyasanın yön verdiği ulusalötesi bir stratejiye kaydırdı; bu dönüşümü aynı yıl kurulan askeri rejim yürüttü. Yeni kalkınma stratejisi ekonomide piyasa güçlerinin, kültürel alanda da rekabete dayalı bireyci ideolojilerin yayılıp gelişmesini getiriyordu. Önceleri ulus-devletin ilerici bir görünümü vardı, çoğu kez siyasi olarak popülist, sosyal olarak da yeniden dağıtımcı bir rol oynuyordu. Buna karşılık, 1980’lerdeki yeniden yapılanma, toplumun sınırlı bir kesiminin yarar gördüğü bir ekonomik modeli, otoriter ve dışlayıcı bir siyasal modeli ve rekabete dayalı bireyciliği önde tutan bir ideolojik bakışı öngörmekteydi. Hakim olan duygu artık ulus-devlete güven ve inanç değildi. Şimdi “yükselen değerler” arasında küresel piyasanın üstünlüğüne ve bireysel girişimciliğin erdemlerine inanç vardı. 1980’lerde Türk ekonomisinin, siyasetinin ve kültürünün yeniden yapılanması ulusalcı-devletçi kalkınmacılığın ideolojik hegemonyasını sona erdirdi.<sup><a class="hlink" href="../Text/03.htm#not03not16" id="not03ref16">16</a></sup></p>

  <h2 class="section1 sigil_not_in_toc">Kalkınma Bunalımı ve İslamcılığın Yükselişi</h2>

  <p class="nonindent">1930’lar ve 1970’ler arasındaki dönemin egemen ideolojisi ulusalcı-devletçi kalkınmacılıktı. Ama II. Dünya Savaşı sonrasında ulusalcı iddiaların ağırlığını sürdürmesine karşın, asıl kalkınma dünya ekonomisine tam katılım koşullarında sağlandı. Bu kalkınma modelinde gerçeklik ve ideoloji arasında iki bakımdan çelişki vardı: Bir yandan ulusalcı vaat ile dünya ekonomisiyle derinleşen bütünleşme ve dünya ekonomisine bağımlı hale gelme, öte yandan ulusalcı-devletçi projenin halk arasında meşrulaştırılması ile yerli bir burjuvazinin ortaya çıkışının ve Batılı çıkar çevreleriyle işbirliğinin getirdiği sınıf farklılaşması karşı karşıya geldi. Kalkınmacılığın vaatleri yerine getirilemedi.</p>

  <p class="indent">Avrupa merkezli yaklaşımın başlıca iddialarından biri yalnız Batı'nın rasyonel ve modernliğe yatkın olduğuydu; buna karşılık Üçüncü Dünya maneviyata dönük, geleneklere bağlı ve durgunluk içindeydi.<sup><a class="hlink" href="../Text/03.htm#not03not17" id="not03ref17">17</a></sup> Milliyetçilerin bu iddiaya tepkisi böylesine temel bir farklılığı reddetmek ve kendi ülkelerinin Batı tecrübesini kusursuz biçimde kopya edebileceğini göstermeye koyulmak oldu. Böylece Üçüncü Dünya’daki milliyetçilik antiemperyalist niyetlerini Batılılaşma’yı benimseme yoluyla ifade etti. Batı’nın üstünlüğüne işaret eden ve Avrupa merkezlilikle özdeşleştirilen rasyonalizm, ulus-devlet ve ekonomik kalkınma gibi bütün erdemler milliyetçilerce tartışmasız benimsendi. Milliyetçiler Batılı değerleri ve iddiaları evrensel doğrular saydıkları için Avrupa merkezli sorunsalı aşamadılar.<sup><a class="hlink" href="../Text/03.htm#not03not18" id="not03ref18">18</a></sup> Bu çerçevede “evrenselcilik” adına Batı modeli kucaklandı.</p>

  <p class="indent">Milliyetçilik kendi içinde çelişkiliydi. Görünüşte Batı dünyasının yadsınmasını savunurken, Batı’nın sosyoekonomik kalkınma modelini başarıyla tekrarlamayı da amaçlıyordu.<sup><a class="hlink" href="../Text/03.htm#not03not19" id="not03ref19">19</a></sup> Milliyetçilerin Batı’yı taklit girişimi, başarılı bir kopyanın epey uzağında kaldı ve böylece İslamcılığın ortaya çıkmasına zemin hazırladı. İslamcı hareket günümüzde milliyetçiliğin kendi içinde çelişkiler taşıyan vaatlerinin boşa çıkmasıyla güç topluyor. İslamcılar milliyetçiliği bir taklit diye mahkum ediyor, milliyetçileri Batı’ya özenmekle suçluyorlar.</p>

  <p class="indent">Modern ulus-devleti meşru kılan ideoloji olarak milliyetçiliğin, kökü modernizmde olan özellikleri vardır; dünya işlerini düzeltmek için insanın müdahale etmesi gerektiği inancından kaynaklanır bu. Dolayısıyla İslamcı eleştiri modernizmin küresel bunalım içinde olduğu ve Batı'nın evrenselci efsanelerine karşı çıkıldığı zaman özellikle etkili olmaktadır. Eskiden Batılılaşma evrenselcilik adına aşağı yukarı tartışmasız bir ideal sayılmaktaydı; ama “postmodernlik durumu” modernizmin “evrensel doğrular”ı hakkında kuşku uyandırmaya başladı.<sup><a class="hlink" href="../Text/03.htm#not03not20" id="not03ref20">20</a></sup> Bu gelişme, İslamcılığın modernizme karşı saldırıya geçmesi için uygun bir ortam yarattı.</p>

  <p class="indent">Küresel düzeyde de modernist varsayımlara dayalı ideolojilerin bunalımı, postmodernist kimlik siyasetlerinin çoğalmasına yol açmış bulunuyor. Ama modernizmin bir eleştirisi olarak etkili olmakla birlikte, postmodernizm özünde taşıdığı alaycılık ve nihilizm nedeniyle alternatif bir toplumsal ve siyasal proje oluşturamıyor.<sup><a class="hlink" href="../Text/03.htm#not03not21" id="not03ref21">21</a></sup> Buna karşılık İslamcılık modernizmin postmodernist eleştirisiyle birçok önemli temayı paylaşmakla kalmayıp daha ileriye gidiyor, milliyetçilik ile modernizmin başarısızlıklarına işaret ederek alternatif bir ideoloji öneriyor.<sup><a class="hlink" href="../Text/03.htm#not03not22" id="not03ref22">22</a></sup> Kanımca İslamcılığı özellikle güçlü kılan nokta budur.</p>

  <p class="indent">Ulusalcı-devletçi kalkınmacılığın bunalımı da küresel bir eğilimin parçasıdır. Sayıları gitgide artan çalışmalar ulus-devletin bunalım dönemine girdiğimizi kabul ediyor.<sup><a class="hlink" href="../Text/03.htm#not03not23" id="not03ref23">23</a></sup> 20. yüzyılda devletler ulusal ekonomilerini düzenlemeye, yurttaşlarının refahını korumaya başlamışlardı, ancak aynı yüzyılın sonunda “küreselleşme” tek tek ulus-devletlerin gücünü azalttı. Artık tek başlarına tam istihdam ve ekonomik gelişmeyi sağlayamıyor, reformcu refah politikalarını koruyamıyorlar.<sup><a class="hlink" href="../Text/03.htm#not03not24" id="not03ref24">24</a></sup> Aynı şekilde, “ekonomik ve toplumsal modernleşme projesi olarak ortaya çıkan Üçüncü Dünya devrimleri başarısızlığa uğradı.”<sup><a class="hlink" href="../Text/03.htm#not03not25" id="not03ref25">25</a></sup></p>

  <p class="indent">Türkiye’nin ulusalcı-devletçi modernleşme projesi olarak Kemalizm Batı’dan esinlenen kalkınma modellerini benimsemişti. Buna karşılık İslamcılık kalkınma <i>kavramını</i> toptan eleştirir. Türk İslamcıları “kalkınmacılığı” bir Batı iptilası olarak görürler, bu kavramı modernistlerin temel ama artık gözden düşen “ilerleme” konusundaki varsayımlarına bağlarlar.<sup><a class="hlink" href="../Text/03.htm#not03not26" id="not03ref26">26</a></sup> İslamcıların kalkınmaya dair görüşleri Kemalizm eleştirileriyle doğrudan ilişkilidir. Kemalistler ilerlemeyi ve Batı uygarlığı düzeyine ulaşmayı kesinlikle ekonomik ve teknolojik kalkınma bağlamında tanımlarlar. İslamcılar ise hem Batı uygarlığını, hem de Kemalizm aracılığıyla yerel düzeydeki benimsenişini reddederler. Bu reddedişin en açık belirtisi, Kemalistlerin kalkınmaya ilişkin varsayımlarını İslamcıların tersine çevirmesidir.</p>

  <h2 class="section1 sigil_not_in_toc">Kalkınmanın İslamcı Eleştirisi</h2>

  <p class="nonindent">İslamcılara göre, ekonomik büyüme ve kalkınmaya bu kadar bağlılığın temelinde, Avrupa’da ortaya çıkan ve ardından yerkürenin başka yerlerine yayılan Aydınlanma sonrası doğrusal “ilerleme” inancı yatmaktadır: “19. yüzyıla geldiğimizde ilerleme düşüncesinin bütün Avrupa’da yeni bir din haline geldiği” görüldü ve “Türkiye’de de ‘ilerleme’ başından beri bir veri olarak kabul edildi.”<sup><a class="hlink" href="../Text/03.htm#not03not27" id="not03ref27">27</a></sup> İslamcılar sınırsız ilerlemeye bu inancın, yeryüzünde cenneti vaat eden ve bunu yerine getiremeyen “modernizm”in en önemli unsuru olduğunu belirtirler.<sup><a class="hlink" href="../Text/03.htm#not03not28" id="not03ref28">28</a></sup></p>

  <p class="indent">İslamcı yazarlar Batı uygarlığını ekonomik büyümeye sarsılmaz bağlılığından dolayı eleştirirler: “Durmadan büyümek, ekonomik büyümenin erdemine inanmak, büyümeye yıkılmaz bir imanla sarılmak, başta Batı ülkeleri olmak üzere tüm dünyayı çok boyutlu ekonomik ve sosyal sorunlarla yüz yüze getirmiştir.”<sup><a class="hlink" href="../Text/03.htm#not03not29" id="not03ref29">29</a></sup> Bu bakımdan ekonomik büyümeyi yeni bir put ve en büyük iptila olarak mahkûm ederler.<sup><a class="hlink" href="../Text/03.htm#not03not30" id="not03ref30">30</a></sup> Üretilen malların kalitesini yükseltmeyi asıl uğraş durumuna getiren ekonomik büyümenin toplumsal sonuçlarının tek boyutlu toplumlar ve tek boyutlu insanlar olduğunu, bunların dimağı, aklı, kültürü ve yaratıcılığı yok ettiğini ileri sürerler.<sup><a class="hlink" href="../Text/03.htm#not03not31" id="not03ref31">31</a></sup></p>

  <p class="indent">Ekonomik kalkınmanın milliyetçi vurgusunu tersine çeviren İslamcı eleştiri, “yalnızca aklın egemen olduğu, aklın dışında ölçü tanımayan bir uygarlığın elinde makinelerin çevreye ve insana dost olmasının çok güç” olduğunu, dolayısıyla “insanı üretim tutsaklığından kurtarmak için, değer ölçüsünün eşyadan ve paradan erdemlere kaydırılması” gerektiğini savunurlar.<sup><a class="hlink" href="../Text/03.htm#not03not32" id="not03ref32">32</a></sup> Çevrecilerin materyalizmi eleştirmesine benzer bir yaklaşımla, İslamcı bakış açısı tüketim eğiliminin panzehiri olarak doğayla birliği vurgular: “İnsanı mutlu kılan eşya, para ve tüketim değil, tabiat ve evrenle uyum içinde yaşamak ve erdeme ayarlanmaktır.”<sup><a class="hlink" href="../Text/03.htm#not03not33" id="not03ref33">33</a></sup> Bu görüşe göre çevre kirliliğinin sebebi sorumsuzca üretim ve verimliliğe marazi bir bağlılıktır.<sup><a class="hlink" href="../Text/03.htm#not03not34" id="not03ref34">34</a></sup></p>

  <p class="indent">İslamcı çevreler İslami kişinin hayattaki tek hedefinin maddi haz olmadığını, İslami yaşam biçiminde aşırı harcamanın sona ereceğini ileri sürerler.<sup><a class="hlink" href="../Text/03.htm#not03not35" id="not03ref35">35</a></sup> Bu bakış açısıyla yola çıkan politika önerisi şöyledir: “Harcamalarımız beslenme, giyinme ve korunma gibi karşılanması zorunlu olan ihtiyaçlarımızı aşmazsa, tedirginlikten uzak, sakin ve verimli bir ömür sürebiliriz.” Dolayısıyla “çözüm çok basit. Tüketimi azalt.”<sup><a class="hlink" href="../Text/03.htm#not03not36" id="not03ref36">36</a></sup></p>

  <p class="indent">Bütün bunlar antiemperyalist mücadelenin başarısını sanayileşme derecesiyle ölçen ulusal kalkınmacılığın varsayımlarını tamamen tersine çevirmektir. İslamcı tutum tam tersine Batı’nın reddini uygarlık temeline oturtur: “Ne olursa olsun sanayileşme gerçekleştirilmelidir diye bir yol tutturmak tartışma götürür hale gelmiştir”; çünkü “İslam ülkeleri için sorun bir medeniyet kavgasıdır, sanayileşme değildir.”<sup><a class="hlink" href="../Text/03.htm#not03not37" id="not03ref37">37</a></sup> Bu bakımdan İslamcı görüş, Kemalizmin örtük bir eleştirisinde, “hiçbir uygarlık kendi silahlarıyla tesirsiz hale getirilemez” der.<sup><a class="hlink" href="../Text/03.htm#not03not38" id="not03ref38">38</a></sup></p>

  <p class="indent">Aydın söyleminde kalkınmacılıktan ‘kalkınmacılık sonrası” endişelerine bu kaymanın örneği belki de en çarpıcı olarak Türkiye’nin İslamcı partisinin programında görülebilir. Necmettin Erbakan’ın 1970’lerdeki Selamet Partisi’nin İslami teması, o dönemin egemen ekonomik ve siyasi temasıyla, yani sınai kalkınma ile uyuşuyordu. Erbakan’ın partisi Türkiye’nin Batı’dan bağımsız olmasının en emin yolu olarak “ağır sanayi”i savunuyordu.<sup><a class="hlink" href="../Text/03.htm#not03not39" id="not03ref39">39</a></sup> Yirmi yıl sonra, Refah Partisi adıyla yeniden kurulan bu İslamcı parti artık sanayileşme ihtiyacını ön plana çıkarmıyor, buna karşılık çevrenin korunması, sivil toplumun inşası, devletin bütün ekonomik faaliyetten çekilmesi gibi “sanayi sonrası” temalarda odaklanıyor.<sup><a class="hlink" href="../Text/03.htm#not03not40" id="not03ref40">40</a></sup></p>

  <p class="indent">Refah Partisi’nin ideologu olarak da tanınan İslamcı bir yazar kalkınmacı temadan ahlaki temalara dönüşü ifade ederken, hem insan ruhunu hem de doğal çevreyi yok ettiği için ekonomik gelişmeye körü körüne bağlılığı da suçlar: “İnsanlık vicdanını yitirdi. ‘Kalbi yok, beyni kurumuş, midesi alabildiğine şiş’ yeni bir canavar üretildi.... Başımızın üzerinde dolaşan havayı kirlettik... gökyüzünü deldik.”<sup><a class="hlink" href="../Text/03.htm#not03not41" id="not03ref41">41</a></sup> Bunun suçlusu bellidir: “O muhteşem Batı Uygarlığı! Bir soygunun, insanlığın tarihi mirasının soygunları ile zenginleşen muhteşem Batı!”<sup><a class="hlink" href="../Text/03.htm#not03not42" id="not03ref42">42</a></sup> Bir zamanlar hiç eleştirilmeden benimsenen “... Batı bitmektedir. O çok güvendikleri akılları, o teknik oyuncakları, makineleri, vaat ettikleri umudu, mutluluğu sağlayamadı.”<sup><a class="hlink" href="../Text/03.htm#not03not43" id="not03ref43">43</a></sup> Yazar devam ederek doğaya makinelerle egemen olmaya o kadar çalışmasına rağmen insanın bunu başaramadığını söylüyor. Dolayısıyla çözüm “kendi kendimizle, insanlarla ve doğayla barış içinde, sonuçta Allah’la barış içinde” olmaktır.<sup><a class="hlink" href="../Text/03.htm#not03not44" id="not03ref44">44</a></sup> İslami çözümün dikkatle Batı’nın çözümünden ayırt edilmesi gerektiğini belirtiyor: “İslam devleti Müslüman topluluklara zenginlik, ikbal vaat etmez... [Böyle bir beklenti], kapitalizmin vaat ettiği hedefe İslami metotla da ulaşılabileceği gibi bir yanlış anlamaya da sebep olabilir!”<sup><a class="hlink" href="../Text/03.htm#not03not45" id="not03ref45">45</a></sup></p>

  <h2 class="section1 sigil_not_in_toc">Sonuç</h2>

  <p class="nonindent">Üçüncü Dünya tarihyazımını inceleyen Gyan Prakash, “Aydınlanma sonrasının Akıl ve İlerleme ideolojisini reddetmesi” açısından özgün ve dolayısıyla “milliyetçiliğin antioryantalizminden farklı” olan bir “milliyetçilik sonrası” literatürü tanımlar.<sup><a class="hlink" href="../Text/03.htm#not03not46" id="not03ref46">46</a></sup> Bunun da “Aydınlanma sonrasında Avrupa tarafından tarihin <i>raison d’etre</i>’i [varlık nedeni] olarak tasarlanan modernleşme projeleri ve ideolojilerinin hegemonyasına karşı bir meydan okuma”yı ifade ettiğini belirtir. Bu anlamda Türkiye’deki İslamcı literatür açıkça milliyetçilik sonrası bir nitelik taşır, ama bir paradoks da olsa, “oryantalizm sonrası” niteliğinde değildir. Milliyetçiler kendilerinin de modernleşmeyi başarabileceğini göstermeye çalışarak Batı dünyasındaki Avrupa merkezliliğe karşı çıkarken, İslamcılar bunu Batı ile Doğu arasındaki temel bir fark olarak kabul ederler. Batı’yı reddedişiyle İslamcılık, oryantalizmin temelci varsayımlarını yeniden ortaya koyar.</p>

  <p class="indent">İslamcılık Batı tarzı modernleşmenin getirdiği milliyetçi vaatlerin boşa çıkmasından kaynaklanır. “Küresel modernlik” temasını paylaşan bütün akımların, yani Prakash’a göre modernleşme, milliyetçilik ve Marksizmin ötesine geçen İslamcılık, İslam kültürünün özgüllüğünü ve farklılığını yeniden gündeme getirir. Ulusal kalkınmacı ideolojide emperyalist baskıdan kurtulma ve ulusal kimliğe kavuşma, öncelikle ekonomik büyüme ve sanayileşme çerçevesinde tanımlanıyordu. 1930’lardan 1970’lere değin uzanan ulusalcılık döneminde sanayileşmeyi reddetmek vatana ihanetle özdeş sayılırdı. Oysa 1980’lerde ve 1990’larda İslamcılar sanayileşme kavramına karşı çıkarken ulusal kalkınmacılığın varsayımlarını tersine çeviriyorlar. İslamcı görüşte sanayileşmenin tartışmasız kabul edilmesi, emperyalizme boyun eğmekle eşanlamlıdır.</p>

  <p class="indent">Türkiye’de Kemalizm, Batılılaşmayı “evrensel” uygarlığa ulaşma olarak algılayıp tanımlaması açısından, Üçüncü Dünya milliyetçiliğinin paradigmatik bir modeliydi. Kemalist projenin esası Batılılaşmayı benimseyerek Batı emperyalizmini alt etme girişimiydi.<sup><a class="hlink" href="../Text/03.htm#not03not47" id="not03ref47">47</a></sup> Asıl doğruyu kendilerinin söylediğini iddia eden İslamcılık ise tam tersine İslam ile Batı arasındaki temel karşıtlığı kabul etmekte, ama Batı’nın üstünlük iddiasına karşı çıkmaktadır. Milliyetçi varsayımları reddetmekte, İslamın manevi değerlerinin Batı’nın maddi servetinden daha üstün olduğunu öne sürmektedir. ■</p>

  <div class="footnote">
    <p class="footnote" id="not03not1"><a class="hlink" href="../Text/03.htm#not03ref1">1</a> Örnek olarak bkz. Michael Youssef, <i>Revolt Against Modernity: Muslim Zealots and the West,</i> Leiden, E. J. Brill, 1985; Bernard Lewis, <i>Islam and the West</i>; New York, Oxford University Press, 1993.</p>

    <p class="footnote" id="not03not2"><a class="hlink" href="../Text/03.htm#not03ref2">2</a> Örnek olarak bkz. Binnaz Toprak, "The Religious Right", Irvin C. Schick ve E. Ahmet Tonak (ed.), <i>Turkey in Transition,</i> New York, Oxford University Press, 1987, s. 218-235; Richard Tapper'daki bazı bölümler (ed.), <i>Islam in Modern Turkey,</i> Londra, I. B. Tauris, 1991 (Şerif Mardin'in yazdığı bölüm hariç).</p>

    <p class="footnote" id="not03not3"><a class="hlink" href="../Text/03.htm#not03ref3">3</a> Köktenciliğin karşılaştırmalı bir değerlendirmesi için bkz. Martin Marty ve Scott Appleby (ed.), <i>Fundemantalisms Observed</i>, Chicago, Chicago University Press, 1991; Bir 20. yüzyıl olgusu olarak köktencilik için bkz. Nikki R. Keddie, "The Revolt of Islam and Its Roots', Dankwart A. Rustow ve Kenneth Paul Erickson (ed.), <i>Comparative Political Dynamics: Global Research Perspectives,</i> New York, HarperCollins, 1991, s. 292-308.</p>

    <p class="footnote" id="not03not4"><a class="hlink" href="../Text/03.htm#not03ref4">4</a> Mehmet Ali Soydan (ed.), <i>Türkiye'nin Refah Gerçeği,</i> Erzurum, Birey Yayıncılık, 1994. Ayrıca bkz. Nilüfer Göle, <i>Modern Mahrem,</i> İstanbul, Metis Yayınları, 1991.</p>

    <p class="footnote" id="not03not5"><a class="hlink" href="../Text/03.htm#not03ref5">5</a> Mary Douglas, "The Effects of Modernization on Religious Change", <i>Daedalus,</i> 111 (1), 1982, s. 1-20; Robert Wuthnow, "Understanding Religion and Politics", <i>Daedalus,</i> 120(3), 1991, s. 1-19.</p>

    <p class="footnote" id="not03not6"><a class="hlink" href="../Text/03.htm#not03ref6">6</a> Bassam Tibi, "The Renewed Role of Islam in the Political and Social Development of the Middlle East", <i>The Middle East Journal,</i> 37 (1), 1983, s. 3-13.</p>

    <p class="footnote" id="not03not7"><a class="hlink" href="../Text/03.htm#not03ref7">7</a> Youssef Choueiri, <i>Islamic Fundamentalism,</i> Boston, Twayne Publishers, 1990; Keddie, <i>age.</i></p>

    <p class="footnote" id="not03not8"><a class="hlink" href="../Text/03.htm#not03ref8">8</a> Şerif Mardin, <i>The Genesis of Young Ottoman Thought,</i> Princeton, Princeton Unversity Press, 1962.</p>

    <p class="footnote" id="not03not9"><a class="hlink" href="../Text/03.htm#not03ref9">9</a> Choueiri, <i>age</i>., s. 120.</p>

    <p class="footnote" id="not03not10"><a class="hlink" href="../Text/03.htm#not03ref10">10</a> Guillermo O'Donnell, <i>Modernization and Bureaucratic Authoritarianism,</i> Berkeley, Institute of International Studies, University of California-Berkeley, 1973.</p>

    <p class="footnote" id="not03not11"><a class="hlink" href="../Text/03.htm#not03ref11">11</a> Çağlar Keyder, <i>State and Class in Turkey,</i> Londra, Verso, 1987.</p>

    <p class="footnote" id="not03not12"><a class="hlink" href="../Text/03.htm#not03ref12">12</a> Latin Amerika'daki benzer tecrübelere ilişkin klasik bir kaynak olarak bkz. Albert O. Hirschman, "The Political Economy of Import-Substituting Industralization in Latin America", <i>Quarterly Journal of Economics,</i> no: 82, 1968, s. 1-32.</p>

    <p class="footnote" id="not03not13"><a class="hlink" href="../Text/03.htm#not03ref13">13</a> Ian Roxborough, <i>Theories of Underdevelopment,</i> Londra, Macmillan, 1979.</p>

    <p class="footnote" id="not03not14"><a class="hlink" href="../Text/03.htm#not03ref14">14</a> Korkut Boratav, <i>Türkiye İktisat Tarihi, 1908-1985</i>, İstanbul, Gerçek Yayınları, 1988.</p>

    <p class="footnote" id="not03not15"><a class="hlink" href="../Text/03.htm#not03ref15">15</a> Haldun Gülalp, "Patterns of Capital Accumulation and State-Society Relations in Turkey", <i>Journal of Contemporary Asia,</i> 15(3), 1985, s. 329-48.</p>

    <p class="footnote" id="not03not16"><a class="hlink" href="../Text/03.htm#not03ref16">16</a> Çağlar Keyder, <i>Ulusal Kalkınmacılığın İflası</i>, İstanbul, Metis Yayınları, 1993.</p>

    <p class="footnote" id="not03not17"><a class="hlink" href="../Text/03.htm#not03ref17">17</a> Samir Amin, <i>Eurocentrism,</i> New York, Monthly Review Press, 1989.</p>

    <p class="footnote" id="not03not18"><a class="hlink" href="../Text/03.htm#not03ref18">18</a> Gyan Prakosh, 'Writing Post-Orientalist Histories of the Third World: Perspectives from Indian Historiography", <i>Comparative Studies in Society and History,</i> 32 (2), 1990, s. 383-408.</p>

    <p class="footnote" id="not03not19"><a class="hlink" href="../Text/03.htm#not03ref19">19</a> Partha Chatterjee, <i>Nationalist Thought and the Colonial World: A Derivative Discourse?,</i> Londra, Zed Press, 1986.</p>

    <p class="footnote" id="not03not20"><a class="hlink" href="../Text/03.htm#not03ref20">20</a> David Harvey, <i>The Condition of Postmodernity,</i> Oxford, Basil Blackwell, 1989; Bryan S. Turner (ed.), <i>Theories of Modernity and Postmodernity,</i> Londra, Sage Publications, 1990; Pauline Marie Rosenau, <i>Post-Modernism and the Social Sciences</i>, Princeton, New Jersey, Princeton University Press, 1992.</p>

    <p class="footnote" id="not03not21"><a class="hlink" href="../Text/03.htm#not03ref21">21</a> Stanley Aronowitz, "Postmodernism and Politics", Stanley Aronowitz, <i>The Politics of Identity,</i> New York, Routledge, 1992. Ayrıca bkz. Robert J. Antonio, "Postmodern Storytelling Versus Pragmatic Truth-Seeking: The Discursive Bases of Social Theory", <i>Sociological Theory,</i> 9 (2), 1991, s. 154-163.</p>

    <p class="footnote" id="not03not22"><a class="hlink" href="../Text/03.htm#not03ref22">22</a> Haldun Gülalp, "Islamism and Postmodernism", <i>Contention,</i> 4 (2), 1995, s. 59-73.</p>

    <p class="footnote" id="not03not23"><a class="hlink" href="../Text/03.htm#not03ref23">23</a> Bu literatürün bir kritiği için bkz. Paul Hirst ve Grahame Thompson, "Globalization and the Future of the Nation-State", <i>Economy and Society,</i> 24 (3), 1995, s. 408-442.</p>

    <p class="footnote" id="not03not24"><a class="hlink" href="../Text/03.htm#not03ref24">24</a> <i>age</i>., s. 413-415.</p>

    <p class="footnote" id="not03not25"><a class="hlink" href="../Text/03.htm#not03ref25">25</a> <i>age</i>., s. 421.</p>

    <p class="footnote" id="not03not26"><a class="hlink" href="../Text/03.htm#not03ref26">26</a> İran'da benzer bir olgu için bkz. Afsaneh Najmabadi, "Iran's Turn to Islam: From Modernism to a Moral Order," <i>Middle East Journal,</i> 41 (2), 1987, s. 202-217. Najmabadi'ye göre, İran'daki İslamcılar için "'kalkınma', 'Modernlik,' 'Modernleşme' ve 'Batıyı yakalama' artık geçmişte kalmıştır; günün düşüncesi 'ahlaki düzen'e erişmektir" (s. 217).</p>

    <p class="footnote" id="not03not27"><a class="hlink" href="../Text/03.htm#not03ref27">27</a> İsmet Özel, "Kalkınma? İlerleme? Varolma?", Ahmet Tabakoğlu ve İsmail Kurt (ed.), <i>İktisadi Kalkınma ve İslam,</i> İstanbul, İslâmî İllimler Araştırma Vakfı Yayınları, 1987, s. 232. Ayrıca bkz. Ahmet Tabakoğlu, "İslam İktisadı Açısından 'Kalkınma'", <i>age</i>., s. 241-43.</p>

    <p class="footnote" id="not03not28"><a class="hlink" href="../Text/03.htm#not03ref28">28</a> Ali Bulaç, <i>Din ve Modernizm,</i> İstanbul, Endülüs Yayınları, 1991, s. 27; İsmet Özel, <i>Üç Mesele: Teknik, Medeniyet ve Yabancılaşma,</i> İstanbul, Çıdam Yayınları, 1992, s. 151 vd.</p>

    <p class="footnote" id="not03not29"><a class="hlink" href="../Text/03.htm#not03ref29">29</a> Ersin Gündoğan, <i>Teknolojinin Ötesi,</i> İstanbul, İz Yayıncılık, 1991, s. 125.</p>

    <p class="footnote" id="not03not30"><a class="hlink" href="../Text/03.htm#not03ref30">30</a> Tabakoğlu, <i>age</i>., s. 244.</p>

    <p class="footnote" id="not03not31"><a class="hlink" href="../Text/03.htm#not03ref31">31</a> Beşir Hamitoğulları, "İktisadi Vahşi Büyümenin Bunalımları ve İslam Kalkınma Modelinin Vaadettikleri", Tabakoğlu ve Kurt, <i>age</i>., s. 10-12.</p>

    <p class="footnote" id="not03not32"><a class="hlink" href="../Text/03.htm#not03ref32">32</a> Gündoğan, <i>age</i>., s. 16-17, 20.</p>

    <p class="footnote" id="not03not33"><a class="hlink" href="../Text/03.htm#not03ref33">33</a> <i>age</i>., s. 25-26.</p>

    <p class="footnote" id="not03not34"><a class="hlink" href="../Text/03.htm#not03ref34">34</a> <i>age</i>., s. 48.</p>

    <p class="footnote" id="not03not35"><a class="hlink" href="../Text/03.htm#not03ref35">35</a> Hamitoğulları, <i>age</i>., s. 33.</p>

    <p class="footnote" id="not03not36"><a class="hlink" href="../Text/03.htm#not03ref36">36</a> Gündoğan, <i>age</i>., s. 154, 158. Ayrıca bkz. Tabakoğlu, <i>age</i>., s. 247-48.</p>

    <p class="footnote" id="not03not37"><a class="hlink" href="../Text/03.htm#not03ref37">37</a> <i>age</i>., s. 31.</p>

    <p class="footnote" id="not03not38"><a class="hlink" href="../Text/03.htm#not03ref38">38</a> <i>age</i>., s. 31.</p>

    <p class="footnote" id="not03not39"><a class="hlink" href="../Text/03.htm#not03ref39">39</a> Bkz. Turker Alkan, "The National Salvation Party in Turkey", Metin Heper ve Raphael Israeli (ed.), <i>Islam and Politics in the Modern Middle East</i>, New York, St. Martin's Press, 1984, s. 79-102; Binnaz Toprak, "Politicisation of Islam in a Secular State: The National Salvation Party in Turkey", Said Amir Arjomand (ed.). <i>From Nationalism to Revolutionary Islam</i>, Albany, State University of New York Press, 1984, s. 119-133; Ali Yaşar Sarıbay, <i>Türkiye'de Modernleşme, Din ve Parti Politikası: MSP örnek Olayı,</i> İstanbul, Alan Yayınları.</p>

    <p class="footnote" id="not03not40"><a class="hlink" href="../Text/03.htm#not03ref40">40</a> Refah politikaları üzerine bkz. Ruşen Çakır, <i>Ne Şeriat Ne Demokrasi: Refah Partisini Anlamak,</i> İstanbul, Metis Yayınları, 1994; ve Soydan, <i>age.</i> Refah platformunun kısa bir analizi için bkz. Haldun Gülalp, "Islamist Party Poised for National Power in Turkey," <i>Middle East Report</i>, 25 (3-4), 1995.</p>

    <p class="footnote" id="not03not41"><a class="hlink" href="../Text/03.htm#not03ref41">41</a> Abdurrahman Dilipak, <i>Savaş, Barış, İktidar,</i> İstanbul, İşaret/Ferşat Yayınları, 1991, s. 12.</p>

    <p class="footnote" id="not03not42"><a class="hlink" href="../Text/03.htm#not03ref42">42</a> <i>age</i>., 5. 13</p>

    <p class="footnote" id="not03not43"><a class="hlink" href="../Text/03.htm#not03ref43">43</a> <i>age</i>., s. 39.</p>

    <p class="footnote" id="not03not44"><a class="hlink" href="../Text/03.htm#not03ref44">44</a> <i>age</i>., s. 15.</p>

    <p class="footnote" id="not03not45"><a class="hlink" href="../Text/03.htm#not03ref45">45</a> <i>age</i>., s. 20.</p>

    <p class="footnote" id="not03not46"><a class="hlink" href="../Text/03.htm#not03ref46">46</a> Prakash, <i>age</i>., s. 404.</p>

    <p class="footnote" id="not03not47"><a class="hlink" href="../Text/03.htm#not03ref47">47</a> Enver Ziya Karal, "The Principles of Kemalism", Ergun Özbudun ve Ali Kazancigil (ed.), Ataturk: Founder of a Modern State, Londra, C. Hurst and Company, 1981, s. 11-36.</p>
  </div>
</body>
</html>
