<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ans</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak" id="calibre_toc_27">&nbsp;&nbsp;&nbsp;W&nbsp;&nbsp;&nbsp;</h1>

  <p class="normal">WILLIAM SHAKESPEARE</p>

  <p class="normal">29 Nisan 1564'te Stratford-Upon-Avon'da doğan Shakespeare'in yaşamı hakkında bildiklerimiz kilise, mahkeme ve tapu kayıtları gibi resmi belgelerle çağdaşlarının onun kişiliği ve eserleri hakkında yazdıklarına dayanır. Hali vakti yerinde bir esnaf olan, aynı zamanda yerel yönetimde sulh hakimliği ve belediye başkanlığı gibi önemli görevler üstlenen John Shakespeare'in üçüncü çocuğu ve en büyük oğludur. Babasının maddi durumu daha sonraki yıllarda bozulsa da Shakespeare'in diğer eşraf çocukları gibi ilkokuldan sonra eğitim dili Latince olan King's New School adlı ortaöğretim okuluna devam ettiğini ve burada Roma edebiyatının klasikleriyle tanıştığını görüyoruz.</p>

  <p class="normal">1582'de on sekiz yaşındayken kendisinden sekiz yaş büyük Anne Hattaway ile evlenen Shakespeare'in bu evlilikten beş çocuğu olmuş, ancak oğlu Hammlet'i 1596'da kaybetmiştir. 1585 yılı ile 1590'ların başı arasındaki yaşamı hakkında elimizde güvenilir bilgi yok. Ancak Shakespeare'in bu yıllar içinde Londra'da aktör ve oyun yazarı olarak tiyatroya başladığı ve kısa zamanda ün kazandığı biliniyor.</p>

  <p class="normal">Shakespeare, kimilerine göre Hamlet ile polisiye türünü başlatan kişidir. Hamlet, öldürülen babasının katilini ararken, günümüz polisiye romanlarına özgü akılcı bir kuşku avına çıkar. Sürekli ipuçları toplar, bunları inceler, bütünleyip katili ortaya çıkarmaya çalışır. Shakespeare, her oyununda olduğu gibi bu oyunda da gerilimi başarıyla sağlamıştır. Grafiği, hayranlık uyandıran inişler çıkışlar gösterir. Gerilimi yavaşlatmak, izleyiciyi sonraki şaşırtmacaya hazırlamak için Hamlet-Ofelya ilişkisini sunar. Kalite artsın diye mezarcılar sahnesini ve oyuncular bölümünü bir yerlere sıkıştırır. Bu durumda yeni bir türün temelleri atılmıştır. Edgar Allan Poe da bu anlamda ondan farklı bir yol izlemez. Öncülerin eserleri insanlarda olağanüstü bir etki yaratır. Yeni türün adı polisiyedir.</p>
</body>
</html>
