<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ans</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak" id="calibre_toc_13">&nbsp;&nbsp;&nbsp;K&nbsp;&nbsp;&nbsp;</h1>

  <p class="normal">KARBON 14 METODU ARTIK KULLANILMIYOR</p>

  <p class="normal">Arkeolojik kazılarda ele geçen buluntuların bir kısmı, içinde karbon elementi bulunan çeşitli organik buluntulardır. Karbon içeren organik buluntularda eser olarak bulunan radyoaktif 14C (radyokarbon) izotopunun yoğunluğu ya da radyoaktivitesi ölçülerek söz konusu buluntular ve bu buluntuların ele geçtiği tabakalar ve kontekstler tarihlenebilir. Radyokarbon tarihleme yöntemi, bulunduğu 1950 yılından günümüze, yaklaşık son 50 bin yılda yeryüzünde meydana gelen arkeolojik, paleobotanik ve yerbilimsel olayların mutlak tarihlenmesi için kullanılan ana yöntem durumuna gelmiştir. Arkeolojik kazılarda ele geçen ve karbon içeren her organik buluntu radyokarbon yöntemiyle tarihlenebilir. Tarihlenmek üzere toplanan buluntulara örnek adı verilir. Tarihlenecek örnekler olarak ağaç parçaları, odun kömürü, kurumuş bitkiler, tahıl taneleri, dokuma parçaları, deri, hayvan kabukları, kemik, yemek artıkları sayılabilir. Yöntem, adli tıpta da, kullanılmaktadır.</p>

  <p class="normal">Ancak son zamanlarda radyokarbon, yerini başka yöntemlere bırakmıştır. Bu metotlardan en güvenilir olanları OSL (Optical Silimulated Luminescance - Işık Uyarlamalı Luminenas Yöntemi) ve TLD (Termo Luminenas Yöntemi) yöntemleridir.</p>

  <p class="normal">OSL, bir materyalin en son ne zaman gün ışığı gördüğünü saptamaya yönelik bir metotken, TLS de gün ışığı esasına dayalı olarak bir materyalin imalat tarihinin belirlenmesinde kullanılıyor. Yeni metotlar yüzde 5 hata payı ile çalışıyor ve 30 bin yıldan, 200-300 bin yıla kadar tarihlendirme yapılabiliyor. OLS, fay hatlarının da yaşının belirlenmesinde kullanılıyor.</p>

  <p class="normal">KARIN FOSSUM</p>

  <p class="normal">Norveç'in suç kraliçesi olarak tanınan yazar, 6 Kasım 1954 doğumlu. Hayatını Oslo'da devam ettiren Fossum'un ilk eseri henüz 20 yaşındayken yayınlandı. Çeşitli ödüllere sahip olan yazar, polisiye romanlarında dedektif Konrad Sejer'in maceralarını konu alır. Eserleri 16 dile çevrilmiştir.</p>

  <p class="normal"><span class="ideitalik">Türkçe'ye çevrilen eserleri</span></p>

  <p class="normal">Sana Sesleniyorum, Şeytanın Işığı ve Kurttan Korkan Adam</p>

  <p class="normal">KARIN SLAUGHTER</p>

  <p class="normal">Karin Slaughter Georgia Eyaleti'nin küçük bir kentinde büyüdü. Çocukluğundan beri kısa hikayeler ve romanlar yazıyor. Çok satan Körbakış ve Acı Öpücük romanlarının yazarıdır ve Grant Bölgesi serisi adlı bir dizi kitap da yazmıştır.</p>

  <p class="normal"><span class="ideitalik">Eserleri</span></p>

  <p class="normal">Körbakış, Acı Öpücük, Soğuk Korku, Büyü Gibi, Silinmeyen</p>

  <p class="normal">KATALEPSİ</p>

  <p class="normal">İradenin yitimi, dış etkilere karşı duygunluğun ortadan kalkması ve hareket organlarına verilen herhangi bir durumun olduğu gibi sürüp gitmesiyle beliren sendrom. En karakteristik olarak katatonik şizofrenide görülen bu durum, kas tonusunda spesifik bir kasılma ve değişimdir. Yüz ifadesi donar ve vücut normal bir insan için zor veya imkansız olan hareketsiz bir biçim alır. Hastanın aldığı vücut biçimini değiştirmek için gösterilecek herhangi bir çaba sonucunda da hasta ya direnç gösterir ya da vücudunu başka bir biçime sokar.</p>

  <p class="normal">Edgar Allan Poe'nun Zamansız Gömülme adlı hikâyesinin kahramanı katalepsi hastasıdır; katalepsi translarından birinde ölü sanılıp gömülmekten korkar ve hikâye, kahramanın hezeyanlarını konu edinir. Hikâyenin lezzeti, gömülme korkusunun yol açtığı öz kısıtlamalardır yani zamansız gömülmekten korkan kahraman hayatını öylesine kısıtlar ki yaşayamaz olur. Korkusu bir anlamda 'sosyal katalepsi'ye dönüşür.</p>

  <p class="normal">KATHY REICHS</p>

  <p class="normal">1950 Chicago doğumlu olan yazar, ABD'nin Carolina kentinde hastanelerde ve adli tıp laboratuvarlarında antropolog olarak çalıştı. Adli antropolog olarak FBI'da dersler verdi ve polisiye olaylarda uzman olarak aktif rol aldı. Polisiye eserler yazdı. Dedektifi, Temperance Deasee Brennan'dır.</p>

  <p class="normal"><span class="ideitalik">Türkçe'ye çevrilen eserleri</span></p>

  <p class="normal">Pazartesi Cinayetleri, Kemik Kutusu</p>

  <p class="normal">KATİL DOKTORLAR</p>

  <p class="normal">Tıbbın cinayete alet edilmesi, savaş dönemlerinde daha da kolaylaşabiliyor. Buna en somut örnek, ''Ölüm Meleği'' lakaplı Nazi Dr. Josef Mengele... Bosnalı Sırpların lideri psikiyatrist Dr. Rodovan Karadzic'in etnik temizlik adı altında işlediği cinayetleri de unutmamak gerek.</p>

  <p class="normal">Doktor cinayetlerinde Shipman kadar sabıkalı bir isim de, Eastborne'da aile hekimliği yapan John Bodkin Adams... 1957 yılında tıbbi teknikler kullanarak dul bir kadını öldürmek suçundan yakalanan Adams'ın, 400 hastanın ölümünden sorumlu olduğu açıklanmıştı.</p>

  <p class="normal">İnsanlarda yıkıcılık ve yapıcılık özellikleri mevcut. Yapıcılığın ağır bastığı kişilerde istenmeyen davranışlar daha kolay önlenebiliyor. Nazilerin ''ölüm meleği'' Josef Mengele, belki farklı bir dönemde yaşasaydı, çok başarılı bir doktor olarak adını duyuracaktı. Ancak toplumsal koşullar, otorite baskısı ondaki yıkıcılığı kamçıladı.</p>

  <p class="normal">Psikiyatrist Dr. Richard Badcock, seri katilleri güdüleyen diğer bir özelliğin kontrol etme arzusu olduğunu belirtiyor. Kimin yaşayıp kimin ölmesi gerektiğini kontrol etmek, bu kişilerin kendilerini tanrılaştırmasını da sağlıyor. Badcock, Shipman örneğinde bunun da dikkate alınması gerektiğini vurguluyor.</p>

  <p class="normal">Bosna›daki etnik temizlikte adı ''Sırp Kasabı''na çıkan Bosnalı Sırpların lideri Radovan Karadzic de bir doktor. Uluslararası tıp kuruluşları, doktorların insan hakları ihlali yapan rejimlerde görev almalarını yasaklıyor. Karadzic›i harekete geçiren güdü şuydu: Güçlü olma arzusu.</p>

  <p class="normal"><span class="ideitalik">Cerrahlıktan katilliğe giden uzun ince yol</span></p>

  <p class="normal">Tıp eğitiminde öğrencilere tüm duygularından arınmaları öğretiliyor. Örneğin, bir ameliyat sırasında hasta, yaşayan, nefes alan, hisseden bir insan gibi değil de, kalp, beyin gibi sadece organ olarak değerlendiriliyor. Kuşkusuz ameliyatın başarısı için böyle bir konsantrasyon gerekli. Ancak, şaşırtıcı bir gerçek, seri cinayetler işleyen katillerde de bu özellik var. Cerrahlar hastayla kişisel ilişkilerini nasıl kesiyorlarsa, katiller de kurbanlarıyla aynı süreci yaşıyor. Bu, ikinci aşamada insanlıktan uzaklaşmaya kadar varıyor.</p>

  <p class="normal"><span class="ideitalik">Psikolog görüşü</span></p>

  <p class="normal">Bazı psikologlar, katil ruhlu kişilerin doktorluk mesleğini kullanarak çok daha rahat cinayet işleyebileceklerini belirtiyorlar. Psikolog Ian Stephen bu durumu şöyle açıklıyor: ''Shipman örneğini ele alalım. Kişisel tatminsizlikle doktor olmak ona büyük avantajlar sağlıyordu. Sorumluluk, güç ve statü...''</p>

  <p class="normal">Kimse katil doğmuyor, beklenmeyen çevre faktörleri, çocukluktan gelen etkiler kişiyi bu yola sürüklüyor. Psikolog Stephen, Shipman'ı katilliğe iten nedenin, henüz 17 yaşındayken annesinin göğüs kanserinden öldüğü güne kadar uzandığını ileri sürüyor:</p>

  <p class="normal">''Shipman'ın her cinayetinde, annesinin ölümünü yeniden yaşadığına inanıyorum. Aslında o geçmişiyle hesaplaşıyordu. Bu kompülsif, yani içten gelen itici bir zorlamaya dayanan bir davranış tarzı. Her öldürdüğü kişide, annesinin kanserden çektiği acıyı dindiriyordu. Çünkü 17 yaşında genç bir çocukken, onun acıları karşısında çaresiz kalmıştı.</p>

  <p class="normal">KATLİAM</p>

  <p class="normal">Katliam, kendini savunma imkânı bulunmayan çok sayıda insanın acımasızca öldürülmesi olaylarıdır. Katliamlar uygar toplumlar tarafından hoşgörüyle karşılanmasa da katliamı yapan kişi veya kişiler genellikle yaptıkları katliamların haklı nedenlere dayandığı düşüncesindedirler.</p>

  <p class="normal">Katliamlar çoğunlukla ırk, din veya siyasi düşünce farklılığı nedeniyle yapılır. Bazen de akli dengesi bozuk olan kişiler tarafından keyfi bir şekilde seçilmiş kişi veya kişileri hedef alır.</p>

  <p class="normal">Katliamların devlet eliyle gerçekleştirilmiş olmaları da mümkündür. Devlete isyan eden veya isyan etmesi beklenen azınlıklar, tarihin çeşitli dönemlerinde devlet organları tarafından katliama tabi tutulmuşlardır. Özellikle, savaş veya siyasi kriz dönemlerinde katliamlarda artış gözlenir.</p>

  <p class="normal">Katliamlar tekil olaylar olabileceği gibi bir etnik temizlik planının parçası olarak çoğul bir şekilde de gerçekleşebilir. Eğer katliamlar bir ırkı veya ulusu tamamen ortadan kaldırma amacı taşıyorlarsa bir soykırımın parçası olarak düşünülürler.</p>

  <p class="normal">KEMAL TAHİR</p>

  <p class="normal">1910 yılında İstanbul'da doğdu. Galatasaray Lisesi'nin ikinci sınıfında terk etti. Bir süre avukat kâtipliği, maden işletmelerinde ambar muhasipliği yaparak yaşamını sürdürdü. Sonra gazeteciliğe başladı. Donanma Komutanlığı Askerî Mahkemesi'nce Nâzım Hikmet'le birlikte tutuklanarak hapse mahkûm edildi. On iki yıl Çankırı, Çorum, Kırşehir, Malatya cezaevlerinde yattı. Genel af yasası uyarınca kalan cezası bağışlandı; cezaevinden çıkınca İstanbul'a yerleşti. Romanlarını bir süre başka imzalarla çeşitli gazetelerde yayınladı. Takma adlarla polis romanları yazdı. Aziz Nesin'le birlikte Düşün Yayınevi'ni kurdu. Son yıllarda yaşamını romanlarının geliriyle sürdürdü. 1955'ten sonra yayınlanmaya başlanmış romanlarıyla, bugünkü sanatımızın en kuvvetli temsilcileri arasında yer aldığı söylenen Kemal Tahir, özellikle 1960'dan sonra değişik yorumlara yol açan yapıtlar verdi. Vedat Günyol, Fethi Naci, Tahir Alangu vb. yazarların incelemelerinde işlediği konular, tarih anlayışı, yakın tarihimizin gerçeklerine bakış açıları, dil, belgesel roman türünde çalışmalarda bulundu. Yazar, 21 Nisan 1973'te öldü.</p>

  <p class="normal">1950'lerde yayınevleri orijinal Mayk Hammer maceralarının yakaladığı başarı üzerine yerli yazarları sahte Mayk Hammer romanları yazmaya teşvik etmişlerdi. Bu süreçte, orijinal maceraların çevirmeni Kemal Tahir'in de dört adet sahte Mayk Hammer macerası yazdığını görüyoruz.</p>

  <p class="normal"><span class="ideitalik">Polisiye eserleri</span></p>

  <p class="normal">Ecel Saati: Derini Yüzeceğim: Bir Mike Hammer Romanı (1954), Bir Mike Hammer Romanı (1955), Kara Nara: Bir Mike Hammer Romanı (1955), Kıran Kırana: Bir Mike Hammer Romanı (1955), Merhaba Sam Krasmer (1957)</p>

  <p class="normal">KORSANCILIK (WAREZ)</p>

  <p class="normal">Warez ya da korsan ürünler, telif yasaları çiğnenerek ticareti yapılan telif hakkı saklı materyallerdir. Bu tanım, genelde arkadaşlar arasındaki dosya paylaşımları veya özel sunucular sayesinde büyük grupların dosya paylaşımlarından çok, telif hakkına sahip materyallerin, organize gruplar tarafından yasadışı yayınlarını tanımlar. Telifli ürünlerin kopyalanmasını, çoğaltılmasını ve dağıtımını yapan kişilere korsan, yapılan işe korsancılık denmektedir.</p>

  <p class="normal">İlk başlarda sadece çeşitli yeraltı bilgisayar grupları tarafından kullanılan bu tanım, günümüzde internet kullanıcıları ve medya sektöründe de sıkça kullanılır. Başlangıçta sadece yazılımları kapsayan bu tabirler, zamanla kitaptan filme birçok telifli ürünü kapsayacak şekilde genişlemiştir.</p>

  <p class="normal">1990›ların öncesinde, korsan yazılımlar 'wares' olarak adlandırılmaktayken, daha sonraları kendi diline sahip yeraltı dünyası İngilizce›de çoğul eki olan «s» harfinin yerine «z» harfini getirdi ve 'warez' kelimesini tüm korsan yazılımlar için genel bir isim olarak kullanmaya başladı. Bu zamanlarda, büyük dosyaları yavaş modem ve BBS bağlantıları aracılığı ile yollamak çok vakit aldığından, korsanlar diğer korsanlarla birebir ticaret yaparlardı. Dolayısıyla, yazılım korsanları kendilerini, koleksiyonları ile beraber bir nevi satıcı, tüccar vs. olarak benimsiyor ve uygun kelime olarak da 'wares'i kullanıyorlardı.</p>
</body>
</html>
