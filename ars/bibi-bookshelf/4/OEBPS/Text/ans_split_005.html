<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ans</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak" id="calibre_toc_4">&nbsp;&nbsp;&nbsp;Ç&nbsp;&nbsp;&nbsp;</h1>

  <p class="normal">ÇAĞAN DİKENELLİ</p>

  <p class="normal">Çağan Dikenelli, 1969, İzmir doğumlu. Saint Joseph Koleji'nde öğrenimini tamamladıktan sonra, Bilkent›teki ekonomi öğrenimini 3. yılında terk edip, Dokuz Eylül Üniversitesi Güzel Sanatlar Fakültesi Sinema bölümünü bitirmiş, sinema ve televizyon sektöründe yönetmen yardımcılığı ve senaristlik yapmıştır. İlk romanı Bu Şehirde Herkes Akrabam Olur, mizah türündeydi. Sonraki romanı Taşıyıcı ile korku türünü denemiş ve daha sonra Melek Teyze polisiyelerini kaleme almıştır. 18. Şevket Bilgi Ödülü Kültür/Sanat Yazıları birinciliği ve Bodrum Çevre Filmleri yarışmalarında, en iyi kısa metrajlı film ödülünü kazanmıştır. Dedektifi, Melek Ardalı, yani Melek Teyze'dir.</p>

  <p class="normal"><span class="ideitalik">Eserleri</span></p>

  <p class="normal">Yüreksöken Cinayetleri (2006), Kör Fahişe Bıçağı (2006)</p>

  <p class="normal">ÇOCUK SUÇLULAR</p>

  <p class="normal">Çocuk suçları, çocukların yasalarca yasaklanan eylemlerine denir. Ama, çocuk tanımı ülkeden ülkeye değişir ve bir ülkede çocuk sayılan biri başka ülkede yetişkin kabul edilebilir. Çoğunlukla 15 ile 18 yaşlarını doldurmamış olanlar çocuk sayılır. Çocuk suçları genellikle 10-11 yaşlarında başlar ve ciddi suçlar 14-15 yaşlarında görülür.</p>

  <p class="normal">Genç suçluların büyük bir bölümü için suç işleme, büyüme süreci içindeki bir evre olarak kalır. Ama bunların küçük bir bölümü suç işlemeyi ileri yaşlarında da sürdürür. Sürekli suç işleyerek bunu bir yaşam biçimine dönüştürmüş çocukların sayısı da az değildir.</p>

  <p class="normal">Çocuklar Niye Suç İşler?</p>

  <p class="normal">Çocukların neden suç işlediği sorusunu yanıtlanmak zordur. Çocuğun bulunduğu çevrenin onu suça ittiği düşünülebilir. Ama, benzer çevrelerden gelen iki çocuk, birbirinden oldukça farklı kişiliklere sahip olabilir. Toplumsal sınıflar arasındaki farklar da çocukları suç işlemeye yöneltebilir. Aile geçmişi ya da ailenin toplumsal konumu da bir etken sayılır. Çocukların suç işlemesi konusunda yapılan araştırmalar, suç işleyen çocukların çoğunun sorunlu ailelerden geldiğini göstermektedir. ABD, Avrupa ve Japonya›daki suçlu çocukların çoğu yoksul ailelerden gelmektedir. Bu genç insanlar, kendilerininkinden çok daha iyi koşullarda yaşayan kişileri gördükçe umutsuzluğa kapılabilmekte ve suç işlemeye yönelebilmektedirler. Çocukların işlediği suçlar üzerinde içinde bulunduğu ortam çok etkilidir. Çocuk, toplumsal çevrede kabul görmek için suça yönelebilmektedir.</p>

  <p class="normal"><span class="ideitalik">Suçlu Çocuklar</span></p>

  <p class="normal">Suçlu çocukların topluma kazandırılması farklı düzeylerde ele alınır ve bunun için çeşitli çalışmalar yürütülür. Önemsiz sayılabilecek bazı suçlarda polisin uyarısı yeterli olabilir. Daha ciddi suç işleyen çocuklar ise çocuk mahkemelerinde yargılanır. Devlet, suç işleyen çocuklarla ilgilenmek ve onların suçluluğu yaşam biçimi durumuna getirmelerini önlemekle yükümlüdür.</p>

  <p class="normal">İlk kez suç işleyen çocuklar, çoğunlukla ana babasının ya da velisinin gözetimine bırakılır. Daha ciddi suç işlemesi durumunda ise çocuk bir ıslahevine gönderilir. Günümüzde ıslahevi, başka bir seçenek kalmadığında başvurulan bir yöntemdir. Çünkü, buralarda çocuklar bir dayanışma içine girebilir ve birbirlerinin suç işleme eğilimlerini artırabilirler. Bu nedenle mahkemeler, daha yumuşak bir yöntem olan gözetim yolunu benimserler.</p>

  <p class="normal">Çocuk Mahkemeleri</p>

  <p class="normal">Suç işleyen çocukların davaları, çocuk mahkemeleri denen özel mahkemelerde görülür. Bu mahkemeler, çocukların kendilerine özgü ruhsal yapıları olduğu ve onlara özel bir ilgiyle yaklaşmak gerektiği düşüncesiyle kurulmuştur. İlk çocuk mahkemeleri 1889›da Chicago›da kuruldu. Ülkemizde ise bu konuda 1979›da hazırlanan yasa 1982›de yürürlüğe girdi. Yasanın öngördüğü örgütlenme ancak beş yılda tamamlandı ve ilk çocuk mahkemeleri Ekim 1987›de kurulabildi. Bu mahkemelerde duruşmalar gizli yapılır. Yargılamalarda çocuğun kişiliğinin araştırılması gerekir.</p>
</body>
</html>
