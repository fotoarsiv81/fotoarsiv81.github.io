<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ans</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak" id="calibre_toc_2">&nbsp;&nbsp;&nbsp;B&nbsp;&nbsp;&nbsp;</h1>

  <p class="normal">BARBARA NADEL</p>

  <p class="normal">Barbara Nadel, İstanbul polisiyeleri yazan İngiliz bir yazar. Londra'da büyüdü ve yirmi seneden fazla süredir Türkiye'yi ziyaret ediyor. Özellikle İstanbul'u çok seviyor. Oyunculuk ve psikoloji eğitimi almıştır ve uzun yıllardan beri çocuk eğitimi alanında çalışmaktadır. Dedektifi, Komiser Çetin İkmen'dir.</p>

  <p class="normal"><span class="ideitalik">Türkçe'ye çevrilen eserleri</span></p>

  <p class="normal">Belşazzar'ın Kızı (1999), Uyuşturucu Kafesi (2000), Arabesk (2001), Haliç'te Cinayet (2002)</p>

  <p class="normal">BEŞİMİZDEN BİRİ RUH HASTASI</p>

  <p class="normal">Türkiye'de son yıllarda depresyon başta olmak üzere, ruhsal hastalıkların arttığı gözleniyor. Ülkemizde her beş kişiden birinin ruh sağlığı bozuk. Ancak Türkiye, ruh sağlığı yasası olmayan tek Avrupa ülkesi. Uzmanlar, yasal çerçeve olmadığı için hasta hakları ihlallerinin de arttığına dikkat çekiyor.</p>

  <p class="normal">Türkiye'de 6 bin yatak, 1200 psikiyatr var. Bu sayı, nüfusu Türkiye'nin onda biri kadar olan Norveç ile aynı.</p>

  <p class="normal">Uzmanlar, ruhsal sorunları olanların çevrelerinden ve hukuk tarafından dışlandıkları görüşünde. Yıllardır, ruh sağlığı yasası üzerinde çalışılıyor.</p>

  <p class="normal">Ruhsal sağlık sorunlarının tedavi ücretleri de oldukça yüksek. Maddi açıdan psikiyatra gidecek gücü olmayanlar, bu alanda uzmanlaşmış hastanelere başvurmak zorunda. Ancak birçok kişi "damgalanacağı" endişesiyle bu hastanelere gitmek istemiyor. Ağır döneminde hastanede yatan kişiler ise çıktıklarında sahipsiz kalıyor. Hastanelerin kapasiteleri yetersiz olmakla birlikte, herkesin de belli başlı hastanelere gidecek imkanı bulunmuyor.</p>

  <p class="normal">Toplumumuzda, ruh sağlığı bozuk olanlara karşı büyük önyargılar var. Uzmanlar, bunun sağlık personeli arasında bile yaygın olduğunu belirtiyor.</p>

  <p class="normal">Hastalara yönelik ön yargıların aşılması için çalışmalar tüm hızıyla sürüyor. Ruhsal hastalıkları alanında çalışan derneklerin oluşturduğu Ruh Sağlığı Platformu da yasa üzerinde çalışıyor.</p>

  <p class="normal">BİLİŞİM SUÇLARI</p>

  <p class="normal">Bilişim suçlarıyla ilgili olarak karşımıza birçok tanım çıkmaktadır. Bilgisayar suçları, dijital suçlar, internet suçları, siber suçlar, ileri teknoloji suçları v.b. Tüm bunlar ayrı bir tanım olmakla beraber, bilişim suçları terimi kullanıldığında bahsedilen, bu teknolojileri kullanarak işlenen tüm suçları kapsamaktadır.</p>

  <p class="normal">Bilişim, kelime anlamı olarak; insanların teknik, ekonomik ve toplumsal alanlardaki iletişiminde kullandığı ve bilimin dayanağı olan bilginin, özellikle elektronik makineler aracılığıyla düzenli ve akılcı bir şekilde işlenmesi olarak kabul edilmektedir.</p>

  <p class="normal">Bilişim suçları halk deyimi ile 'bilgisayar suçları' olarak tanımlanabildiği gibi 'iletişim suçları', 'internet suçları' , 'dijital suçlar' , 'teknolojik suçlar' gibi tanımlamalar da yapılmaktadır.</p>

  <p class="normal">Bilişim suçlarının Avrupa'daki ilk tanımı ise AET Uzmanlar Komisyonu tarafından Mayıs 1983'te Paris Toplantısı'nda yapılmıştır. Buna göre bilişim suçları, "Bilgileri otomatik işleme tabi tutan veya verilerin nakline yarayan bir sistemde gayri kanun, gayri ahlakî ve yetki dışı gerçekleştirilen her türlü davranıştır."</p>

  <p class="normal">Genel manada bilişim suçları tanımı ise; her türlü teknoloji kullanılarak, kanuni olmayan yollarla kişisel ya da kurumsal bilgisayarlarda, sistemler üzerinde zarar verici etki bırakmaktır. Bilişim teknolojilerinde suç meydana gelebilmesi için mutlaka teknoloji kullanılmalıdır. Bu teknoloji, bilgisayar, kredi kartı, telefon, poss makinesi, elektronik bir cihaz olarak düşünülebilir.</p>

  <p class="normal">Bilişim suçlarının hukuki tanımı ve TCK'daki tanımı şöyledir: Bilgileri otomatik bir sisteme tabi olan bilgisayar veya bilgisayar programları ile iletişim teknolojilerinin verilerini hukuka aykırı bir biçimde ele geçirmek, değiştirmek, yok etmek, erişilmez kılmak, böylece bir başkasının zarara uğratılmasını sağlamak veya kendisine ve başkasına maddi bir çıkar sağlamak, bilişim suçunu oluşturmaktadır. 5237 sayılı Türk Ceza Kanunu'nda ayrı bir başlık halinde düzenlenen bilişim suçları kanunun 243, 244 ve 245. maddeleri ile tanımlanmaktadır.</p>

  <p class="normal">BİROL OĞUZ</p>

  <p class="normal">Gerçek adı Brunel Hawes olan yazar 1957'de İngiltere'de doğdu. Güzel sanatlar eğitimini İngiltere ve Amerika'da tamamladı. Londra'da tanıştığı bir Türk kızının arkasına takılıp Türkiye'ye geldi. Türk kız arkadaşı ile evlenen yazar 1980 yılında Türkiye'ye yerleşti ve Türk vatandaşlığına geçti. Artık Birol Oğuz ismini kullanıyor. Dergi editörlüğü, öğretmenlik, tercümanlık, reklam metni yazarlığı ve gazetecilik yaptı. Doğu hayranı Birol Oğuz, öykü yazıyor, senaryoları var ve İngiltere'deki ITN televizyonu ile IRN radyosunun Türkiye temsilciliğini yapıyor. İki çocuğu var. Birol Oğuz, İngiliz polisiyesinin soğukkanlı ve araştırmacı tadını, klasik polisiyenin kurallarıyla ustalıkla birleştiriyor. Dedektifi Suat Erez'dir.</p>

  <p class="normal"><span class="ideitalik">Eserleri</span></p>

  <p class="normal">Siyah Mavi, Siyah Beyaz</p>

  <p class="normal">BÜLENT RUSCUKLU</p>

  <p class="normal">1944 yılında İzmir'de doğan M. Bülent Ruscuklu, ilk ve orta öğrenimini doğduğu kentte tamamladı. Yükseköğrenimini, Ankara Dil Tarih Coğrafya Fakültesi Fizik Antropoloji bölümünde yaptı. Milli İstihbarat Teşkilatı'nın yurt içi ve yurt dışı birimlerinde yirmi yedi yıl çalıştıktan sonra emekli oldu. Eserleri de aksiyon, polisiye, komplo teorileri üzerinedir.</p>

  <p class="normal"><span class="ideitalik">Eserleri</span></p>

  <p class="normal">Casuslar Savaşı (2003), Şeytan Krallığı (2004), Savaşın Eşiğinde (2005), Suikast (2006)</p>
</body>
</html>
