<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ans</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak" id="calibre_toc_8">&nbsp;&nbsp;&nbsp;G&nbsp;&nbsp;&nbsp;</h1>

  <p class="normal">GEORGES SİMENON</p>

  <p class="normal">Doğumunun 100. yılı Avrupa'da etkinliklerle anılan George Simenon, eserlerinin yanında yaşam tarzıyla da sanat dünyasına damgasını vurmuş bir karakterdi. 21 ciltlik anı kitabına imza atan yazar, 37 kez ev taşımış, Fellini ile yaptığı bir söyleşide 10 bin kadınla birlikte olduğunu söylemişti.</p>

  <p class="normal">George Simenon, psikolojik polisiyenin babası kabul edilir. Okurlarına suçlunun takibinden çok suçun nedenlerini anlatır. Kitaplarının konusu, çoğunlukla insanı pençesine alan duygular üzerinde şekillenir: şehvet, kıskançlık, intikam, tutku ve takıntılar. Ancak, kitapları kadar hayatı da şaşırtıcıdır. Ağzından düşürmediği uzun piposu, farklı tarzı, yerinde duramayan doğasıyla, kadınların da gönlünde hep taht kurmayı başarır. Son 23 yılını inzivada geçiren Simenon, anılarını 21 ciltlik bir kitaba zor sığdırır.</p>

  <p class="normal">1903 yılının 13 Şubat gecesi Belçika'nın Liege kentinde doğan Simenon, 450 eserin yazarı, 550 milyon okuyucuya ulaşmış komiser Maigret'nin yaratıcısıdır. 15 yaşına kadar parlak bir öğrenci olan genç Simenon, babasının ölümcül hastalığı nedeniyle okulu bırakır. Bir süre kitapçıda, kısa bir süre de bir fırında çalışır. İki işten de çıkar. Sonunda Liege'in yerel bir gazetesinde muhabir olarak işe başlar. Genç muhabir dört yıl boyunca mahkeme, cenaze ve suç haberleri peşinde koşar. Polisle sıkı bir işbirliği içinde çalışır ve bu sayede kitapları için kayda değer nitelikte malzeme toplar.</p>

  <p class="normal">1922 yılının sonunda, yazarlık hayatının profesyonel anlamda başlayacağı şehir, Paris'e gider. Simenon bu dönemde çeşitli takma adlarla hafif, duygusal kitaplar ve macera romanları yazar. 1928 yılında altı aylık Fransa turuna çıkar. 1929'un Eylül'ünde Hollanda'nın bir liman kentinde Komiser Maigret karakteri doğar. Bu gelişme, Simenon için bir dönüm noktasıdır. Bundan sonra yazar, takma isimleri ve popüler romanları bırakır, polisiye yazmaya başlar.</p>

  <p class="normal"><span class="ideitalik">Eserleri</span></p>

  <p class="normal">Avrenos'un Müşterileri, Kanaldaki Ev, Bella'nın Ölümü, Hakimin Evi, Katil, Kaçak, Ormandaki Deli, Cardinaud'nun Bir Haftası, Kedi, Maigret Arizona'da, Venedik Treni, Maigret'nin Yeni Soruşturmaları, Küçük Köpekli Adam, Hollanda'da Bir Cinayet, Flamanların Evinde, Maigret ve İhtiyarlar, Üç Dul Kavşağı, Sarı Köpek Komiser Maigret</p>

  <p class="normal">GIORGIO SCARBENENCO</p>

  <p class="normal">1911'de Ukrayna'nın Kiev şehrinde dünyaya geldi. Doğumundan kısa süre sonra annesiyle birlikte İtalya'ya göç etti. Maddi sıkıntılar yüzünden eğitimini yarıda bırakıp çeşitli işlerde çalıştı; değirmencilik, gece bekçiliği, postacılık yaptı. Sonunda kadın dergilerinde bir iş bularak yayın dünyasına adım attı. İlk önce redaktörlük yaptı. Bir süre sonra da çok tutulan romantik öyküler ve romanlar yazmaya başladı. İlk dedektiflik romanını 1940'da kaleme aldı ve 1968'de İhanetin Tadı adlı romanıyla prestijli Grand Prix de la Litterature Policiere ödülünü aldı. Ne yazık ki, bundan tam bir yıl sonra, kariyerinin zirvesindeyken aniden hayatını kaybedene dek polisiye türünde eserler verdi. Kahramanı, Dedektif Duca Lamberti'dir.</p>

  <p class="normal"><span class="ideitalik">Eserleri</span></p>

  <p class="normal">Milanolular Cumartesi Cinayet İşler, İhanetin Tadı</p>
</body>
</html>
