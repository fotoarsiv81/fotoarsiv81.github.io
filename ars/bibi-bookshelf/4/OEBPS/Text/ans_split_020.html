<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ans</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak" id="calibre_toc_19">&nbsp;&nbsp;&nbsp;P&nbsp;&nbsp;&nbsp;</h1>

  <p class="normal">PACO IGNACIO TAIBO II</p>

  <p class="normal">1949 yılında İspanya'da doğdu. 1958 yılında Meksika'da yaşamaya başladı. Mexico City Metropolitan Üniversitesi'nde tarih dersleri verdi. Çok sayıda romanı, tarih kitabı ve kısa hikâyesi bulunan Taibo'nun eserleri birçok dilde yayınlanmış ve aralarında Mortiz-Planeta Ödülü'nün de olduğu çok sayıda ödül kazanmıştır. Uluslararası Suç Yazarları Derneği'nin (International Asscociation of Crime Writers) kurucularındandır. Kahramanı, Dedektif Belascoaran'dır.</p>

  <p class="normal"><span class="ideitalik">Eserleri</span></p>

  <p class="normal">Havada Bulut, Aynı Şehre Dönüş, Namı-ı Diğer Che, Mutlu Son Yoktur</p>

  <p class="normal">PARMAK İZİ</p>

  <p class="normal">Suç olarak tanımlanabilecek bir fiilin meydana gelmesinden sonra, gerçek failin yakalanarak olayın haksızlıklar önlenerek adil bir biçimde aydınlatılması için ilgili deliller çok önem taşımaktadır. Delillerin tespiti, korunması ve değerlendirilmesiyle olayın çözümüne gidilirken birtakım bilimsel verilerden yola çıkılmalı, teknolojik bilgiler kullanılmalı ve belli standartlar göz önünde bulundurulmalıdır ki mahkemeler tutarsız delillerle uğraşmasın ve vereceği kararlar adil olsun.</p>

  <p class="normal">Suç işleyen faillerin tespitinde kullanılacak yöntemlerin ne kadar önemli olduğu ortadadır. Bilimsel yöntemlerin yeterince gelişmediği ülkelerde, suç faillerinin yakalanmasında, insanlık dışı psikolojik ya da fiziksel işkence yöntemlerine başvurulduğu görülmektedir. İnsan haklarının en iyi şekilde korunmaya çalışıldığı günümüzde bu tür durumlar bütün dünyanın tepkisini çekmekte ve hatta milletler arası bir takım yaptırımlara sebebiyet verebilmektedir.</p>

  <p class="normal">Son yıllarda ülkemizde suç faillerinin yakalanmasında kullanılan bilimsel yöntemler konusunda büyük atılımlar yapmıştır ve her geçen gün de teknoloji ile birlikte bu yöntemler hızla geliştirilmektedir. Özellikle olay yeri incelemesinde ve olay yerlerinden elde edilen suç delillerinin değerlendirilmesinde dünya standartlarını yakalamıştır.</p>

  <p class="normal">Suç işlendiği tespit edilen bir alanda, yapılan inceleme ve araştırmalar neticesinde, çok sayıda iz ve kalıntılara rastlamak mümkün olabilmektedir. "Her dokunuş bir iz bırakır" felsefesiyle hareket edilerek, olay yerinde bulunan ve delil niteliği taşıyan iz ve kalıntılar sistematik bir inceleme sonucunda toplanır ve üzerlerinde en uygun bilimsel yöntemler kullanılarak failin kimlik tespitine gidilir.</p>

  <p class="normal">Taşıdığı özellikler göz önünde bulundurulduğunda, olay yerinde bulunma ihtimali olan bütün iz ve kalıntılar arasında en önemli yeri alan ve kimlik saptamasına en elverişli olan iz, parmak izidir. Parmak izi yüz yıllardır kullanılan bir kimlik belirleme tekniğidir. Tek yumurta ikizleri de dahil olmak üzere, her insanın parmak izinin farklı oluşu, yıllarca değişmemesi dolayısı ile faillerin tespitinde yaygın olarak kullanılmaktadır.</p>

  <p class="normal"><span class="ideitalik">Olay yerinde edinilen parmak izleri</span></p>

  <p class="normal">Bu izler, parmaklarımızın birinci boğumdan başlayan ve tırnak dibine kadar olan bölgedeki papil hatlarının üzerinden, vücutça salgılanan biyolojik sıvının çıkması ve cisimler üzerine bulaştırılmasıyla oluşur. Bu şekilde cisimler üzerinde kalan parmak izleri, çeşitli tekniklerle alınarak olaya ait bir delil olarak kullanılır.</p>

  <p class="normal">Parmak izlerinin suçların aydınlatılmasında delil olarak kullanılma nedeni suç faillerinin kimliğini belirlemeye yöneliktir. Geçmiş yıllarda olay yerlerinde tespit edilen parmak izleri ya göründükleri gibi fotoğraflanmış ya da toz uygulanarak belirgin hale getirilmiştir. Ama yapılan araştırmalar neticesinde parmak izlerinin aranması ve geliştirilmesi için yeni teknikler bulunmuş ve bu yöntemlerin pek çoğu dünyadaki polis kuvvetleri tarafından kullanılmaya başlanmıştır.</p>

  <p class="normal"><span class="ideitalik">Parmak izi delil tipleri</span></p>

  <p class="normal">Olay yerlerinden elde edilen parmak izlerini genel olarak kabartma izleri, görünen parmak izleri, gelişmemiş parmak izleri olmak üzere üç grupta toplamak mümkündür.</p>

  <p class="normal">Kabartma Parmak İzleri: Parmağın yumuşak cisimlerle teması sonucu oluşur (balmumu, macun, mum, sabun vb.). Bu gibi yüzeylerde parmak izinin üç boyutlu görüntüsü oluşur.</p>

  <p class="normal">Görünen Parmak İzleri: Parmağın herhangi bir boyayıcı madde ile (kan, mürekkep, yağ, boya vb.) bulaşıp bir yüzeye teması sonucu oluşur</p>

  <p class="normal">Zayıf görünen parmak izini incelemek için renkli veya eğik aydınlatma gerekli olabilir (Kameranın önüne renkli filtre koymak renkli aydınlatma ile aynı işi görür). Örneğin, kandaki parmak izleri uygun bir boyama tekniği ve optik tekniklerle geliştirilebilir.</p>

  <p class="normal">Gelişmemiş (Görünmeyen) Parmak İzleri: Bu izlerin görünür hale getirilmesinde kullanılacak fiziksel, kimyasal ve fıziko-kimyasal yöntemler daha çok parmak izini araştıracağımız yüzeyin cinsine bağlıdır. Örneğin, pürüzsüz ve gözeneksiz yüzeylerde (cam, plastikler, boyanmış yüzeyler, parlak metaller vb.) kullanılacak parmak izi geliştirme yöntemleri pürüzlü ve gözenekli yüzeylerde (kağıt, tahta, karton, bez parçaları) kullanılacak parmak izi geliştirme yöntemlerinden farklıdır. Parmak izinin yaşı, (parmak izinin inceleme altına alınmasına kadar geçen süre), ayrıca parmak izini bırakan şahsın parmaklarının herhangi bir yağ, kan, meşrubat gibi sıvılara bulaşmış olması da kullanılacak yöntemin seçilmesinde göz önünde bulundurulması gereken faktörlerdendir. Bugün hala geçerli olan belli araştırma teknikleri, ter sıvıları ve vücut salgılarına ait çalışmalara dayanmaktadır.</p>

  <p class="normal"><span class="ideitalik">Parmak izi geliştirmek için kullanılan yöntemler</span></p>

  <p class="normal">Sonuçları çok değişken olan bu yöntemler parmak izi uzmanlarınca denenmekte ve kullanılmaktadır. Nesnelerin yapısına, yüzeyine ve ortamın koşullarına göre değişiklik göstermektedir. Bu yöntemler şöyledir:</p>

  <p class="normal">Görsel inceleme: Nesnelere herhangi bir parmak izi geliştirme yöntemi uygulamadan önce her zaman, her zeminde görsel inceleme yapılır. Bazı görebileceğimiz izlerin keşfini sağlar, kullanışlı parmak izi varsa fotoğrafı çekilir.</p>

  <p class="normal">Fiziksel belirteci: Gümüş temelli sulu belirteçtir, sebaceus salgısının bileşenleri ile reaksiyona girerek gri gümüş kalıntı oluşturur. Yöntem genel olarak gözenekli yüzeyler (kağıt, karton ve ham odunda) üzerinde kullanılır.</p>

  <p class="normal">Parlaklık araştırması: Doğal gelişmemiş parmak izleri, bazı kimyasal bileşenlere çevrenin yol açtığı lekelenmelerle sonradan çöken kalıntılar oluşturur. Bunlar uygun aydınlatmaya bağlı olarak bulunabilir, ya da geliştirilebilir.</p>

  <p class="normal">Küçük parçacık belirteci: Deterjan çözeltisi içinde ince molibdenumdisülfat tanecikleri bulunan bir süspansiyondur. Gelişmemiş parmak izlerinin yağlı bileşenleri ile etkileşerek kalıntı oluşturur. Eski izlerden çok yeni izler üzerinde etkilidir.</p>

  <p class="normal">Gentian moru: Gentian moru, sebaceus salgısının yağlı bileşimlerini boyayarak koyu mor görüntü oluşturan bir boyadır. Yapışkan bandın yapışkan yüzeyi üzerindeki gelişmemiş parmak izlerinin geliştirilmesinde çok etkilidir.</p>

  <p class="normal">Gümüş nitrat: Gümüş nitrat (AgNO3) gelişmemiş parmak izindeki kloritlerle (NaCI, KCI), reaksiyona girerek gümüş klorit (AgCI) oluşur. Tozlandırılıp kurutulduktan sonra, gümüş serbest kalır ve papil hatları siyah çizgiler halinde belirir.</p>

  <p class="normal">Sudan siyahı: Sebaceus terinin yağlı bileşenlerini lekeleyerek mavi-siyah bir görüntü oluşturan boyadır. Gelişmemiş parmak izi taramasında diğer bazı proseslerden daha az etkilidir.</p>

  <p class="normal">Amido siyahı: Geliştirilmesi gereken kanlı parmak izlerinin üzerinde kullanılır. Amido siyahı, kandaki proteinleri boyayıp mavi- siyah renk oluşturan bir renk vericidir. Diğer tekniklerle birlikte gelişmemiş kanlı parmak izleri araştırırken kullanılır.</p>

  <p class="normal">İyot: İyot buharı gelişmemiş parmak izleri tarafından fiziksel olarak emilir. İyot buharı terdeki maddelerle birleşerek iz kalıntılarına uygun renk oluşturur. İyot aynı zamanda doymamış yağlarla da reaksiyon oluşturarak turuncu-kahverengi bir görüntü oluşturur.</p>

  <p class="normal">Ninhydrin: Ninhydrin belirtici, kağıt ve bazı diğer gözenekli yüzeyler için genel amaçlı belirteçtir. Parmak izindeki aminoasitler ve bunların parçalanması ile oluşan bileşikler ile ninhydrin reaksiyona girer. Gelişecek parmak izi gelişim şartlarına göre portakal renginden mora kadar değişen bir renkli iz oluşur. Parmak izinin tam gelişmesi uzun sürebilir.</p>

  <p class="normal">Süper yapıştırıcı: Süper yapıştırıcı buharı, etil ya da metil cyanoacrylate bazı parmak izleri üzerinde polimerleşerek beyaz bir kalıntı oluşturur. Bu polimerizasyonun gelişmemiş parmak izi içindeki su ve diğer bileşenlerin katalizörlüğü ile oluştuğu düşünülmektedir. Yöntemin etkinliği büyük ölçüde parmak izinin yaşına ve işlem koşullarına bağlıdır.</p>

  <p class="normal">Tozlar: Gelişmemiş parmak izlerinin geliştirilmesi için pek çok tipte toz kullanılmaktadır. Taze parmak izlerinde parmak izlerinin sulu birleşenleri tozların yapışkanlığı, daha eski izlerde ise sebaceaus salgısının yağlı kalıntıları temel olarak tozlarla etkileşir.</p>

  <p class="normal"><span class="ideitalik">Delil olarak parmak izi</span></p>

  <p class="normal">Parmak izi modeli eşsizdir ve kişiseldir (Tek yumurta ikizlerindeki durumda olduğu gibi, iki parmak izi genel olarak benzer olabilir, ancak birbirinin aynı olamaz.). Parmak izlerini eşsiz yapan, kabartma çizgilerinin karakteristik özellikleri ve ince ayrıntılarıdır. Bunlara özellik noktaları denir.</p>

  <p class="normal">Parmak izlerinin sınıflandırılmasında belirlenen genel özellikler sayesinde bir parmak izi üzerinde kimlik tespiti yapan polis, bütün dosyaları incelemektense birkaç benzerlikten yola çıkarak sonuca ulaşır. Belirlenen her grup, sonradan değişik faktörlere ayrılabilir (Örn: kabartma sayısı, papillerin sayısı, Galton çizgisi vs.).</p>

  <p class="normal">Parmak izi, kimlik belirlemek dışında çeşitli suçların aydınlatılmasında önemli roller oynamaktadır.</p>

  <p class="normal">Olay yerinde bulunan bir parmak izinin arşivden aranarak bulunması halinde karşılaştırma yapılabilir ve gerçek failin kimliğine ulaşılır. Bilinen şüpheli kişilerin parmak izleri ile karşılaştırılır. Aynı kişi tarafından işlendiği düşünülen suçlarda değişik olay yerlerinden parmak izleri toplanır ve karşılaştırılması yapılır. Faili bilinmeyen suçlarda elde edilen parmak izleri yeni suçlardan elde edilen parmak izleriyle karşılaştırılır. Değişik kişilerce işlenen ve bir grup işi olduğu düşünülen suçlardaki parmak izleri karşılaştırılır. Kimliği bilinmeyen kişilerin kimliğinin tespitinde kullanılır, ayrıca kimliği belirsiz cesetlerin kimliklerinin tespitinde de yararlanılmaktadır.</p>

  <p class="normal"><span class="ideitalik">Parmak izinin karşılaştırılması</span></p>

  <p class="normal">Olay veya suç yerinde bulunan parmak izleri, şahsın teşhis ve tespitinde önemli olduğu için, o izin hangi şahsa ait olduğunun tespit edilmesi önemlidir.</p>

  <p class="normal">Sanığın bırakmış olduğu parmak izleri tespit edildikten sonra formüle edilir ve o formülde iz aranır. Sonra ya şüpheli kimselerin parmak izleri ile karşılaştırılır ya da parmak izi bürolarındaki izler ile karşılaştırılarak iz sahibi araştırılır. Bulunmazsa saklanarak sonradan alınan izler ile karşılıklı tetkiki yapılır.</p>

  <p class="normal">Karşılaştırmayı aynı elin aynı parmaklarında yapmak mümkündür. Olay yerinden alınan izin gurubu ve formülü tespit edilir. Bu iz ile aynı gurup ve formüldeki izler karşılaştırılır. İzin merkezi tespit edilerek benzerlikler aranır. Karşılaştırılan iki iz arasında ilk bakışta göze çarpan farkların bulunması bu izleri birbirinden uzaklaştırır.</p>

  <p class="normal">İzlerde benzemeyen birkaç noktanın bulunması bu iki izin farklı izler olduğunu söylemeye yeterlidir. İki izin aynı parmağa ait olduğunu söyleyebilmek için her iki iz üzerinde en az 11-12 karakteristik ortak noktanın bulunması gerekir.</p>

  <p class="normal">İki iz arasında 8-12 ortak nokta bulunursa;</p>

  <p class="normal">1. İzlerin temizlik ve netliğine,</p>

  <p class="normal">2. Ender rastlanan izlerden olmalarına,</p>

  <p class="normal">3. İzlerdeki delta ve merkezlerin görülebilir, gurupların tayin ve incelenebilir nitelikte olmalarına,</p>

  <p class="normal">4. Ter deliklerinin (por) mevcut olmasına,</p>

  <p class="normal">5. Papil aralan mesafelerinin fark edilebilmesi, papillerin yönleri ve çatalların açıları her iki izde benzer olmasına bakılır.</p>

  <p class="normal">Şayet iki iz arasında, az sayıda ortak nokta bulunursa, bu parmak izi kimlik tespitinde kesin bir delil olarak kullanılamaz, fakat büyük ihtimalle şahsın sanık olduğu düşünülür. Sav, diğer delillerle kuvvetlendirilmelidir</p>

  <p class="normal"><span class="ideitalik">Karşılaştırma yöntemleri</span></p>

  <p class="normal">Parmak izleri arasındaki karşılaştırmayı iyi bir şekilde hatasız yapmak için bazı yöntemler geliştirilmiştir. Bunlar;</p>

  <p class="normal">Büyüteç yardımı ile: Bir büyüteç yardımıyla iki ize bakılır. Ortak karakteristik noktalar izler üzerinde işaretlenir. Ortak benzer karakteristik noktanın oluşu iki izin aynı parmağa ait olduğunu ispatlar. Kriminal laboratuarlarda genellikle bu yöntem kullanılmaktadır.</p>

  <p class="normal">Fotoğraf yardımı ile: Bu yöntem genelde olay yerinden izin fotoğrafı alındığında karşılaştırılması yapılacak izin fotoğrafıyla karşılaştırma yapılır. Burada fotoğraflar büyütülür. Sonra benzer karakteristik noktalar tespit edilir</p>

  <p class="normal">Projeksiyon yöntemi ile: İzlerin fotoğrafı alındıktan sonra projeksiyon ile büyütülerek perdeye yan yana ve üst üste düşürülerek benzer noktaların birleşmesi sağlanır.</p>

  <p class="normal">Streoskopik yöntemi ile: İzler çok net, benzer noktalar belirgin ise kesin teşhis için streoskopi aletinde izler yan yana konarak bakılır. Netlik sağlandıktan sonra relieflikte her iki izin tek görüntüsünde hiç bir kabartmanın bulunmaması iki izin aynı parmağa ait olduğu sonucunu gösterir.</p>

  <p class="normal">Mulaj yöntemi ile: İz üzerinde nokta, hat, çatal, adacık gibi karakteristik şekillerin bulundukları yerler iki şekilde işaretlenir;</p>

  <p class="normal">a- Karakteristik noktaların bulundukları yerler toplu iğne ile delinir. İki iz üst üste konduğunda aynı yerler deliniyorsa,</p>

  <p class="normal">b- Her iki iz üzerinde selofan kağıt konur, izler bu kağıda aktarılır, a'daki gibi uyum sağlanır, karakteristik noktalar çakışıyorsa izler aynı parmağa ait denir.</p>

  <p class="normal">PARMAK İZİYLE ÇÖZÜLEN İLK VAKA</p>

  <p class="normal">Amerika'da parmak izinin kanıt kabul edildiği ilk cinayet davası, Thomas Jennings davasıdır. 1910 yılında, Chicago Illinois'de meydana gelmiştir.</p>

  <p class="normal">Clarence Hiller, karısı ve dört çocuğuyla birlikte Chicago›da, Batı 104. Sokak'taki iki katli bir evde yaşıyordu. 19 Eylül 1910 sabahı erken saatte uyanan bayan Hiller, kızı Florence'in yatak odasının yakınında yanık duran gaz lambasının söndüğünü fark ederek kocasını uyandırdı ve adam derhal yataktan fırladı.</p>

  <p class="normal">Üst katın sahanlığında bir yabancıyla karşılaştı ve mücadele eden iki erkek merdivenden aşağıya yuvarlandı. Birkaç dakika sonra, Bayan Hiller iki el ateş edildiğini ve kocasının inleyerek yardım istediğini duydu. Aynı anda kapı gürültüyle kapandı. Bay Hiller merdivenlerin altında cansız yatıyordu.</p>

  <p class="normal">Silah sesleri ve çığlıkları duymuş olan komsusu John C. Pickens koşarak geldi. Şans eseri oğlu Oliver biraz ilerde Floyd Beardsley adlı bir polis memuruyla konuşuyordu. İkisi de silah seslerini duyarak aceleyle geldiler. Katilin, elinde bir kibritle on dört yaşındaki Clarice ve ondan bir yaş küçük kız kardeşi Florence'ın uyuduğu odaya girdiğini öğrendiler. Katil, kızlara saldırmamıştı ama ikisi de bağıramayacak kadar korkmuştu. Birkaç dakika sonra ise ölümle sonuçlanan kavga başlamıştı.</p>

  <p class="normal">Florence›ın yatağının ayak ucunda bir miktar kum ve çakıl parçası bulundu. Bay Hiller›in cesedinin yanında bulunan kullanılmamış üç fişekle birlikte tüm ipuçları bunlardı. Ne var ki, henüz Beardsley bilmiyordu, ama katil bu arada tümüyle farklı bir suçlamayla tutuklanmıştı.</p>

  <p class="normal">Hillerler'in evinden yarım mil kadar uzakta görevde bulunmayan dört polis memuru, karanlığın içinde arkasına kuşkuyla bakarak koşan bir adam görmüşler ve durdurup ceplerini boşaltmasını istemişlerdi. Adam derhal 38›lik revolveri çıkarıp teslim etmiş ve isminin Thomas Jennings olduğunu söylemişti. Giysilerinde taze kan lekeleri vardı ve akşamüstü tramvaydan düşerek sol kolunu incittiğini iddia ediyordu.</p>

  <p class="normal">Bu öyküden etkilenmeyen memurlar Jennings›i karakola götürdüler ve bu arada Bay Hiller›in öldürüldüğü haberi geldi. Yaralı adamın hırsızlık suçundan yatmakta olduğu Joilet Eyalet Hapishanesi›nden bir ay önce çıkmış olması bir numaralı zanlı haline gelmesine neden olmuştu.</p>

  <p class="normal">Kuşkular daha da arttı. Cezaevinden çıkışından iki hafta sonra, şartlı tahliye kurallarına karşı gelerek sahte isimle bir tabanca satın almıştı. 38›lik tabanca incelenince içindeki fişeklerin Clarence Hiller›in yanında bulunanlarla eş olduğu ortaya çıktı.</p>

  <p class="normal"><span class="ideitalik">Boyadaki izler</span></p>

  <p class="normal">En önemli ipucu cinayet yerinde ele geçti. Bay Hiller, katilin eve girmek için kullandığı, mutfağın arka penceresinin yakınındaki demir parmaklığı ölümünden birkaç saat önce boyamıştı ve taze boyanın üzerinde bir insanin sol eline ait dört parmağın izi vardı. 1905 yılında Scotlandyard'dan Komiser Muavini John Ferrler, ST. Louis Uluslararası Polis Fuarı'na gelip, Sir Edward Henry'nin sınıflandırma sistemini övmesinden beri Amerika'nın yasa koruyucu kurumları parmak izi alma işlemine başlamışlardı. Gerçi 1910 yılında bile Bertillonage sisteminden vazgeçilmişti ama Chicago polisi yeni sistemi hevesle kabul etmişti. Polis Müdürlüğü Kimlik Saptama Bürosu'nun teknisyenleri parmaklıkları inceleyip izlerin fotoğraflarını çektiler ve Jennigs'in parmak izleri ile karsılaştırılınca eş oldukları ortaya çıktı.</p>

  <p class="normal">Açılan davada bu bürodan William M. Evans'ın başkanlığında parmak izi uzmanlarından oluşan 4 kişilik bir grup yalnızca Jennigs'in sol elinin parmaklıklar üzerine böyle bir iz bırakmış olabileceğini iddia ettiler. Bu ifadenin ardından Jennings, suçlu bulunup ölüme mahkum edildi. Derhal savunma avukatları parmak izi almanın henüz emekleme aşamasındaki bir yöntem olduğunu, bilimsel olmadığını ve Illinois yasalarının bu kanıtları kabul etmediğini ileri sürdü. Tüm ülkenin dikkati, IIlinois Yüksek Mahkemesi'nin vereceği karara çevrilmişti. 21 Aralık 1911 tarihinde Yüksek Mahkeme, tarihi oturumunda parmak izlerinin kanıt olarak kabul edileceğini bildirip deneyimli teknisyenlerin de bilirkişi olarak görev alacaklarını bildirdi.</p>

  <p class="normal">Sonuçta, temyiz mahkemesi jürinin kararını onaylayıp idam cezasını değiştirmedi ve kısa bir sure sonra Jennings asildi.</p>

  <p class="normal"><span class="ideitalik">Sonuç</span></p>

  <p class="normal">Illinois eyaletinde görülen bu davadan sonra parmak izi alma yöntemi Amerika'nın her yerinde kullanılmaya başlandı. 1915 yılında California'da buluşan bir grup parmak izi uzmanı, daha sonraları Uluslararası Kimlik Saptama birliği (International Association for Identification, IAI ) adını alacak olan dünyanın bu konudaki ilk profesyonel kurumunun temellerini attılar. Yeni gelişmelerin ve bilgilerin toplandığı bir merkez olan bu kuruluşun dünyanın her tarafından binlerce üyesi bulunmaktadır.</p>

  <p class="normal">PATRICIA CORNWELL</p>

  <p class="normal">1956 yılında Florida'da dünyaya geldi. Kuzey Carolina'daki Davidson College'da yüksek eğitimini tamamladı. Charlotte Observer Gazetesi'nde polis muhabirliği yaptı. Dr. Kay Scarpetta'yı tanıttığı Otopsi adlı ilk romanını kaleme almadan önce altı yıl, Virginia eyaletinde adli tabip şefinin bürosunda gönüllü polis memuru olarak çalıştı. Tüm dünyada olağanüstü beğeni kazanan Otopsi, yazarına bir yıl içinde beş büyük polisiye roman ödülü getirdi. İlk defa bir romana bu kadar çok ödül verilmiştir. Bunu izleyen dokuz Scarpetta romanı tüm dünyada en çok satan kitaplar listesinin ilk sıralarında yer aldı. Cornwell'in, polislerin dünyasını ve çalışma yöntemlerini dile getiren üç eseri daha vardır. Ayrıca A Time For Remembering adlı eseri gezici bir vaizin karısı olan Ruth Graham'in biyografisidir. Gerilim roman türünde Amerika'da Edgar, John Creasy, Anthony Ve Macavity, Fransa'da Prix Du Roman D'aventure ödüllerini Aldı. Şimdiye kadar satılan kitaplardan kazandığı servet 150 milyon Avro olarak tahmin edilmektedir. Dedektifi, doktor Kay Scarpetta'dır.</p>

  <p class="normal"><span class="ideitalik">Eserleri</span></p>

  <p class="normal">Otopsi (1997), Yoksullar Mezarlığı (1997), Ceset Çiftliği (1997), Ölüm Zinciri (1999), Morg Çıkmazı (1999), Cinayet Nedeni (1999), Kanıt (1999), Başlangıç Noktası (2000), Sapık Teşhir (2000), Son İhtar (2001), Arı Kovanı (2001), Ölüm Kavşağı (2002), Bir Katilin Aanatomisi (2004), Son Durak (2005), Trace (2006)</p>

  <p class="normal">PATRICIA HIGHSMITH</p>

  <p class="normal">1921 yılında Teksas'ta doğan Patricia Highsmith, altı yaşında ailesiyle birlikte New York'a taşındı ve orada eğitim gördü. Yazar olmaya 16 yaşındayken karar verdi. İlk romanı olan Trendeki Yabancılar, 1950 yılında Alfred Hitchcock tarafından filme alındı; üçüncü romanı olan Yetenekli Bay Ripley (1955) ile de Edgar Allan Poe Ödülü'nü aldı. 1963 yılından sonra Avrupa'da yaşadı, 1995'te yaşamının son 12 yılını geçirdiği İsviçre'de öldü. Kahramanı, Katil Ripley'dir. Ripley dedektif, polis veya adli tıp uzmanı değildir. Katildir. Hem de en acımasızından...</p>

  <p class="normal"><span class="ideitalik">Eserleri</span></p>

  <p class="normal">Sokakta Bulundu, Bir Kadın Düşmanından Öykücükler, Edıth'in Güncesi, Küçük G: Bir Yaz Masalı, Fidyecinin Peşinde, Su Altında, Yetenekli Bay Ripley, Trendeki Yabancılar, Ripley Karanlıkta, El Sürçmesi, Beceriksiz, Baykuş Çığlığı, Cam Hücre, Merhameti Ertelemek, Tatlı Hastalık</p>

  <p class="normal">PETROS MARKARİS</p>

  <p class="normal">İstanbul Heybeliada doğumlu Petros Markaris, 1965 yılında yazdığı Ali Reco'nun öyküsüyle edebiyat dünyasına adım attı. Ardından, daha çok sahne sanatları ve sinemayla ilgilendi; Kral İbu'nun Destanı, Atlar gibi oyunlar yazdı. Ünlü yönetmen Theodoros Angelapulos'un 1936 Günleri, Büyük İskender, Leyleğin Geciken Adımı, Ulysse'in Bakışı filmlerinin senaryolarını kaleme aldı. Polisiye türe ilk olarak Yunan televizyonlarında üç yıl kesintisiz oynayan Bir Cinayet Anatomisi'nin senaryosunu yazarak adım atan Markaris, daha sonra Komiser Haritos'un başkahramanı olduğu, Gece Bülteni ve Alan Savunması adlı Romanları kaleme aldı. Kahramanı, Komiser Haritos'tur.</p>

  <p class="normal"><span class="ideitalik">Eserleri</span></p>

  <p class="normal">Alan Savunması, Gece Bülteni</p>

  <p class="normal">PEYAMİ SAFA</p>

  <p class="normal">Peyami Safa 1899'da İstanbul'da doğdu. Servet-i Fünun dönemi şairlerinden İsmail Safa'nın oğludur. Sivas'a sürgüne gönderilen babasının orada ölmesi üzerine iki yaşında yetim kalmış, bu yüzden "Yetim-i Safa" adıyla anılmıştır. Babasız büyümenin acılarının yanısıra, sekiz dokuz yaşlarında yakalandığı bir kemik hastalığı dolayısıyla 17 yaşına kadar, bu hastalığın fiziksel ve ruhsal bunalımlarını yaşamıştır. Sonradan bu günlerini ünlü Dokuzuncu Hariciye Koğuşu adlı romanında dile getirmiştir. Hastalık ve savaşın yol açtığı maddî sıkıntılar dolayısıyla öğrenimini sürdürememiş, o sıralar maarif nazırı olan Recaizade Ekrem Bey, bu görevinden ayrılınca onu Galatasaray Lisesi'nde okutma vaadini yerine getirememiş, Peyami Safa da hayatını kazanmak ve annesine bakmak için Vefa İdadisi'ndeki öğrenimini yarıda bırakmıştır. Keaton Matbaası'nda bir süre çalışan Peyami Safa, açılan sınavı kazanarak Posta - Telgraf Nezareti'ne girmiş, Birinci Dünya Savaşı'nın başlamasına kadar orada çalışmıştır. Daha sonra Boğaziçi'ndeki Rehber-i İttihat Mektebi'nde öğretmenlik yapmaya başlamıştır. Dört yıl çalıştığı bu okulda, hem öğretmiş, hem de kendi çabasıyla Fransızcasını ilerletmiştir.</p>

  <p class="normal">Daha sonra ağabeyi İlhami Safa'nın isteğine uyarak öğretmenlikten ayrılmış ve birlikte çıkardıkları 20. Asır adlı akşam gazetesinde Asrın Hikâyeleri başlığı altında yazdığı öykülerle gazetecilik yaşamına başlamıştır. İmzasız yazdığı bu öykülerin tutulması üzerine adını kullanmaya başlayan Peyami Safa, daha sonra Son Telgraf gazetesinde yazmış, oradan da Tasvir-i Efkâr'a geçmiştir. Daha sonra Cumhuriyet gazetesine geçmiş, 1940 yılına kadar bu gazetede fıkra ve makalelerinin yanısıra roman da tefrika etmiştir.</p>

  <p class="normal">1960'lı yıllara kadar birçok gazete ve dergide yazan Peyami Safa, 27 Mayıs'tan sonra Son Havadis gazetesinde yazmaya başlamıştır. Aynı yıl Erzurum'da yedek subaylığını yapmakta olan oğlu Merve'nin ölümü üzerine büyük bir sarsıntı geçiren Peyami Safa, birkaç ay sonra İstanbul'da ölmüştür (15 Haziran 1961). Dedektifi, Mike Hammer'dan esinlenerek yarattığı Cingöz Recai'dir.</p>

  <p class="normal"><span class="ideitalik">Eserleri</span></p>

  <p class="normal">Romanları: Gençliğimiz (1922), Şimşek (1923), Sözde Kızlar (1923), Mahşer (1924), Bir Akşamdı (1924), Süngülerin Gölgesinde (1924), Bir Genç Kız Kalbinin Cürmü (1925), Canan (1925), Dokuzuncu Hariciye Koğuşu (1930), Fatih-Harbiye (1931), Atilla (1931), Bir Tereddüdün Romanı (1933), Matmazel Noralya'nın Koltuğu (1949), Yalnızız (1951), Biz İnsanlar (1959)</p>

  <p class="normal">Hikâyeleri: Gençliğimiz (1922),Hikâyeler (Halil Açıkgöz derledi, 1980)</p>

  <p class="normal">Oyunu: Gün Doğuyor (1932)</p>

  <p class="normal">PINAR KÜR</p>

  <p class="normal">Günümüz romancılarındandır. 15 Nisan 1945 tarihinde Bursa'da doğdu. Liseyi New York'ta okudu, üniversite eğitimini New York ve İstanbul'da tamamladı. Fransa'da Sorbonne Üniversitesi'nde "Yirminci yüzyıl tiyatrosunda gerçeklik ve yanılsama" konusunda doktora verdi. Bir süre Ankara'da devlet tiyatrosunda dramaturg olarak çalıştı.</p>

  <p class="normal"><span class="ideitalik">Eserleri</span></p>

  <p class="normal">Yarın Yarın (1976), Küçük Oyuncu (1977), Asılacak Kadın (1979), Bitmeyen Aşk (1986), Bir Cinayet Romanı (1989), Sonuncu Sonbahar (1992), Bir Deli Ağaç (1981), Akışı Olmayan Sular (1983)</p>

  <p class="normal">POLİS</p>

  <p class="normal">Polis deyimi çeşitli evrelerden geçmiş, kökeni Yunanca ve Latince'den gelen bir kelimedir. Yunanca 'politeia', Latince 'politia' kelimelerinden türemiştir. Başlangıçta site ve şehirleri, şehirdeki devlet ve hükümet faaliyetlerini ve yönetimini ifade etmekteydi. Bu anlamda polis deyimi, sitenin tüm kamu hizmetlerinin karşılığı olarak kullanılmıştır.</p>

  <p class="normal">Polis deyimi bugün, çeşitli sözlüklerde; kent içinde kamu düzenini, huzur ve güvenliği sağlayan örgüt, kolluk, zabıta, şehirde güvenliği sağlamakla görevli kişiler anlamında kullanılmaktadır. Polis, güvenlik hizmetlerini sunan, kamu düzenini ve yurttaşların canı ve malı ile temel hak ve özgürlüklerini koruyan, yasa uygulayıcı bir kamu görevlisidir.</p>

  <p class="normal">POLİSİYE ROMAN KATEGORİLERİ</p>

  <p class="normal">Suça ve suçlulara bütünüyle yer veren edebiyat, çok çeşitli açılımlar yaratmıştır. T. Kakınç'ın 100 Filmde Başlangıcından Günümüze Gerilim/Polisiye Filmleri adlı kitabında bu açılımlar genel olarak şu başlıklar altında incelenmiştir:</p>

  <p class="normal"><span class="ideitalik">Gerilim Romanları</span></p>

  <p class="normal">Genelde serüven hikayeleridir. Olayların gelişimi kimi zaman yaşamın gerçeklerine dayanmaktadır. Kimi zaman da düşlere, gerçek dışına ve gerçeküstüne dayanır. Amaç, okurda merak uyandırmaktır.</p>

  <p class="normal"><span class="ideitalik">Casus Romanları</span></p>

  <p class="normal">Bir gizli servis ajanının serüvenlerini anlatan tek boyutlu hikayelerden; psikolojik, bazen de siyasal havalı olanlara, Bond ve benzerleri gibi bilim-kurgu sınırlarına dayananlara dek uzanan geniş bir yelpazede yer alır.</p>

  <p class="normal"><span class="ideitalik">Suç Romanları</span></p>

  <p class="normal">Yer altı dünyası da denilen suçlular dünyasını anlatır. Gangster çeteleri, örgütlü suç, adam öldürme şebekeleri, kaçakçılar, hırsızlar ve yer altı dünyasının olanca pisliği bu romanların işlediği ana konulardır.</p>

  <p class="normal"><span class="ideitalik">Gerçekçi Gangster Romanları</span></p>

  <p class="normal">Bunlarda gerçekten yaşamış ünlü gangsterlerin, çetebaşılarının, örgüt ve mafya önde gelenlerinin portreleri çizilir, hayat hikayeleri anlatılır.</p>

  <p class="normal"><span class="ideitalik">Kahraman Polis Romanları</span></p>

  <p class="normal">Polis örgütlerinin çalışmalarını, yöntemlerini, olumlu ve olumsuz yanlarıyla anlatırlar. Kimi zaman aşırı gerçekçidirler, bütünü belgelere dayandırılmıştır. Kimi zaman da güvenlik görevlilerinin günlük yaşamları hikaye edilmiştir.</p>

  <p class="normal"><span class="ideitalik">Polisiye Romanlar</span></p>

  <p class="normal">Bir suçun, çoğunlukla da cinayetin kimin eliyle işlenmiş olduğunu bulma odağı etrafında gelişen romanlardır. Kimi zaman okur, tüm roman kişilerini şüpheli görür. Romanın meslekten gelme veya amatör hafiye olan kahramanı, olayı saklayan giz perdesini bir takım kanıtlara dayanarak, aşama aşama kaldırıp olayı çözümlerken okur da onunla bu çözüm eylemine katılır. Roman gerçek katilin saptanmasıyla son bulur.</p>

  <p class="normal"><span class="ideitalik">Tersine Polisiye Romanlar</span></p>

  <p class="normal">Polisiye romanlar bir bilinmeyenle başladığı halde bu türde daha kitabın başında katil apaçık ortadadır. Roman, olayı aydınlatıp suçluyu yakalamak isteyen hafiye ile yakalanmamak için çaba gösteren suçlu arasında bir çekişme şeklinde gelişir. Bu arada yeni cinayetlerin işlenmesi de söz konusu olabilir.</p>

  <p class="normal"><span class="ideitalik">Cinayet Romanları</span></p>

  <p class="normal">Bir cinayeti, nedenleri, işlenişi ve sonuçlarıyla bir arada ele alan romanlardır. Burada cinayet ve cinayetin işlenmesine neden olan etkenlerin irdelenmesi, asıl cinayetin aydınlanmasından da, suçlunun cezalandırılmasından da daha fazla önem kazanır.</p>

  <p class="normal"><span class="ideitalik">Tarihsel Cinayet Romanları</span></p>

  <p class="normal">Geçmiş zamanda işlenmiş, fakat bir türlü aydınlatılamamış cinayetleri ya da başka suçları konu alan, eldeki bilgilere dayanarak ye da kanıtlar uydurup yakıştırarak olayları yeni baştan canlandırıp aydınlatmaya çalışan romanlardır.</p>

  <p class="normal"><span class="ideitalik">Psikolojik Gerilim Romanları</span></p>

  <p class="normal">Olaylar dizisinin kuruluşunu başka bir eserden iğreti olarak alırlar. Romanın ağırlık noktası; katil ile kurbanı, kimi zaman da katil ile hafiye arasındaki ilişkilerde psikolojik ortak paydalara dayanmaktadır.</p>

  <p class="normal"><span class="ideitalik">Korku Romanları</span></p>

  <p class="normal">Öncelikle bir dehşet ortamı, bir gerilim havası yaratma amacını gütmektedir. Romanda olayların gelişimi çoğunlukla akıl dışı niteliklerde olabileceği gibi, doğaüstü güçler ve doğaüstü varlıklar da ortaya çıkabilmektedir. Burada önemli olan okurda ürperti yaratmaktır.</p>

  <p class="normal">POLİSİYE ROMAN YAZMANIN 20 ALTIN KURALI</p>

  <p class="normal">Polisiye literetür araştırmacısı ve yazar S.S. van Dine›ın «Polisiye yazmak için uyulması gereken 20 kural»ı şöyle:</p>

  <p class="normal">1 - Okuyucudan ipucu saklanmamalı, okuyucu ile dedektife eşit imkanlar sağlanmalı.</p>

  <p class="normal">2 - Suçlunun dedektife oynadığı oyunların haricinde okuyuca akıl karıştırıcı fazladan oyun yapılmamalı.</p>

  <p class="normal">3 - İşin içine aşk girmemeli. Asıl konu bir suçluyu adalete teslim etmek olmalı.</p>

  <p class="normal">4 - Dedektif asıl suçlu çıkmamalı.</p>

  <p class="normal">5 - Suçlu, akıl yürütme ile bulunmalı, Tenten›in yaptığı gibi tesadüfen değil.</p>

  <p class="normal">6 - Bir dedektif ipuçlarını toplamalı, analiz etmeli ve çözmeli.</p>

  <p class="normal">7 - Mutlaka bir cinayet olmalı. 300 sayfada cinayetten az bir şey anlatmak okuyucunun çabasına saygısızlıktır.</p>

  <p class="normal">8 - Suçlar doğal yoldan çözülmeli. Fal baktırmak, ruh çağırmak, kristal küre döndürmek gibi paranormal yöntemler sayılmıyor.</p>

  <p class="normal">9 - Kahraman sadece bir dedektif olmalı. Birden çok dedektif, okuyucuya haksızlık ve 1. ile 2. maddeye ihanettir.</p>

  <p class="normal">10 - Suçlu, hikayede önemi olan biri olmalı, okuyucu tarafından tanınmalıdır.</p>

  <p class="normal">11 - Katil uşak çıkmamalıdır. Bu, en çaresiz yazarların yöntemidir.</p>

  <p class="normal">12 - Kaç suç işlenirse işlensin tek bir suçlu olmalıdır.</p>

  <p class="normal">13 - Gizli örgütlerin, mafyanın dedektif öykülerinde yeri yoktur.</p>

  <p class="normal">14 - Suç ve araştırma, bilim kurgu sınırlarına girmemeli, mantıklı olmalıdır.</p>

  <p class="normal">15 - Gerçekler hep göz önünde olmalıdır. Okuyucu kitabı bir kere daha okursa finalden önce de her şeyin yerli yerine oturduğunu görebilmelidir.</p>

  <p class="normal">16 - Bir polisiye, uzun betimlemelere, edebi karakter çalışmalarına yer vermemelidir. Bunlar heyecanı düşüren etkenlerdir.</p>

  <p class="normal">17 - Profesyonel bir suçlu, suçluluk duygusu duymaz, polisiye romanlardaki suçlular da duymamalıdır.</p>

  <p class="normal">18 - Polisiye romandaki suç, asla kaza ya da intihar çıkmamalıdır. Okuyucunun kalbini kırmamak için suçun dahiyane şekilde önceden planlanmasına özen gösterilmelidir.</p>

  <p class="normal">19 - Suçun arkasındaki sebepler kişisel olmalıdır, uluslararası komplolar ya da sadece para sebebiyle işlenen suçlar ucuz numaralardır.</p>

  <p class="normal">20 - Aşağıda sayılacak durumlar ve objeler, kendine saygısı olan bir yazar tarafından asla kullanılmamalıdır. O kadar çok kullanılmışlardır ki, türün sevenlerine çok aşinadırlar, yazarın orijinalliğine büyük zarar verirler:</p>

  <p class="normal">a) Suç mahalinde bırakılan sigaranın markası ile suçluyu tanımak.</p>

  <p class="normal">b) Suçluyu korkutmak için kullanılan sahte ruh çağırma seansları.</p>

  <p class="normal">c) Parmak izleri.</p>

  <p class="normal">d) Suçluya havlamayan ve içeriden biri olduğunu ortaya çıkaran köpek.</p>

  <p class="normal">e) Suçlu sanılanın şeytani ikizinin suçlu çıkması.</p>

  <p class="normal">f) Bayıltıcı şırınga.</p>
</body>
</html>
