<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Siyasetname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_38">Otuz Altıncı Fasıl</h1>

  <p class="ortayazi"><span class="ideitalik">Padişahın Sofra Tanzim Adabı ve<br class="chapter" />
  Tertibine Dairdir</span></p>

  <p class="normal">Huzura varanlara ikramda bulunmak için mükellef sofralar hazırlama zahmetinde bulunmak öteden beri hükümdarların töresi olagelmiştir. Şayet ulu kimselerin yemeye iştihası yok yahut yemeği beğenmediler ise yemeği yemeyip istedikleri bir vakitte yemelerinde bir sakınca yoktur. Lakin sabah vakti sofra hazırlamak bir hükümdarın olmazsa olmazlarındandır.</p>

  <p class="normal">Örneğin Sultan Tuğrul envai çeşit yemeklerle donatılmış mükellef sofralar kurmalarını emrederdi. Şayet sabahları at binmek ya da ava çıkmak arzu ederse bir şeyler yemek maksadıyla sahraya 20 katır yükü yiyecek onunla birlik giderdi. Sahraya dizdikleri yiyeceklerden cümle emirler ve Türkler hayretler içinde kalırlardı.</p>

  <p class="normal">Öte yandan hizmetkârlarına cömert ve mutfaklarında eli açık olmamak Türkistan hanlarının töresindendir. Biz Semerkand ve Özkent’e yaptığımız yolculuklarda bir bazı boşboğazlardan şunu işitmişliğimiz vardır: “Çigil ve Maveraünnehr ahalisi her daim, buradan onca sultan gelip geçmesine rağmen uzun zaman sofralarında boğazımıza bir lokma ekmek girmesi nasip olmamıştır.” derler.</p>

  <p class="normal">Kişioğlunun himmet ve mürüvveti aile ocağına kıyasla anlaşılır ve dahi sultan cümle hükümdarların kendisinden sorulduğu cihan dedikleri ailenin reisidir. Dolayısıyla onun reisliği, himmeti, mürüvveti, sofrası ve ikramı bu nispette cümle padişahlardan daha fazla ve âlâ olmalıdır.</p>

  <p class="normal">Bir hadis-i şerifte şöyle buyrulur: “Ekmeği ve yemeği Allah’ın kullarından esirgemeden cömertçe saçmak saltanat ve devletin ömrüne ömür katar.”</p>

  <p class="ortayazi"><span class="idebold">Hikâye</span></p>

  <p class="normal">Tevarîh-i enbiya’da şöyle geçer: Nice mucize, keramet ve mertebe sahibi Musa-yı kelîm’i Firavun’a yolladılar. 4.000 koyun, 400 sığır, 200 devenin yanı sıra tavuklar, tatlılar, kavurmalar ve envai çeşit leziz yiyeceği sofrasında bulundurmak Firavun’un töresinden idi. Bütün Mısır halkı her gün sofrasından doyardı. İşte Firavun tam 400 yıl böyle mükellef sofralar kurarak ilahlık tasladı.</p>

  <p class="normal">Musa aleyhisselam Tûr dağına çıkıp, “Ya rabbi, Firavun’u helak eyle!” diye dua edince Allah onun bu duasını kabul buyurarak: “Zamanı gelince, onu suda gark edip varını yoğunu, malını mülkünü senin kavmine azık ve emrine amade kılacağım.” dedi. Bu vaadin üzerinden birkaç yıl geçmesine rağmen Firavun o eski sapkınlık ve azgınlığına devam ediyordu. Bütün o yücelik ve itibarıyla koca Musa peygamber Allah’ın vaadinin gerçekleşmesini hâlâ dört gözle beklemekteydi. Musa, Allah’ın Firavun’u bir an önce helak etmesi için acele etmekteydi. Nihayet Musa’nın tahammül etmeye takati kalmamıştı. Sonra kırk gün oruç tutarak Tûr dağına tekrar çıkıp Allah’a yalvar yakar: “Allahım, Firavun’u helak edeceğini vaat etmişken o küfründen ve sapkın davasına devam etmektedir. Onu ne vakit helak edeceksin?” dedi. Hakk Teâlâ’dan bir nida geldi: “Ey Musa sen Firavun’u mümkün olduğu kadar kısa sürede helak etmemi beklersin; fakat binlerce kez binlerce kulun yüzü suyu hürmetine onu helak etmemem gerekiyor. Her gün kullarıma nimeti esirgemeden saçarken, onun sayesinde huzur ve emniyet içinde yaşarlarken, izzet ve celalime andolsun ki, onda bu kerem oldukça onu nasıl helak edeyim?” dedi.</p>

  <p class="normal">Musa: “Ya rabbi, peki vaadini ne zaman yerine getireceksin?” dedi.</p>

  <p class="normal">Rab Teâlâ: “Ey Musa, Firavun, kullarıma cömertçe ihsan etmekten el çektiği ve onlardan ekmeği esirgediği vakit ömrünü kısaltır, sonunu yaklaştırır ve saltanatını çökertirim.” dedi.</p>

  <p class="normal">Olay şöyle vuku buldu ki günlerden bir gün Firavun Hâmân’a: “Musa’nın Beni İsrail’in çoğunu etrafında toplaması bizi sıkıntıya sokmaktadır. Bakalım onunla sonumuz nereye varacak! Şu halde hiçbir şekilde muhtaç duruma düşmemek için hazine ve stokları dolu tutmak gerekir. Kendi emniyetimiz için mutfak ve sofra harcamalarını günbegün kısmak icap eder. Elde bulundurduğumuzun bir yarısını ambarlara yığmalı diğer yarısını da 2.000 koyun, 200 sığır ve 100 deve şeklinde kısmalıyız.” İşte bu şekilde Firavun harcamaları günden güne kısınca Musa aleyhisselam Hakk Teâlâ’nın vaadinin yaklaştığını anladı. Zira harcamalarda aşırı tasarruf saltanatın yıkılışını getirir. Haberi nakledenler Firavun’un suda boğulduğunu ve o şaşaalı devranından mutfağında kesilecek iki cılız koyuna kadar düştüğünü rivayet ederler.</p>

  <p class="normal">Allahü Teâlâ İbrahim aleyhisselamdan bulunduğu ikramdan ve misafirperverliğinden ötürü övgüyle söz eder. Hatimi Tai’nin vücuduna cömertlik ve konukseverliğinden dolayı cehennem ateşini haram kıldı. Ayrıca dünya var oldukça onun cömertliği dillere destan olacaktır. Emirül-mü’mînin Ali bin Ebi Talib kerremallahu vechehu namaz kılar iken gelen dilenciye parmağındaki yüzüğü çıkarıp verdiği, nice açı doyurduğu için Hakk Teâlâ kitabında ondan övgüyle bahsetmiştir ve kıyamete kadar onun cömertliği, erliği, gözüpekliği dilden dile dolaşacaktır.</p>

  <p class="normal">Cihanda cömert olmaktan ve ihsanda bulunmaktan daha iyi bir şey bulunmaz.</p>

  <p class="normal">Unsûrî şöyle söyler:</p>

  <p class="indentmetin">Cömertlik üstündür bir nice işten</p>

  <p class="indentmetin">Cömertlik yadigârdır peygamberden</p>

  <div class="clrb"></div>

  <p class="normal">Eğer ki bir kimse servet sahibi ise ve padişahın beraatı olmaksızın büyüklük göstermek, insanların önünde eğilerek ona saygı gösterip hazret ve efendi diye çağırmalarını arzu ederse her gün halka aş ve erzak dağıtması gerekir. Bugüne değin cihana kim nam salmış ve salacaksa halka bulunduğu ihsandan ötürüdür. Cimri ve nankörler iki cihanda da kınanmıştır.</p>

  <p class="normal">Hadis-i şerifte şöyle buyrulmuştur: “Cimriler cennete girmeyeceklerdir.” İslam devrinde olsun küfür devrinde olsun her dönemde insanlara yardım etmekten daha güzel bir meziyet var olmamıştır.</p>
</body>
</html>
