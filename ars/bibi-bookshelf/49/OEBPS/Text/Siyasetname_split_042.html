<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Siyasetname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_39">Otuz Yedinci Fasıl</h1>

  <p class="ortayazi"><span class="ideitalik">İşlerinin Ehli Olan Bendegân ve Hizmetkârların Haklarının Teslimine Dairdir</span></p>

  <p class="normal">Makbul bir işi yerine getiren hizmetkârların gecikmeden takdir edilerek ödüllendirilmesi gerekir. Diğer kölelerin işlerine gösterdikleri ihtimamı artırmak, suçluları suça tevessülden caydırmak, işleri düzene sokmak için mecbur kaldığından ötürü yahut sehven bir hata eyleyen köle işlediği suçun nispetince cezalandırılması gerekir. Zira hükümdarın selameti bundadır.</p>

  <p class="ortayazi"><span class="idebold">Hikâye</span></p>

  <p class="normal">Rivayet olunur ki Haşimîlerden bir çocuk sarhoş bir halde bir kısım insana dalaşınca babasına şikâyete gelip ondan dert yandılar. Babası onu cezalandırmak isteyince çocuk: “Babacığım, benim bir suçum yok, bir suç eyledimse aklım başımda değil idi; senin şimdi aklın başındayken bana kıyma.” dedi. Bu söz babasının gayetle hoşuna gittiği için çocuğunu affetti.</p>

  <p class="ortayazi"><span class="idebold">Hikâye</span></p>

  <p class="normal">Hurdâdbih şöyle nakleder: “Melik Pervîz has adamlarından birine gazaplanarak onu zindana atmıştı. Hiç kimse kendisine yaklaşmaya cüret edemiyor iken Mutrip Barbed ona her gün yemek ve şarap götürüyordu. Durumdan haber alan Pervîz, Barbed’e:</p>

  <p class="normal">‘Benim gazabıma uğrayan birine hangi cüretle kol kanat gerersin!’ dedi.</p>

  <p class="normal">Barbed:</p>

  <p class="normal">‘Padişahım senin ona yaptığın iyilik yanında benimki devede kulak kalır.’ dedi.</p>

  <p class="normal">Pervîz:</p>

  <p class="normal">‘Neymiş o benim yaptığım iyilik?’</p>

  <p class="normal">Barbed:</p>

  <p class="normal">‘Can.’ dedi.</p>

  <p class="normal">Pervîz bu sözden son derece etkilenerek:</p>

  <p class="normal">‘Gidebilirsin, onu senin yüzün suyu hürmetine bağışladım.’ dedi.”</p>

  <p class="ortayazi"><span class="idebold">Hikâye</span></p>

  <p class="normal">Sâsânîyan sülalesi, huzurlarında güzel bir söz söyleyen yahut hoşlarına gidecek bir maharet sergileyen kişilere “aferin” demeyi dillerine pelesenk etmişlerdi. Padişah “aferin” deyince hazinedara derhal o kişiye 1.000 dirhem verilmesini emrederdi. Nûşirevân-ı âdil başta olmak üzere, Sâsânî melikleri adalet, insaniyet ve himmet konularında diğerlerinden çok daha ilerdeydiler.</p>

  <p class="normal">Rivayet olunur ki günlerden bir gün Nûşirevân-ı âdil maiyetindekilerle birlikte at sırtında ava çıkmış, yolu bir köyün yakınına düşmüş idi. Köyde yaşlı bir adamın bir ceviz fidanı dikmekte olduğunu gördü. Ceviz yirmi yıl ya da daha uzun bir zaman geçtikten sonra meyvesini veren bir ağaç olduğundan Nûşirevân pek şaşırarak: “Ey ihtiyar, ceviz mi dikmektesin?” diye sordu.</p>

  <p class="normal">İhtiyar: “Evet Hünkârım.” dedi.</p>

  <p class="normal">Nûşirevân-ı âdil: “Ne kadar daha yaşayacaksın da meyvesine yetişeceksin?” diye sordu.</p>

  <p class="normal">İhtiyar: “Efendim, bizden öncekiler ektiler biz yedik; biz de ekelim bizden sonrakiler yesinler.” dedi.</p>

  <p class="normal">Bu söz Nûşirevân’ın pek hoşuna gidip “aferin” dedikten sonra hazinedarına ihtiyara 1.000 altın vermesini emretti. Hazinedar adama 1.000 altını sununca ihtiyar:</p>

  <p class="normal">“Efendim, hiç kimse bu cevizin meyvesini benden önce yemedi.” dedi.</p>

  <p class="normal">Nûşirevân:</p>

  <p class="normal">“Nasıl yani?” diye sordu.</p>

  <p class="normal">İhtiyar:</p>

  <p class="normal">“Eğer ki ben şu cevizi dikmeyeydim, efendimiz buradan geçmeyip bendelerinden sual kılmayaydı da bu cevabı işitmeyeydi şu 1.000 dirhemi nereden elde ederdim?”</p>

  <p class="normal">Nûşirevân iki kere “aferin” deyince hazinedar ihtiyara 2.000 altın dinar daha sundu.</p>

  <p class="normal">Hükümdar iki kere “aferin” dediği için bu cömertlik ve ihsanda bulundu. İşte önceki padişahların töresi bu minval üzere idi.</p>

  <p class="ortayazi"><span class="idebold">Hikâye</span></p>

  <p class="normal">Rivayet olunur ki Halife Me’mûn’a bir gün sarayda, tahtında oturup şikâyetleri dinlerken bir arzuhal iletildi. Me’mûn bunu derhal veziri Fazl bin Sehl’e vererek: “Bu adamın isteğini derhal yerine getir; zira şu felek bir hal üzere kalmayasıya devreder ve dahi şu zaman hiçbir dosta vefa etmeyesiye hızlı geçer. Bugün fırsat var iken iyilik eyleyelim çünkü yarın acizlik ve çaresizlik dedikleri çetin gün çatar da fırsat kaçar.” dedi.</p>

  <p class="normal">Vallahu a’lem.</p>
</body>
</html>
