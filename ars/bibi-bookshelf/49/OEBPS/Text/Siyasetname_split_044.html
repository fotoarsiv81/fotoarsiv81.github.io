<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Siyasetname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_41">Otuz Dokuzuncu Fasıl</h1>

  <p class="ortayazi"><span class="ideitalik">Memleket ve Hükümdarlık Meselelerinde Acele Edilmemesine Dairdir</span></p>

  <p class="normal">Memleket meselelerinde acele etmemek gerekir. Kulaklarına çalınan bir meseleden kuşkuya düştüklerinde işin hakikatinin doğrusu yalanıyla ortaya çıkması için meselenin araştırılmasını emretmelidir. Esasında acelecilik güçlünün değil zayıf adamın kârıdır. İki davacı huzura gelip maruzatlarını arz ettiklerinde padişahın gönlünün kimden yana olduğunun taraflarca malum olmaması lazımdır. Padişahın gönlünün bir tarafa meylettiği anlaşılırsa haklı olan tarafın cesareti kırılarak halini beyan etmekten çekinebilirken haksız olan taraf cüretlenebilir. Nitekim Hakk Teâlâ şöyle buyurur: “Eğer yoldan çıkmışın biri size bir haber getirirse muhakemenizi kullanın yoksa istemeden insanları incitir ve sonra yaptığınızdan pişmanlık duyarsınız.” [Hücûrat suresi; 6]</p>

  <p class="ortayazi"><span class="idebold">Hikâye</span></p>

  <p class="normal">Herat şehrinde, yaşadığı devrin âlimlerinden meşhur bir zatı<sup class="calibre3"><a href="../Text/Siyasetname_split_060.html#footnote-100-13" id="footnote-100-13-backlink">[13]</a></sup> Bikrek, hükümdara takdim etmişti. Hadise şöyle cereyan etti: Sultan Şehid Alparslan (Allah burhanını aydınlatsın) bir vakit Herat’a gitmiş ve bir müddet orada ikamet etmekteydi. Bu pîr-i fânînin evinde konaklamakta olan Abdurrahman Hal sultanın meclisinde bir gün şarap içerken:</p>

  <p class="normal">“Bu pîrin bir evi var. Akşam oldu mu oraya giderek gece boyunca ibadetini yapar. Bugün evinin kapısını açınca orada küflenmiş bir şarap testisiyle birlikte som pirinçten bir put gördüm. Meğerki herif gece boyunca şarap içerek bu putun önünde secdelere kapanıyormuş. Şarap testisiyle putu da beraberimde getirdim.” Abdurrahman hal bu lafları sarf edince, sultanın derhal o âlim kişinin boynunu vuracağını sandı. Sultan, Bikrek’e dönerek:</p>

  <p class="normal">“Derhal birini yollayarak o piri buraya çağırın!” dedi.</p>

  <p class="normal">Ben de derhal birini yolladım.</p>

  <p class="normal">Ardından sultan:</p>

  <p class="normal">“Yolladığın şahsı geri çağır ve kimseyi buraya getirmeleri için gönderme!” dedi.</p>

  <p class="normal">Ertesi gün sultana:</p>

  <p class="normal">“Dün o piri önce huzurunuza çağırmaya niyet edip ardından bundan caymanızın hikmeti ne idi?” diye sual eyledim.</p>

  <p class="normal">Sultan:</p>

  <p class="normal">“Abdurrahman Hal’ın o küstahça tavrından yalan söylediğini anlayınca, ona, ettiği laflardan dolayı o âlim efendiyi çağırmayacağımı lakin ellerini verip bana sarf ettiği sözlerin doğru olup, yalan söylemediğine dair yemin etmesini istedim. Bunun üzerine Abdurrahman Hal yalan söylediğini itiraf edince, ben:</p>

  <p class="normal">‘Ne diye yalan konuşup böylesi âlim bir şahsiyete iftirada bulunarak canına kastettin gidi namussuz herif!’ dedim. Abdurrahman bunun üzerine şöyle dedi:</p>

  <p class="normal">‘Çünkü ben onun evinde bulundum. Gayetle nezih bir evi olduğunu görünce eğer sultana böyle bir şey söylersem sultan da onu öldürür. Böylece o evi de bana bağışlar diye düşündüm.’ dedi.”</p>

  <p class="normal">Bunları işiten sultan, Abdurrahman Hal’ı huzurundan kovarak uzaklaştırdı.</p>

  <p class="normal">Öte yandan din büyükleri şöyle demişlerdir: “Acele şeytandan, sükûnet Rahman’dandır.”</p>

  <p class="normal">Henüz yapılmamış bir şeyi yapmaya elde fırsat vardır, oysa yapılmışa çare bulunmaz.”</p>

  <p class="normal">Hekim Buzurcmihr der ki: “Acele ahmaklıktandır. Acele edip tez davrananın akıbeti pişmanlık, hüsran ve insanların gözünde alçalmaktır. Başarıya ulaşmasına ramak kalmış nice işi akamete uğratan şeyin acelecilik olduğuna tanık oldum. Ayriyeten aceleci insan devamlı kendini kınayıp tevbeler eder durur, özürler diler, ayıplanır ve azap içinde kıvranır.”</p>

  <p class="normal">Emirül-mü’mînin Ali radiyallahu anh şöyle demiştir: “Hayır işinde seri olmak dışında bütün işlerde temkin ve sükûnet takdir olunmuştur.” En doğrusunu Allah bilir.</p>
</body>
</html>
