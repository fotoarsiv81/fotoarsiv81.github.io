<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Siyasetname</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_26">Yirmi Dördüncü Fasıl</h1>

  <p class="ortayazi"><span class="ideitalik">Ordunun Farklı Irk ve Kavimlerden Teşkiline Dairdir</span></p>

  <p class="normal">Ordunun katışıksız tek bir ırktan teşkil olması tehlikeler doğurur. Orduda her soydan asker bulunması için çaba sarf edilmelidir. Sarayda 2.000 Deylemli ve Horâsânlı neferin mukim bulunması zaruridir. Eldekilerin ikamesi, geri kalanların takviyesi gereklidir. Bunlardan bazısının Gürcü ve Fars Şebankarelerinden olmasında herhangi bir sakınca yoktur. Zira bunlar da gayetle makbul soydandırlar.</p>

  <p class="ortayazi"><span class="idebold">Hikâye</span></p>

  <p class="normal">Ordusunu Türk, Horâsânlı, Arap, Hindû, Gûrî ve Deylemliler gibi her kavim askerden teşkil etmek sultan Mahmud’un uygulamalarından idi. Sefer esnasında her gece nöbete<sup class="calibre3"><a href="../Text/Siyasetname_split_060.html#footnote-100-12" id="footnote-100-12-backlink">[12]</a></sup> gidecek askerlerin sayısı tespit ve her tayfaya bir mahal tahsis edilir idi. Yekdiğerinden olan korkularından ötürü hiçbir bölük yerlerinden kımıldamaya cüret edemez, birbirlerinin kollayarak uyumazlardı. Hiçkimseye “falanca kavim savaş meydanında pek mülayim” dedirtmemek için her kavim kendi haysiyet ve şerefini korumak maksadıyla en iyisinin kendileri olduğunu ispat için cenk günü dişini tırnağına takardı. Savaşçı erlerin töresi bu minval üzere olduğundan, tamamı yiğitçe, canla başla vuruşur idi. Elleri silahlarına davrandığında düşmanı kahretmeden topukları üstüne gerisingeri dönmezler idi.</p>

  <p class="normal">Bir ordu düşmana bir yahut iki defa galebe çalıp zafer kazandığında onların 100 süvarisi hasımların 1.000 süvarisini tepeler ve dahi hiçbir muzaffer ordu karşılarında direnemez. Böylece civar bütün ordular padişahın haşmetinden pusarak itaatkâr ve onun fermanına boyunları kıldan ince olur.</p>
</body>
</html>
