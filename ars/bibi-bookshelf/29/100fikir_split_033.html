<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>100fikir</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="solbaslik1" id="calibre_toc_36"> <br class="chapter"/> <br class="chapter"/> <br class="chapter"/>   <span class="solbaslik2">Earthrise</span><br class="chapter"/><br class="chapter"/></h2>
				<p class="normal1"> <br class="chapter"/>   Bir fotoğraf Güneş Sistemi'ndeki<br class="chapter"/>   yerimize dair algımızı nasıl değiştirdi?</p>
				<p class="indentmetin"><span class="idebold">Dan Heaf</span>, BBC Worldwide'ın dijital editörü</p>
				<p class="indentmetin"> </p>
				<p class="normal">Kozmonot Yuri Gagarin 12 Nisan 1961'de uzaya gittiğinde uzayın keşfinde yeni bir devir başladı. NASA'nın uzay yarışına <span class="ideitalik">Apollo</span> mekiği ile katılmasıyla beraber, bütün dünya astronotların kozmik serüvenleri karşısında büyülendi. Ses kayıtlarının çoğu etkileyiciydi, fakat uzaydan alınan görüntüler olmadan, Dünya'da çok az insan yeryüzünün ötesindeki alemi hayal edebilirdi.</p>
				<p class="normal">"<span class="ideitalik">Apollo</span> ay projesi tamamen teknokratik hedeflere ulaşıldığını gösteriyordu," diyor Heaf. "Bence projenin en kalıcı mirası <span class="ideitalik">Apollo</span>'nun görevi sırasında uzaydan çekilen fotoğraflardır."</p>
				<p class="normal">Bu fotoğraflardan ilki 1968'de Noel arifesinde <span class="ideitalik">Apollo 8</span>'in (gezegenin yörüngesinden çıkıp Ay'ın uzak tarafını gören ilk mekik) görevi sırasında William Anders tarafından çekildi. <span class="ideitalik">Earthrise</span> adındaki bu fotoğraf arkaplanda ayın ufkunun göründüğü gezegenimizin uzaydan görüntüsüdür. "<span class="ideitalik">Earthrise</span> haritacıların karaları ve denizleri enlem-boylam şebekesi üzerinde resmettikleri kürenin yerini alarak, gezegenimize dair düşüncelerimizi tümden yeniledi," diyor Heaf. "Ayrıca halkın reklam ve tanıtımlarla her yerde karşısına çıkarak, internetin olmadığı bir devirde adeta virüs gibi yayıldı."</p>
				<p class="normal">Gerçekten de <span class="ideitalik">Apollo</span>'nun görevi sırasında çekilen fotoğraflar son derece etkileyici ve ikoniktir.</p>

		</body>
</html>