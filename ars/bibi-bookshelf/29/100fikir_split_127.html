<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>100fikir</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="solbaslik1" id="calibre_toc_107"> <br class="chapter"/> <br class="chapter"/> <br class="chapter"/>   <span class="solbaslik2">Transistör</span><br class="chapter"/><br class="chapter"/></h2>
				<p class="normal1"> <br class="chapter"/>   Teknolojik dünyamızı dönüştürmek</p>
				<p class="indentmetin"><span class="idebold">Jimmy Wales</span>, Wikipedia'nın kurucularından</p>
				<p class="indentmetin"> </p>
				<p class="normal">Nasıl ki hücreler yaşamın yapıtaşlarıysa, transistörler de modern teknolojinin yapıtaşlarıdır. Bilgisayarlardan arabalara varıncaya kadar hayatımızdaki her teknolojik parçaya eşlik ederler.</p>
				<p class="indentmetin"> <br class="chapter"/>"Transistörün icadı her şeyi değiştirdi. Bilgisayarların ve aslında her tür modern elektronik cihazın yapılmasına olanak tanıdı. Bu durum internetin yanı sıra bilim ve teknoloji alanlarında ilerlemeye yol açtı."<br class="chapter"/>Jimmy Wales</p>
				<p class="indentmetin"> </p>
				<p class="normal">Transistör icat edilmeden önce "vakum tüpü" denilen cihaz televizyonlardan telefonlara varıncaya dek pek çok teknolojik cihazın içindeki elektrik devrelerinde kullanılıyordu. Fazla büyük ve güvenilmezdiler. Çalışmaları için ısıtılmaları gerektiğinden, enerji açısından verimli sayılmazlardı. İşin garibi, alternatifleri yirmi yıldır mevcuttu.</p>
				<p class="normal">1920'lerde fizikçi Julius Lilienfeld üç elektrotlu bir cihazın patentini aldı. Cihazda elektrik iletkenleri devrelerin metalik olmayan parçalarıyla bağlantı kurmakta kullanılıyordu. Lilienfeld'in sahiden bu cihazı icat edip etmediğini kimse bilmiyor, ama yirmi yıl önce onun ne kadar faydalı olabileceğini birinin fark ettiği kesin.</p>
				<p class="normal">1940'larda ABD'de bulunan Bell Laboratuvarı'ndan bir yetkili, Lilienfeld'in üç elektrotlu cihazının önemini fark etti ve en parlak ekibini söz konusu cihaz için pratik bir kullanım alanı bulmakla görevlendirdi. 1947'ye gelindiğinde John Bardeen ve Walter Brattain adlı fizikçiler bir yükseltici devre kurdular. Devrede elektrik bağlantısı germanyum kristaliyle kurulduğunda çıkış gücü giriş gücünden çok daha büyük oluyordu. Daha sonra William Shockley cihazı geliştirip şimdi "bağlantılı transistör" dediğimiz yapıyı kurdu.</p>
				<p class="normal">Bell Laboratuvar ekibi 1956'da fizik dalında Nobel Ödülü kazandı, ama arıtıcı elementlerde ve "katkılama" denen olguda bir yenilik yaşanmasaydı, icatları mümkün olamazdı. Katışkılar elementlere katılıp onları kötü yalıtkanlar haline getirirken "katkılama" gerçekleşir. Bu "yarı-iletkenler" hem yalıtkan hem de iletken özelliklere sahiptir ve iletkenlikleri değiştirilebilir ki bu da transistörler için vazgeçilmezdir.</p>
				<p class="normal">Sert gri-beyaz element olan germanyum normalde bir yalıtkandır, ama katışkılar eklendiğinde iyi bir yarı-iletken olur. II. Dünya Savaşı'ndan sonra katkılama ve germanyumu arıtmada kaydedilen gelişmeler, germanyumu transistörler için mükemmel bir yarı-iletken haline getirdi. Germanyum transistörler 20 yılı aşkın bir süredir dünya genelinde kullanıldı, ta ki daha işe yarar ve daha ucuz yeni bir element bulunana kadar.</p>
				<p class="normal1">Silikon Vadisi</p>
				<p class="normal">1954'te Texas Instruments'tan George Teal silikondan yapılma ilk transistörü yarattı. Silikon, elementlerin periyodik tablosunda germanyumla aynı grupta yer alır. Silikon dioksit halindeki silikon yerkabuğundaki en bol ikinci elementtir ve dolayısıyla çıkarılması germanyumdan daha ucuza gelir, ayrıca bu elementle daha güvenilir transistörler üretilebilir.</p>
				<p class="normal">Silikon transistörler bilgisayar tasarımını kökten değiştirdi ve çok geçmeden içlerine milyonlarca transistörün tıkıştırıldığı mikroçipler gitgide daha karmaşık hesapları yapabilir hale geldi. Bilgisayar mühendisliğinde patlama yaşandı ve bu patlamanın merkez üssü olan California'daki bölge Silikon Vadisi olarak tanındı.</p>
				<table class="generictable">
					<tr class="calibre4">
						<td class="calibre5"> </td>
						<td class="calibre5"><span class="solbaslik2">Bunları Biliyor Muydunuz?</span></td>
					</tr>
					<tr class="calibre4">
						<td class="calibre5" valign="top">  ~  </td>
						<td class="calibre5">"Transistör" sözcüğü "transfer" (aktarım) ve "resistör" (direnç) sözcüklerinin bileşiminden oluşur.</td>
					</tr>
					<tr class="calibre4">
						<td class="calibre5" valign="top">  ~  </td>
						<td class="calibre5">Şimdiki transistörler bir saç teli inceliğindedir.</td>
					</tr>
					<tr class="calibre4">
						<td class="calibre5" valign="top">  ~  </td>
						<td class="calibre5">Transistör öncesi hesap makinelerinden biri ENIAC (Elektronik Sayısal Entegreli Hesap Makinesi) idi ve 17.000 vakum tüpü içermekte olup 30 ton ağırlığındaydı.</td>
					</tr>
				</table>
		<div class="calibre1" id="calibre_pb_128"/></body>
</html>