<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>100fikir</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h2 class="solbaslik1" id="calibre_toc_26"> <br class="chapter"/> <br class="chapter"/> <br class="chapter"/>   <span class="solbaslik2">Üç Çağ Sistemi</span><br class="chapter"/><br class="chapter"/></h2>
				<p class="normal1"> <br class="chapter"/>   Tarihöncesi insanın şekillendirdiği taşların<br class="chapter"/>   keşfi yaratılışçı görüşe damgasını nasıl vurdu?</p>
				<p class="indentmetin"><span class="idebold">Dr. Francis Pryor</span>, arkeolog, Time Team programının sunucusu,</p>
				<p class="indentmetin">The Making of British Landscape (Britanya'nın Peyzajını Yapmak)</p>
				<p class="indentmetin">gibi çeşitli kitapların yazarı ve</p>
				<p class="indentmetin">Bronz Çağı yerleşim yeri Flag Fen'i keşfedenlerden</p>
				<p class="indentmetin"> </p>
				<p class="normal">"Gök gürültüsü taşları"nın fosil mi olduğu, yoksa insanlar tarafından mı şekillendirildiği yönündeki tartışma on sekizinci yüzyılda alevlendi. Fransız Nicholas Mahudel'in tarihöncesi nesnelere özel bir ilgisi vardı ve söz konusu taşların insanlar tarafından şekillendirildiğine inandığından, bu görüşünü Paris'teki Académie des Inscriptions et Belles-Lettres'ye sundu. Sorun şuydu ki, eğer taşlar gerçekten alet kullanan bir insan tarafından bilenmişse birkaç bin yıldan daha eski olmazlardı. Bu da İncil'deki yaratılış inancıyla çelişiyordu.</p>
				<p class="normal">Bazı kesimlerin itirazlarına rağmen Mahudel mezarlıklardaki araştırmalarını sürdürdü ve tarihöncesi üç çağ yaşandığı sonucuna vardı: Taş, bronz ve demir.</p>
				<table class="generictable">
					<tr class="calibre4">
						<td class="calibre5"> </td>
						<td class="calibre5"><span class="solbaslik2">Bunları Biliyor Muydunuz?</span></td>
					</tr>
					<tr class="calibre4">
						<td class="calibre5" valign="top">    </td>
						<td class="calibre5">"Çağlar" kesin bir zaman dilimine karşılık gelmez. Bir çağdan diğerine geçiş dünyanın farklı yerlerinde, farklı zamanlarda, uzun zaman dilimleri boyunca kademeli olarak gerçekleşir. Sözgelimi, Hindistan ve Ortadoğu MÖ 1200 dolaylarında bronz çağından demir çağına geçerken, Avrupa'da demir çağının başlaması için MÖ 600'ü beklemek gerekiyordu.</td>
					</tr>
				</table>
				<p class="normal">1836'da Danimarkalı müze müdürü Christian Jürgensen Thomsen üç çağ düşüncesini bir adım ileriye taşıdı. El yapımı kalıntıları sınıflandırarak bir model çıkardı. Taş aletler başta kullanılmıştı, sonra bronz aletlerin yapımının öğrenilmesiyle bronz kullanıldı, ardından aynı şekilde demir aletler geldi. Bulgu kayıtlarının ve tarihöncesi eserlerin üzerine eğilip onları saatlerce inceleyen Thomsen, üç çağın uzun bir zaman önce yaşandığına dair somut kanıtlar topladı.</p>
				<p class="normal">Bunun toplum ve din üzerinde etkisi büyük oldu. Pryor'un belirttiği gibi, "Fikirler parlak olabilir, ama pratik bir etkilerinin olması için toplumun geniş bir kesimi tarafından kabul edilmesi gerekir. Thomsen'in üç çağ sistemi ve onunla birlikte jeoloji kuramında meydana gelen gelişmeler olmasaydı, Darwin'in evrim üzerine devrimci görüşleri, akademi ve bilim çevrelerinde dirençle karşılaşacağından o kadar hızlı yayılmazdı."</p>

		</body>
</html>