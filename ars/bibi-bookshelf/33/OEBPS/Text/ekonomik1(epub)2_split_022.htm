<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="#0066CC" vlink="purple">
  <div class="WordSection16">
    <h2 class="calibre27" id="calibre_pb_41"><a class="calibre16 pcalibre pcalibre1" id="_Toc338809594"></a><a class="calibre16 pcalibre pcalibre1" id="bookmark44"></a><a class="calibre16 pcalibre pcalibre1" id="bookmark43"><span class="Gvdemetni7"><span class="calibre26">18-İran’da Şahların Şahı</span></span></a></h2>

    <p class="Gvdemetniff"><span class="Gvdemetni5"><span class="calibre18">1975 ve 1978 arasında İran’ı sık sık ziyaret ettim. Bazen, Latin Amerika veya Endonezya ile Tahran arasında gidip geliyordum. Şeyhin Şah (resmi unvanı), çalıştığımız diğer ülkelere göre çok daha farklı bir durum ortaya koymuştu.</span></span></p>

    <p class="Gvdemetniff"><span class="Gvdemetni5"><span class="calibre18">Suudi Arabistan gibi, İran da petrol açısından zengin bir ülke olduğundan, iddialı projelerini finanse etmek için borç almaya ihtiyacı yoktu. Ancak, İran’ın Suudi Arabistan’dan temel farkı, nüfusunun büyük çoğunluğunun Ortadoğulu ve Müslüman olmasına karşılık Arap olmayışı idi. Ek olarak, ülkenin hem içerde, hem de komşuları ile olan ilişkilerinde, politik kargaşa dolu bir tarihi vardı. Dolayısıyla, orada değişik bir yaklaşımda bulunduk:</span></span> <span class="Gvdemetni5"><span class="calibre18" xml:lang="EN-US">Washington</span></span> <span class="Gvdemetni5"><span class="calibre18">ve iş dünyası el ele verip, Şah’ı bir kalkınma sembolüne dönüştürmek için işbirliği yaptılar.</span></span></p>

    <p class="Gvdemetniff"><span class="Gvdemetni5"><span class="calibre18">Tüm dünyaya, ABD’nin (ticari ve politik çıkarları doğrultusunda) demokratik bir dostu için neler yapabileceğini göstermek için büyük bir çabaya giriştik. Açık bir şekilde -antidemokratik unvanı ya da demokratik olarak seçilmiş başbakanına karşı- o kadar da açık olmayan CIA kökenli darbe gerçeği bir yana,</span></span> <span class="Gvdemetni5"><span class="calibre18" xml:lang="EN-US">Washington</span></span> <span class="Gvdemetni5"><span class="calibre18">ve Avrupalı ortakları, Şah’ın hükümetini, güçlü bir Amerikan karşıtı akımın kendisini göstermeye başladığı Irak, Libya, Çin, Kore ve diğer ülkelerdekilere bir alternatif olarak sunmakta kararlıydılar.</span></span></p>

    <p class="Gvdemetniff"><span class="Gvdemetni5"><span class="calibre18">Görünüşte Şah, yoksulların ilerici bir arkadaşı idi. 1962 yılında, büyük özel arazilerin parçalanıp köylü sahiplerine devredilmelerini emretti. Bir sonraki sene, geniş bir yelpazede sosyoekonomik reformlar içeren Beyaz Devrim’i başlattı. OPEC’in gücü 1970’lerde büyüdükçe, Şah da giderek daha itibarlı bir dünya lideri olmaya başladı. İran, aynı zamanda, Müslüman Ortadoğu’nun en kuvvetli askeri güçlerinden birini geliştirdi.</span></span><a class="pcalibre pcalibre1" href="../Text/ekonomik1%28epub%292_split_046.htm#_edn54" id="_ednref54" title=""><span class="MsoEndnoteReference"><span class="calibre18"><span class="MsoEndnoteReference1"><span class="calibre19">[54]</span></span></span></span></a></p>

    <p class="Gvdemetniff"><span class="Gvdemetni5"><span class="calibre18">MAIN, kuzeyde Hazar Denizi kıyısındaki turistik alanlardan, güneyde Hürmüz Boğazı’na bakan askeri tesislere kadar, ülkenin her tarafındaki projelerin içindeydi. Çalışmalarımızın odak noktası, eskiden olduğu gibi, bölgesel gelişme potansiyellerini tahmin edip, sonra da bu tahminleri gerçekleştirecek endüstriyel ve ticari büyümeyi beslemek için gerekli olan enerjiyi sağlayacak elektrik üretim, ulaşım ve dağıtım sistemlerini tasarlamaktı.</span></span></p>

    <p class="Gvdemetniff"><span class="Gvdemetni5"><span class="calibre18">Zaman içinde, İran’ın önemli bölgelerinin çoğunu ziyaret ettim. Kirman’dan Bender Abbas’a çöl dağlarında eski kervan yollarını izledim. Eski kralların efsanevi sarayı ve eski dünyanın harikalarından biri olan Persepolis’in kalıntılarını gezdim. Şiraz, İsfahan ve Persepolis yakınlarında, Şah’ın taç giydiği muhteşem çadır kent gibi, ülkenin en ünlü ve görülmeye değer yerlerini dolaştım. Bu arada, bu ülke ve insanları için de içimde gerçek bir sevgi doğdu.</span></span></p>

    <p class="Gvdemetniff"><span class="Gvdemetni5"><span class="calibre18">Yüzeyde İran, Hıristiyan-Müslüman işbirliğine model olacak bir örnek gibi görünüyordu. Ancak, sakin görünüşlerin ardında derin kızgınlıkların yatabileceğini kısa zamanda öğrendim.</span></span></p>

    <p class="Gvdemetniff"><span class="Gvdemetni5"><span class="calibre18">1977’de bir gece geç vakit, oteldeki odama döndüğümde, kapımın altından atılmış bir not buldum. Emin adında bir adam tarafından yazıldığını fark edince şaşırdım. Onunla hiç karşılaşmamıştık ama bir hükümet toplantısı sırasında, bana onun ünlü bir radikal bölücü olduğu anlatılmıştı. Düzgün bir el yazısı ile yazılmış bir İngilizce ile beni belirtilen lokantada kendisiyle buluşmaya davet ediyordu. Ancak, bir de uyarı vardı: Sadece, İran’ın, “benim pozisyonumdaki” çoğu insanın hiçbir zaman görmediği bir yanını keşfetmekle ilgileniyorsam gelmeliydim. Emin’in benim gerçek konumumun ne olduğunu bilip bilmediğini düşündüm. Büyük bir risk aldığımın farkındaydım ama bu gizemli kişiyle tanışmanın cazibesine de karşı gelemiyordum.</span></span></p>

    <p class="Gvdemetniff"><span class="Gvdemetni5"><span class="calibre18">Taksi beni, arkasındaki binayı görmemi engelleyecek kadar yüksek bir duvarın içindeki minik bir kapının önünde bıraktı. Uzun siyah bir tuvalet giymiş çok güzel bir İranlı kadın beni içeriye alıp, alçak tavanından sarkan süslü yağ lambalarının aydınlattığı bir koridordan geçirdi. Koridorun sonunda, bir elmas gibi, parıltısıyla insanı kör eden bir odaya girdik. Gözlerim nihayet alıştığında, duvarların yarı değerli taşlarla ve sedef kaplamalı olduğunu fark ettim. Lokantanın içi çok ince işlenmiş bronz avizelerdeki uzun beyaz mumlarla aydınlatılmıştı.</span></span></p>

    <p class="Gvdemetniff"><span class="Gvdemetni5"><span class="calibre18">Usta bir elden çıktığı belli lacivert takım elbise giymiş, uzun boylu ve uzun siyah saçlı bir adam yaklaşıp elimi sıktı. İngiliz okullarında okumuş bir İranlı olduğunu anlatan bir aksanla kendisini Emin olarak tanıttı. İlk dikkatimi çeken, bir bölücü radikale hiç de benzemediği idi. Beni, çiftlerin sessizlik içinde yemek yedikleri masaların yanından geçirip, diğerlerinden ayrılmış bir köşeye götürdü ve burada rahatlıkla konuşabileceğimizi söyledi. Bu lokantanın gizli buluşmalara ev sahipliği yaptığı hakkında bir izlenime kapıldım. Bizimkisi, büyük olasılıkla, o akşamın tek romantik olmayan buluşmasıydı.</span></span></p>

    <p class="Gvdemetniff"><span class="Gvdemetni5"><span class="calibre18">Emin çok kibardı. Görüşmemiz sırasında, beni kötü niyetleri olan biri olarak değil de, sadece bir ekonomik danışman olarak gördüğü ortaya çıktı. Bir Barış Gönüllüsü olduğumu bildiğini, ona, ülkesini tanımak ve insanlarla kaynaşmak için her fırsatı değerlendirdiğim söylendiği için beni seçtiğini anlattı.</span></span></p>

    <p class="Gvdemetniff"><span class="Gvdemetni5"><span class="calibre18">“Mesleğinizdeki diğer insanların çoğuna göre çok gençsiniz,” dedi. “Tarihimiz ve mevcut sorunlarımızla gerçekten ilgilisiniz. Siz bizim ümidimizsiniz.”</span></span></p>

    <p class="Gvdemetniff"><span class="Gvdemetni5"><span class="calibre18">Hem Emin’in görüntüsü, hem de lokantada başkalarının da olmasıyla birlikte oradaki atmosfer de bana bir ölçüde rahatlık verdi. Cava’da Rasy ya da Panama’da Fidel gibi insanların bana dostça yaklaşmalarına alışmıştım ve bunu hem bir övgü hem de bir fırsat olarak kabul ediyordum. Ziyaret ettiğim yerler beni hep büyülediği için, diğer Amerikalılar’dan farklı göründüğümü biliyordum. Kültürlerine gözünüzü, kulağınızı ve kalbinizi açarsanız, insanların size çok çabuk ısındıklarını keşfetmiştim.</span></span></p>

    <p class="Gvdemetniff"><span class="Gvdemetni5"><span class="calibre18">Emin bana Yeşeren Çöl projesini bilip bilmediğimi sor</span></span><span class="Gvdemetni5"><span class="calibre18">du.</span></span><a class="pcalibre pcalibre1" href="../Text/ekonomik1%28epub%292_split_046.htm#_edn55" id="_ednref55" title=""><span class="MsoEndnoteReference"><span class="calibre18"><span class="MsoEndnoteReference1"><span class="calibre19">[55]</span></span></span></span></a> <span class="Gvdemetni5"><span class="calibre18">“Şah, çöllerimizin bir zamanlar verimli ovalar ve zengin</span></span> <span class="Gvdemetni5"><span class="calibre18">ormanlar</span></span> <span class="Gvdemetni5"><span class="calibre18">olduğuna inanıyor. En azından,</span></span> <span class="Gvdemetni5"><span class="calibre18">öyle</span></span> <span class="Gvdemetni5"><span class="calibre18">olduğunu iddia</span></span> <span class="Gvdemetni5"><span class="calibre18">ediyor. Teorisine göre, Büyük İskender zamanında,</span></span> <span class="Gvdemetni5"><span class="calibre18">bu toprak</span></span><span class="Gvdemetni5"><span class="calibre18">lardan beraberlerinde milyonlarca keçi ve koyun olan büyük ordular geçmiş. Hayvanlar tüm otları ve diğer bitkileri yemiş. Bu bitkilerin yok olması bir kuraklığa yol açmış ve sonuçta tüm bölge çöle dönüşmüş. Şah’a göre, şimdi tek yapmamız gereken, milyonlarca ağaç dikmek. Ondan sonra da -hop!- yağmurlar geri gelecek ve çöl yeniden yeşerecek. Tabii, bu arada milyonlarca dolar harcamamız gerekecek.” Küçümser bir şekilde gülümsedi. “Ve sizinkisi gibi şirketler çok</span></span> <span class="Gvdemetni5"><span class="calibre18">büyük</span></span> <span class="Gvdemetni5"><span class="calibre18">kârlar edecekler.”</span></span></p>

    <p class="Gvdemetniff"><span class="Gvdemetni5"><span class="calibre18">“Bu teoriye pek inanmıyorsunuz gibi</span></span> <span class="Gvdemetni5"><span class="calibre18">geliyor bana.”</span></span></p>

    <p class="Gvdemetniff"><span class="Gvdemetni5"><span class="calibre18">‘Çöl bir semboldür. Onu yeşertmek</span></span> <span class="Gvdemetni5"><span class="calibre18">tarımdan çok daha</span></span> <span class="Gvdemetni5"><span class="calibre18">fazlasını</span></span> <span class="Gvdemetni5"><span class="calibre18">içerir.”</span></span></p>

    <p class="Gvdemetniff"><span class="Gvdemetni5"><span class="calibre18">Garsonlar, çok güzel sunulmuş İran yemekleriyle dolu tepsilerle geldiler. İznimi aldıktan sonra, Emin değişik tepsilerden birkaç çeşit seçti. Sonra bana geri döndü.</span></span></p>

    <p class="Gvdemetniff"><span class="Gvdemetni5"><span class="calibre18">“Cesaretimi mazur görürseniz, Bay Perkins, size bir soru:</span></span></p>

    <p class="Gvdemetniff"><span class="Gvdemetni5"><span class="calibre18">Kendi yerli insanlarınızın -Kızılderililer’in- kültürlerini yok eden nedir?”</span></span></p>

    <p class="Gvdemetniff"><span class="Gvdemetni5"><span class="calibre18">Bunda, açgözlülük ve daha iyi silahlar da dahil, birçok etkenin rolü olduğunu söyledim.</span></span></p>

    <p class="Gvdemetniff"><span class="Gvdemetni5"><span class="calibre18">“Evet. Doğru. Bunların tümü. Ama hepsinden daha fazla, çevrenin yok edilmesine indirgenemez mi?” Sonra bana, ormanlar ve yaban öküzü gibi hayvanların yok edilip, insanların kendileri için ayrılan arazilere götürüldükten sonra, kültürü oluşturan temellerin çöktüğünü anlattı.</span></span></p>

    <p class="Gvdemetniff"><span class="Gvdemetni5"><span class="calibre18">“İşte burada da aynısı oluyor,” dedi. “Çöl bizim ortamımızdır. Yeşeren Çöl projesi bizim temel yapımızın yok olması tehdidini getiriyor. Bunun olmasına nasıl izin veririz?”</span></span></p>

    <p class="Gvdemetniff"><span class="Gvdemetni5"><span class="calibre18">Ona,</span></span> <span class="Gvdemetni5"><span class="calibre18">bildiğim</span></span> <span class="Gvdemetni5"><span class="calibre18">kadarıyla, bu projenin</span></span> <span class="Gvdemetni5"><span class="calibre18">ardındaki</span></span> <span class="Gvdemetni5"><span class="calibre18">fikrin ken</span></span><span class="Gvdemetni5"><span class="calibre18">di insanlarına ait olduğunu söyledim. Alaycı bir</span></span> <span class="Gvdemetni5"><span class="calibre18">gülümsemey</span></span><span class="Gvdemetni5"><span class="calibre18">le, bu fikrin ABD hükümeti tarafından Şah’ın kafasına</span></span> <span class="Gvdemetni5"><span class="calibre18">sokul</span></span><span class="Gvdemetni5"><span class="calibre18">duğunu ve Şah’ın bu hükümetin sadece bir kuklası olduğunu söyledi.</span></span></p>

    <p class="Gvdemetniff"><span class="Gvdemetni5"><span class="calibre18">“Gerçek bir İranlı böyle bir şeye asla</span></span> <span class="Gvdemetni5"><span class="calibre18">izin</span></span> <span class="Gvdemetni5"><span class="calibre18">vermez,” dedi Emin. Sonra da, insanları</span></span> <span class="Gvdemetni5"><span class="calibre18">-</span></span><span class="Gvdemetni5"><span class="calibre18">Bedeviler- ile</span></span> <span class="Gvdemetni5"><span class="calibre18">çöl</span></span> <span class="Gvdemetni5"><span class="calibre18">arasındaki ilişki hakkında uzun bir söyleve girişti. Birçok şehirlileşmiş İranlı’nın tatillerini çölde geçirdikleri gerçeğini vurguladı. Bütün aileyi alacak büyüklükte çadırlar kurup bir</span></span> <span class="Gvdemetni5"><span class="calibre18">hafta</span></span> <span class="Gvdemetni5"><span class="calibre18">veya daha uzun bir süre içinde yaşıyorlardı.</span></span></p>

    <p class="Gvdemetniff"><span class="Gvdemetni5"><span class="calibre18">“Ben -insanlarım-</span></span> <span class="Gvdemetni5"><span class="calibre18">çölün</span></span> <span class="Gvdemetni5"><span class="calibre18">bir parçasıyız. Şah’ın, o demir yumruğu ile yönettiğini iddia ettiği insanlar çölden değiller. Çöl biziz.”</span></span></p>

    <p class="Gvdemetniff"><span class="Gvdemetni5"><span class="calibre18">Sonra bana, çöldeki deneyimleriyle ilgili öyküler anlattı. Gece</span></span> <span class="Gvdemetni5"><span class="calibre18">bittiği zaman, beni o</span></span> <span class="Gvdemetni5"><span class="calibre18">büyük</span></span> <span class="Gvdemetni5"><span class="calibre18">duvardaki</span></span> <span class="Gvdemetni5"><span class="calibre18">minik kapıya kadar geçirdi. Taksim dışarda bekliyordu. Emin elimi sıktı</span></span> <span class="Gvdemetni5"><span class="calibre18">ve</span></span> <span class="Gvdemetni5"><span class="calibre18">onunla geçirdiğim zaman için bana teşekkür etti. Genç yaşımı ve</span></span> <span class="Gvdemetni5"><span class="calibre18">açık sözlülüğümü</span></span> <span class="Gvdemetni5"><span class="calibre18">bir daha</span></span> <span class="Gvdemetni5"><span class="calibre18">dile getirdi ve böyle bir konumda olmamın kendisine gelecek için ümit verdiğini ekledi.</span></span></p>

    <p class="Gvdemetniff"><span class="Gvdemetni5"><span class="calibre18">“Sizin gibi biriyle vakit geçirmiş olmaktan dolayı son derece memnunum.” Elimi tutmaya devam ediyordu. “Sizden sadece bir iyilik daha isteyeceğim. Bunu laf olsun diye istemiyorum. Ama bu akşam beraberce geçirdiğimiz zamandan sonra, sizin için de anlamlı olacağını bildiğim için söylüyorum. Bundan kazanacağınız çok şey olacak.”</span></span></p>

    <p class="Gvdemetniff"><span class="Gvdemetni5"><span class="calibre18">“Sizin için yapabileceğim nedir?”</span></span></p>

    <p class="Gvdemetniff"><span class="Gvdemetni5"><span class="calibre18">“Sizi çok yakın bir arkadaşımla, Şahların Şahı hakkında çok şey söyleyebilecek biriyle tanıştırmak istiyorum. Sizi şaşırtabilir. Ama sizi temin ederim, onunla buluşmakla vaktinizi boşa harcamış olmayacaksınız.”</span></span></p>
  </div>
</body>
</html>
