<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="#0066CC" vlink="purple">
  <div class="WordSection21">
    <h2 class="calibre37" id="calibre_pb_49"><a class="calibre16 pcalibre pcalibre1" id="_Toc338809599"><span class="Balk2TimesNewRoman175ptKalnDeil"><span class="calibre26">23-</span></span></a><a class="calibre16 pcalibre pcalibre1" id="bookmark57"></a><span class="Gvdemetni7"><span class="calibre26">Yanıltan Özgeçmiş</span></span></h2>

    <p class="Gvdemetniff"><span class="Gvdemetni5"><span class="calibre18">Ben Kolombiya’da iken, Jake Dauber’in MAIN’in başkanlığından istifa ettiği haberi geldi. Beklenildiği gibi, Yönetim Kurulu Başkanı ve CEO Mac Hall, Dauber’in yerine Bruno’yu getirdi. Boston ve Barranquilla arasındaki telefon hatları o gün çıldırdı. Herkesin beklentisi kısa bir süre içinde benim de terfi ettirileceğim idi; ne de olsa, Bruno’nun en güvendiği adamlarından birisiydim.</span></span></p>

    <p class="Gvdemetniff"><span class="Gvdemetni5"><span class="calibre18">Bu değişiklikler ve söylentiler, benim de kendi durumumu gözden geçirmem için ek bir bahane oldu. Hâlâ Kolombiya’da iken Paula’nın önerisine uyup, özgeçmişimin İspanyolca çevirisini okudum. Ve hayretler içinde kaldım. Boston’a dönünce hem İngilizce aslını hem de şirket dergisi</span></span> <span class="Gvdemetnitalik"><span class="calibre18">MAINLINES’</span></span><span class="Gvdemetnitalik"><span class="calibre31">in</span></span> <span class="Gvdemetni5"><span class="calibre18">Kasım 1978 sayısını çıkarttım; o sayıdaki ‘Uzmanlar MAIN Müşterilerine Yeni Hizmetler Sunuyor’ başlıklı makale benden söz ediyordu.</span></span></p>

    <p class="Gvdemetniff"><span class="Gvdemetni5"><span class="calibre18">Bir zamanlar o özgeçmişten ve makaleden büyük gurur duymuştum ama şimdi onlara Paula’nın gözüyle bakınca, sadece artan bir kızgınlık ve üzüntü hissediyordum. Bu belgelerde ifade edilenler bilinçli bir aldatmaca hatta yalandı. Bu belgelerin, içinde yaşadığımız zamanı ve küresel imparatorluğa doğru gidişimizi simgeleyen bir gerçekliği de içeren daha derin bir anlamı da vardı: Arkada yatan gerçeği maskelemeye yönelik, sadece görünüme dayalı bir stratejiyi temsil ediyorlardı. Garip bir şekilde, hayatımın da öyküsünü simgeliyorlardı: Sentetik bir yüzeyin üzerine çekilmiş parlak bir cila.</span></span></p>

    <p class="Gvdemetniff"><span class="Gvdemetni5"><span class="calibre18">Özgeçmişimde yazanların sorumluluğunun büyük bir kısmının bana ait olduğunu bilmek beni oldukça rahatsız ediyordu. Standart şirket prosedürleri uyarınca, hem temel özgeçmişimi, hem de hizmet ettiğim müşteriler ve yapılan işin türünü de içeren bir dosyayı sürekli olarak güncellemem gerekiyordu. Eğer bir pazarlama elemanı veya proje müdürü beni bir teklifin içine katmak veya özelliklerimi başka bir şekilde kullanmak isterse, bu bilgileri o andaki ihtiyacına cevap verecek şekilde vurgulayarak kullanabilirdi.</span></span></p>

    <p class="Gvdemetniff"><span class="Gvdemetni5"><span class="calibre18">Bu kişi, örneğin, benim Ortadoğu’daki deneyimlerimi ya da Dünya Bankası’na veya diğer uluslararası etkinliklerde yaptığım sunumları öne çıkartmak isteyebilirdi. Bunu yapacağı zaman, değiştirilmiş özgeçmişimi yayınlamadan önce benim onayımı alması gerekiyordu. Ancak, diğer birçok MAIN çalışanı gibi ben de çok sık yolculuk ettiğimden, istisnalar sıkça yapılırdı. Dolayısıyla, her ne kadar belirtilen bilgiler dosyamda varsa da, Paula’nın göz atmamı önerdiği özgeçmişim ve onun İngilizce karşılığı benim için tümüyle yeniydi.</span></span></p>

    <p class="Gvdemetniff"><span class="Gvdemetni5"><span class="calibre18">İlk bakışta, özgeçmişim yeterince masum görünüyordu.</span></span> <span class="Gvdemetnitalik"><span class="calibre18">Deneyim</span></span> <span class="Gvdemetni5"><span class="calibre18">başlığı altında ABD, Asya, Latin Amerika ve Ortadoğu’daki büyük projelerden sorumlu olmuş olduğumu söylüyor ve proje tiplerini sıralıyordu: Kalkınma planlaması, ekonomik tahminler, enerji ihtiyaç tahminleri gibi. Bu bölüm Ekvador’da Barış Gönüllüleri nezdinde yapmış olduğum çalışmaları anlatarak bitiyordu; ancak, Barış Gönüllüleri’ne hiçbir atıfta bulunmayarak, benim, tuğla yapan cahil And köylülerinin kurduğu küçük bir kooperatife yardım eden bir gönüllü olmak yerine, bir inşaat malzemeleri firmasının genel müdürü olduğum izlenimini yaratıyordu.</span></span></p>

    <p class="Gvdemetniff"><span class="Gvdemetni5"><span class="calibre18">Bunu, uzun bir müşteri listesi takip ediyordu. Bu listede Uluslararası Yeniden Yapılanma ve Kalkınma Bankası (Dünya Bankası’nın resmi adı), Asya Kalkınma Bankası, Kuveyt Hükümeti, İran Enerji Bakanlığı, Suudi Arabistan’daki Arap- Amerikan Petrol Şirketi (ARAMCO), Instituto de Recursos</span></span> <span class="Gvdemetni5"><span class="calibre18" xml:lang="ES">Hidráulicos y Electrificación,</span></span> <span class="Gvdemetni5"><span class="calibre18">Perusahaan Umum Listrik</span></span> <span class="Gvdemetni5"><span class="calibre18" xml:lang="ES">Negara</span></span> <span class="Gvdemetni5"><span class="calibre18">ve daha birçokları yer almıştı. Ama asıl dikkatimi çeken en son madde oldu: ABD Hazine Bakanlığı, Suudi Arabistan Krallığı. Her ne kadar dosyamın bir parçası olsa da, o listenin basılabilmiş olması hayret verici idi.</span></span></p>

    <p class="Gvdemetniff"><span class="Gvdemetni5"><span class="calibre18">Özgeçmişimi bir an için bir yana bırakarak,</span></span> <span class="Gvdemetnitalik"><span class="calibre18">MAINLINES'</span></span><span class="Gvdemetni5"><span class="calibre18">deki makaleye döndüm. Yazarıyla yaptığım görüşmeyi gayet net olarak anımsıyordum; çok yetenekli ve iyi niyetli genç bir kadındı. Makaleyi yayınlamadan önce, onayım için bana vermişti. Bu kadar gururumu okşayıcı bir yazı yazdığı için ona minnet duymuş ve derhal onaylamıştım. Bir kez daha sorumluluk benimdi. Yazı şöyle başlıyordu:</span></span></p>

    <p class="Gvdemetniff1"><span class="Gvdemetni5"><span class="calibre18">‘Masaların ardındaki yüzlere bakınca, Ekonomik ve Bölgesel Planlama’nın, MAIN’deki, en yeni kurulan ve hızlı büyüyen bölümlerden biri olduğunu söylemek zor değil...</span></span></p>

    <p class="Gvdemetniff1"><span class="Gvdemetni5"><span class="calibre18">Ekonomi grubunun kurulmasında her ne kadar birçok kişinin etkisi olduysa da, bunun gerçekleşmesi, temelde bir kişinin, şu anda grubun başı olan John Perkins’in, çabaları sayesinde olmuştur.</span></span></p>

    <p class="Gvdemetniff1"><span class="Gvdemetni5"><span class="calibre18">Ocak 1971’de yük tahmin şefinin yardımcısı olarak işe alınan John, o zamanlar</span></span> <span class="Gvdemetni5"><span class="calibre18" xml:lang="ES">MAIN</span></span><span class="Gvdemetni5"><span class="calibre18">’de çalışan az sayıda ekonomistten biri idi. İlk görevi olarak, bir elektrik ihtiyaç çalışması yapmak üzere, 11 kişilik bir ekibin parçası olarak Endonezya’ya gönderilmişti.’</span></span></p>

    <p class="Gvdemetniff"><span class="Gvdemetni5"><span class="calibre18">Makale, iş geçmişimin kısa bir özetini verip, nasıl “Ekvador’da üç sene geçirdiğimi” anlatıyor ve şöyle devam ediyordu:</span></span></p>

    <p class="Gvdemetniff1"><span class="Gvdemetni5"><span class="calibre18">‘John Perkins’in, o zamanlar Ekvador’un</span></span> <span class="Gvdemetni5"><span class="calibre18" xml:lang="ES">Paute</span></span> <span class="Gvdemetni5"><span class="calibre18">şehrinde</span></span> <span class="Gvdemetni5"><span class="calibre18" xml:lang="ES">MAIN’</span></span><span class="Gvdemetni5"><span class="calibre18">in bir hidroelektrik projesinde çalışmakta olan Einar Greve (sonradan MAIN’den ayrılıp Tucson Gaz ve Elektrik Şirketi’nin başına geçen eski bir çalışanımız) ile tanışması bu döneme rastlar. İkisi arasında gelişen dostluk ve devam eden haberleşme sonucu John’a MAIN’de bir iş teklif edildi.</span></span></p>

    <p class="Gvdemetniff1"><span class="Gvdemetni5"><span class="calibre18">Yaklaşık bir sene sonra John, yük tahmin şefi oldu ve müşteriler ve Dünya Bankası gibi kuruluşlardan gelen taleplerin artmasıyla, MAIN’de daha fazla ekonomiste gereksinim olduğunu fark etti.’</span></span></p>

    <p class="Gvdemetniff"><span class="Gvdemetni5"><span class="calibre18">Her iki belgedeki ifadelerin hiçbirisi açıkça yalan değildi. Her ikisinin de arkasındaki bilgiler dosyamdaki kayıtlarda vardı. Ama gerçeğin çarpıtılıp yumuşatılmış bir şeklini sunuyorlardı. Ve resmi belgelere tapan bir kültürde, yaptıkları çok daha kötüydü. Açık yalanlar çürütülebilir. Hâlbuki açık aldatmacalara değil de gerçek kırıntılarına dayanan ve diğer kuruluşların, uluslararası bankaların ve hükümetlerin güvenini kazanmış bir kuruluşun ürünü olan bu ikisi gibi belgeleri çürütmek imkânsızdır.</span></span></p>

    <p class="Gvdemetniff"><span class="Gvdemetni5"><span class="calibre18">Bu durum, özgeçmişim için özellikle geçerliydi; çünkü o, makale gibi, bir dergide çıkan bir söyleşi değil, resmi bir belgeydi. Özgeçmişin altında ve o özgeçmişin parçası olacağı her teklif dosyasının ve raporun kapağında görünen MAIN ambleminin uluslararası iş dünyasında hatırı sayılır bir ağırlığı vardı. Bu, en az doktorların ve avukatların ofislerinde asılı duran, diplomalardakiler kadar güven veren bir mühürdü.</span></span></p>

    <p class="Gvdemetniff"><span class="Gvdemetni5"><span class="calibre18">Bu belgeler beni yerkürenin her tarafına yolculuk eden ve dünyayı daha uygar ve zengin bir yer yapacak çeşitli çalışmalar yürüten çok başarılı bir ekonomist ve saygın bir danışmanlık firmasında bir bölüm müdürü olarak resmediyordu. Aldatmaca söylenilende değil, söylenilmeyendeydi. Eğer dışarıdan biri olarak öznel bir şekilde bakacak olsaydım, atlananların birçok soruyu da beraberinde getirdiğini kabul etmek zorunda kalırdım.</span></span></p>

    <p class="Gvdemetniff"><span class="Gvdemetni5"><span class="calibre18">Örneğin, NSA tarafından işe alınmam veya Einar Greve’nin ordu ile bağlantısı ve NSA bağlantı göreviyle ilgili hiçbir şey söylenmemişti. Tabii ki, şişirilmiş ekonomik tahminlerde bulunmam için inanılmaz derecede baskı altında olduğum ya da işimin aslında Endonezya ve Panama gibi ülkelerin hiçbir zaman ödeyemeyecekleri büyüklükte borçlar ayarlamak olduğu hakkında da bir şey yoktu. Selefim</span></span> <span class="Gvdemetni5"><span class="calibre18" xml:lang="EN-US">Howard</span></span> <span class="Gvdemetni5"><span class="calibre18">Parker’in dürüstlüğüne herhangi bir övgü olmadığı gibi, benim yük tahmin şefi olma nedenimin,</span></span> <span class="Gvdemetni5"><span class="calibre18" xml:lang="EN-US">Howard</span></span> <span class="Gvdemetni5"><span class="calibre18">gibi doğru olduğuna inandıklarımı söyleyip kovulmak yerine, patronlarımın istediği yanlı sonuçları vermeye razı gelişim olduğundan da söz edilmemişti. Ama en şaşırtıcı olanı, müşteri listemin altındaki o son madde idi: ABD Hazine Bakanlığı, Suudi Arabistan Krallığı.</span></span></p>

    <p class="Gvdemetniff"><span class="Gvdemetni5"><span class="calibre18">İnsanların o satırı nasıl yorumlayacaklarını merak ediyordum. ABD Hazine Bakanlığı ile Suudi Arabistan arasındaki ilişkinin ne olduğunu pekâlâ sorabilirlerdi. Bazıları bunu belki de bir yazım hatası zannedecekti; yanlışlıkla beraber basılmış iki ayrı satır. Ama okuyanların çoğu, gerçeği, yani bu lafın çok belli bir nedenden ötürü oraya konulmuş olduğunu, asla tahmin edemeyecekti. O laf, içinde çalıştığım ortamın duayenlerinin, dünya tarihini değiştirmesine rağmen gazetelere hiç yansımayan yüzyılın anlaşmasını yaratan ekibin bir parçası olduğumu anlamaları için oradaydı. Amerika’ya sürekli petrol sağlanmasını garantileyen, Suud Hanedanı’nın hükümranlığını koruyan ve Usame bin Ladin’e finansal destek sağlanmasıyla Uganda’nın İdi Amin’i gibi uluslararası suçluların korunmasına yardım eden bir anlaşmanın yaratılmasında katkım olmuştu. Özgeçmişimdeki o tek satır, konuyu bilenler içindi. MAIN’in başekonomistinin, söylediklerini yapabilecek biri olduğunu ifade ediyordu.</span></span></p>

    <p class="Gvdemetniff"><span class="Gvdemetnitalik"><span class="calibre18" xml:lang="EN-US">MAINLINES</span></span> <span class="Gvdemetni5"><span class="calibre18">makalesindeki son paragraf, yazarın kişisel bir gözlemiydi ve nazik bir noktaya dokunuyordu:</span></span></p>

    <p class="Gvdemetniff1"><span class="Gvdemetni5"><span class="calibre18">‘Ekonomik ve Bölgesel Planlama bölümü çok hızlı büyüdüğü halde John, işe alınan her kişinin çalışkan bir profesyonel olmasının onun şansı olduğunu düşünüyor. Söyleşimiz sırasında, çalışanlarına duyduğu ilgi ve onlara olan desteği ise takdire değer bir şekilde açıkça ortadaydı.’</span></span></p>

    <p class="Gvdemetniff"><span class="Gvdemetni5"><span class="calibre18">İtiraf etmeliyim ki, kendimi hiçbir zaman gerçek bir ekonomist gibi düşünmemiştim. Boston Üniversitesi’nden pazarlama ağırlıklı iş idaresi üzerine bir lisans derecesi ile mezun olmuştum. Matematiğim ve istatistiğim her zaman kötüydü. Middlebury Koleji’nde Amerikan edebiyatı okumuştum; yazmak bana kolay geliyordu. Dolayısıyla, başekonomist ve Ekonomik ve Bölgesel Planlama müdürü olmamı ekonomi ya da planlama becerilerim yerine, patronlarımın ve müşterilerimin istediği tip araştırmaları ve sonuçları sunma konusundaki hevesliliğime ve kişileri yazı yolu ile ikna etmedeki doğal becerime bağlamak daha doğru olurdu. Bunlara ek olarak, çoğu lisansüstü, birkaçı da doktora dereceli çok yetenekli kişileri işe alacak kadar da akıllıydım; böylece, işimin teknik yönlerini benden çok daha fazla bilen bir kadro oluşturmuştum. O makalenin yazarının “çalışanlarına duyduğu ilgi ve onlara olan desteği ise takdire değer” demesine şaşmamak gerek.</span></span></p>

    <p class="Gvdemetniff"><span class="Gvdemetni5"><span class="calibre18">Bu iki belgeyi ve benzer birkaçını daha masamın çekmecesinde tutup, sık sık onlara bakıyordum. Sonradan, kendimi bazen çalışanlarımın masaları arasında dolaşıp benim için çalışan bu insanlara bakarken ve hem onlara yaptıklarım, hem de zengin ile yoksul arasındaki uçurumun daha da büyümesinde hepimizin oynadığı rol hakkında suçluluk duygusu çekerken buldum. Ben ve çalışanlarım birinci sınıf otellerde kalıp, en iyi lokantalarda yerken ve kişisel portföylerimizi her gün biraz daha büyütürken, her gün açlıktan ölenleri düşünüyordum.</span></span></p>

    <p class="Gvdemetniff"><span class="Gvdemetni5"><span class="calibre18">Yetiştirdiğim insanların şimdi ET saflarına katılmış olduklarını düşündüm. Onları ben getirmiş, işe almış ve eğitmiştim. Ama benim girdiğim zamanki gibi olmamıştı. Dünya değişmiş, şirketokrasi ise ilerlemişti. İşimizde artık daha iyi ve daha zararlıydık. Benim için çalışan kişiler benden daha farklıydılar. Onların yaşamlarında NSA yalan makineleri ya da Claudineler olmamıştı. Küresel imparatorluğun misyonunu gerçekleştirmek için yapmaları gerekenin ne olduğunu onlara birileri anlatmamıştı. Ekonomik Tetikçi, hatta ET lafını duymamışlar, bu işten hayatları boyunca çıkamayacakları onlara söylenmemişti. Onlar işi sadece benim örneğimden, ödüllendirme ve cezalandırma sistemimden öğrenmişlerdi. Benim istediğim tip araştırmaları ve sonuçları üretmeleri gerektiğini biliyorlardı. Maaşları, Noel primleri, aslında işleri beni memnun etmelerine bağlıydı.</span></span></p>

    <p class="Gvdemetniff"><span class="Gvdemetni5"><span class="calibre18">Ben de, yüklerini hafifletmek için aklıma gelen her şeyi yapmıştım. İyimser tahminlerin, büyük kredilerin ve GSMH’yi artırıp, dünyayı daha iyi bir yer yapacak sermaye girdilerinin önemi hakkında, onları ikna etmek için</span></span> <span class="Gvdemetni5"><span class="calibre18">yazılar yazmış, konferanslar</span></span> <span class="Gvdemetni5"><span class="calibre18">vermiş</span></span> <span class="Gvdemetni5"><span class="calibre18">ve mümkün</span></span> <span class="Gvdemetni5"><span class="calibre18">olan</span></span> <span class="Gvdemetni5"><span class="calibre18">her fırsatı değerlendirmiştim. Kandırmaca ve tehdidin, daha belirsiz ve yumuşak bir beyin yıkama şekline dönüştüğü bu noktaya gelmek için, 10 yıldan az bir süre gerekmişti. Şimdi ise masalarında oturmuş, Boston’un Back Bay’ına bakan bu insanlar, küresel imparatorluğun amaçlarına hizmet etmek için dünyaya açılıyorlardı. Çok gerçek bir anlamda, Claudine'nin beni yaratmış olduğu gibi, ben de onları yaratmıştım. Ama benden farklı olarak, onların olan bitenden haberleri yoktu.</span></span></p>

    <p class="Gvdemetniff"><span class="Gvdemetni5"><span class="calibre18">Tüm bunları düşünüp, kafa yorarak uykusuz</span></span> <span class="Gvdemetni5"><span class="calibre18">çok gece ge</span></span><span class="Gvdemetni5"><span class="calibre18">çirdim. Paula’nın özgeçmişimi gündeme</span></span> <span class="Gvdemetni5"><span class="calibre18">getirmesi,</span></span> <span class="Gvdemetni5"><span class="calibre18">Pandora’nın Kutusu'nu</span></span> <span class="Gvdemetni5"><span class="calibre18">açmıştı</span></span> <span class="Gvdemetni5"><span class="calibre18">ve çalışanlarımın</span></span> <span class="Gvdemetni5"><span class="calibre18">saflıklarını</span></span> <span class="Gvdemetni5"><span class="calibre18">kıskanıyordum.</span></span> <span class="Gvdemetni5"><span class="calibre18">Onları bilerek kandırmış, bu sayede kendi vicdanlarına karşı korumuştum. Benim peşimi bırakmayan</span></span> <span class="Gvdemetni5"><span class="calibre18">etik</span></span> <span class="Gvdemetni5"><span class="calibre18">sorunlarla baş etmek zorunda değillerdi.</span></span></p>

    <p class="Gvdemetniff"><span class="Gvdemetni5"><span class="calibre18">İş hayatında dürüstlük ile görüntü ve gerçeklik konularında da oldukça düşündüm. Herhalde, dedim kendi kendime, tarihin başlangıcından beri insanlar birbirlerini kandırmıştır. Efsaneler ve folklor, çarpıtılmış gerçekler ve dolandırıcılıklar anlatan öyküler ile doludur: Hilebaz halı tüccarları, açgözlü tefeciler ve hükümdarı giysilerinin sadece kendisine görünmez olduğu konusunda ikna etmeye hazır terziler.</span></span></p>

    <p class="Gvdemetniff"><span class="Gvdemetni5"><span class="calibre18">Ancak, her ne kadar olayların her zaman böyle oldukları, özgeçmişimin görünümünün ve arkasındaki gerçeğin sonunda insan doğasının bir yansıması olduğu sonucuna varmayı istesem de, aslında böyle olmadığını biliyordum. Her şey değişmişti. Artık, çok yakında önemli değişiklikler yapmazsak, sadece etik olarak değil, aynı zamanda fiziki olarak da kültürümüzün sonunu getirecek yeni bir aldatmaca düzeyine ulaşmış olduğumuzu anlayabiliyordum.</span></span></p>

    <p class="Gvdemetniff"><span class="Gvdemetni5"><span class="calibre18">Organize suç örneği,</span></span> <span class="Gvdemetni5"><span class="calibre18">bir benzetme</span></span> <span class="Gvdemetni5"><span class="calibre18">yapma olanağı sağlı</span></span><span class="Gvdemetni5"><span class="calibre18">yordu.</span></span> <span class="Gvdemetni5"><span class="calibre18">Mafya patronları</span></span> <span class="Gvdemetni5"><span class="calibre18">genellikle</span></span> <span class="Gvdemetni5"><span class="calibre18">sokak</span></span> <span class="Gvdemetni5"><span class="calibre18">serserileri</span></span> <span class="Gvdemetni5"><span class="calibre18">olarak b</span></span><span class="Gvdemetni5"><span class="calibre18">aşlar. Ama zaman içerisinde, tepeye çıkanlar görünüm değiştirir. En iyi terzilerin ellerinden çıkma elbiseler</span></span> <span class="Gvdemetni5"><span class="calibre18">giyer,</span></span> <span class="Gvdemetni5"><span class="calibre18">yasal bir iş sahibi olur ve topluma yararlı birer vatandaş</span></span> <span class="Gvdemetni5"><span class="calibre18">rolüne</span></span> <span class="Gvdemetni5"><span class="calibre18">bürü</span></span><span class="Gvdemetni5"><span class="calibre18">nürler.</span></span> <span class="Gvdemetni5"><span class="calibre18">Yerel yardım kuruluşlarına bağışlarda</span></span> <span class="Gvdemetni5"><span class="calibre18">bulunurlar</span></span> <span class="Gvdemetni5"><span class="calibre18">ve</span></span> <span class="Gvdemetni5"><span class="calibre18">içinde oldukları</span></span> <span class="Gvdemetni5"><span class="calibre18">toplumun</span></span> <span class="Gvdemetni5"><span class="calibre18">saygısını</span></span> <span class="Gvdemetni5"><span class="calibre18">kazanırlar.</span></span> <span class="Gvdemetni5"><span class="calibre18">Zor</span></span> <span class="Gvdemetni5"><span class="calibre18">durumda olanlara borç para</span></span> <span class="Gvdemetni5"><span class="calibre18">verirler. MAIN özgeçmişindeki</span></span> <span class="Gvdemetni5"><span class="calibre18">John</span></span> <span class="Gvdemetni5"><span class="calibre18">Perkins gibi, bu adamlar da örnek birer vatandaş görünümündedir. Ama bu görünümün altında bir</span></span> <span class="Gvdemetni5"><span class="calibre18">kan</span></span> <span class="Gvdemetni5"><span class="calibre18">gölü yatmaktadır. Borçlular</span></span> <span class="Gvdemetni5"><span class="calibre18">borçlarını</span></span> <span class="Gvdemetni5"><span class="calibre18">ödeyemeyince,</span></span> <span class="Gvdemetni5"><span class="calibre18">tetikçiler</span></span> <span class="Gvdemetni5"><span class="calibre18">gelip</span></span> <span class="Gvdemetni5"><span class="calibre18">diyetlerini</span></span> <span class="Gvdemetni5"><span class="calibre18">ister. Bu işe</span></span> <span class="Gvdemetni5"><span class="calibre18">yaramazsa,</span></span> <span class="Gvdemetni5"><span class="calibre18">devreye</span></span> <span class="Gvdemetni5"><span class="calibre18">beysbol</span></span> <span class="Gvdemetni5"><span class="calibre18">sopaları ile</span></span> <span class="Gvdemetni5"><span class="calibre18">çakallar</span></span> <span class="Gvdemetni5"><span class="calibre18">girer. Son çare</span></span> <span class="Gvdemetni5"><span class="calibre18">olarak</span></span> <span class="Gvdemetni5"><span class="calibre18">da, ortaya</span></span> <span class="Gvdemetni5"><span class="calibre18">silahlar çıkar.</span></span></p>

    <p class="Gvdemetniff"><span class="Gvdemetni5"><span class="calibre18">Başekonomist, Ekonomik ve</span></span> <span class="Gvdemetni5"><span class="calibre18">Bölgesel</span></span> <span class="Gvdemetni5"><span class="calibre18">Planlama müdürü</span></span> <span class="Gvdemetni5"><span class="calibre18">olarak, parlak</span></span> <span class="Gvdemetni5"><span class="calibre18">görünümümün</span></span> <span class="Gvdemetni5"><span class="calibre18">basit bir</span></span> <span class="Gvdemetni5"><span class="calibre18">halı tüccarı kandırmacası, alıcının da farkında olabileceği bir şey olmadı</span></span><span class="Gvdemetni5"><span class="calibre18">ğının farkındaydım.</span></span> <span class="Gvdemetni5"><span class="calibre18">Bu, hiçbir</span></span> <span class="Gvdemetni5"><span class="calibre18">şeyden</span></span> <span class="Gvdemetni5"><span class="calibre18">şüphelenmeyen bir</span></span> <span class="Gvdemetni5"><span class="calibre18">müşteriyi kandırmaya değil, dünyanın şimdiye kadar görmüş olduğu</span></span> <span class="Gvdemetni5"><span class="calibre18">en kurnazca</span></span> <span class="Gvdemetni5"><span class="calibre18">ve en etkili emperyalizm biçimini destek</span></span><span class="Gvdemetni5"><span class="calibre18">lemeye yönelik ürkütücü bir sistemin parçasıydı. Kadromdaki herkesin bir unvanı vardı; finansal analist, sosyolog, ekonomist, başekonomist, ekonometrist, fiyatlandırma uzmanı ve benzeri. Yine de, bu unvanların hiçbiri bu insanların her birinin kendi çapında birer ET olduğunu ve küresel imparatorluğun çıkarlarına hizmet ettiğini göstermiyordu.</span></span></p>

    <p class="Gvdemetniff"><span class="Gvdemetni5"><span class="calibre18">Bu unvanlar, bizlerin buzdağının sadece tepesi olduğumuzu söylemiyordu. Ayakkabı ve spor malzemesi pazarlayanlarından, ağır endüstri ürünleri imal edenlerine kadar, her büyük uluslararası şirketin kendi ET eşdeğerleri vardı. Bu gidişat hızla tüm dünyaya yayılıyordu. Serseriler deri ceketlerini çıkartıp, takım elbiselerini giymişler ve bir saygınlık havasına bürünmüşlerdi.</span></span> <span class="Gvdemetni5"><span class="calibre18" xml:lang="EN-US">New</span></span> <span class="Gvdemetni5"><span class="calibre18">York, Chicago, San Francisco, Londra ve Tokyo’daki şirket merkezlerinden gelen kadın ve erkekler, tüm kıtalara dağılıp, namussuz politikacıları ülkelerinin şirketokrasinin egemenliği altına girmesine izin vermeleri için ikna etmeye, çaresiz insanları da emeklerini imalathanelere ve üretim hatlarına satmaya teşvik etmeye çalışıyorlardı.</span></span></p>

    <p class="Gvdemetniff"><span class="Gvdemetni5"><span class="calibre18">Özgeçmişimin ve o makalenin kelimeleri ardındaki söylenmeyen ayrıntıların, hepimizi ahlaki açıdan iğrenç ve sonunda kendini yok etmeye yönelik bir sisteme zincirlenmiş bir halde tutmaya yönelik bir duman ve aynalar dünyası tanımladığını anlamak rahatsız ediciydi.</span></span></p>

    <p class="Gvdemetniff"><span class="Gvdemetni5"><span class="calibre18" xml:lang="EN-US">Paula,</span></span> <span class="Gvdemetni5"><span class="calibre18">satır aralarını okumaya zorlayarak, beni sonunda hayatımı değiştirecek yolda bir adım daha atmaya itmişti.</span></span></p>
  </div>
</body>
</html>
