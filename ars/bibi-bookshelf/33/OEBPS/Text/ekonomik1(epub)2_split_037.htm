<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 14 (filtered)" name="Generator" />

  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" link="#0066CC" vlink="purple">
  <div class="WordSection29">
    <h2 class="calibre27" id="calibre_pb_67"><a class="calibre16 pcalibre pcalibre1" id="_Toc338809608"></a><a class="calibre16 pcalibre pcalibre1" id="bookmark82"><span class="Gvdemetni7"><span class="calibre26">31</span></span></a><span class="Gvdemetni7"><span class="calibre26">-<a class="calibre16 pcalibre pcalibre1" id="bookmark84"></a><a class="calibre16 pcalibre pcalibre1" id="bookmark83">Irak’ta Bir ET Başarısızlığı</a></span></span></h2>

    <p class="Gvdemetniff"><span class="Gvdemetni5"><span class="calibre18">1980’lerdeki IPS başkanı ve 1980’lerin sonları ile 1990’lardaki SWEC danışmanı konumum, bana, Irak hakkında çoğu insanın sahip olmadığı bilgiye erişim imkanı verdi. Gerçekten de, 1980’lerde Amerikalılar bu ülke hakkında çok az şey bilirdi. Irak onların radar ekranlarında değildi, o kadar. Ben ise orada olanları merakla izliyordum.</span></span></p>

    <p class="Gvdemetniff"><span class="Gvdemetni5"><span class="calibre18">Dünya Bankası, USAID, IMF ve diğer uluslararası finans kurumlarında çalışan eski arkadaşlarla ve kayınpederim de dâhil, Bechtel, Halliburton ve diğer büyük mühendislik ve inşaat firmalarındaki insanlarla temasımı sürdürdüm. IPS alt- yüklenicileri ile diğer bağımsız enerji firmalarında çalışan mühendislerin çoğu, aynı zamanda Ortadoğu’daki projelerin</span></span> <span class="Gvdemetni5"><span class="calibre18">de</span></span> <span class="Gvdemetni5"><span class="calibre18">içindeydi. ET’lerin Irak’ta hararetle çalıştıklarının farkın</span></span><span class="Gvdemetni5"><span class="calibre18">daydım.</span></span></p>

    <p class="Gvdemetniff"><span class="Gvdemetni5"><span class="calibre18">Reagan ve Bush yönetimleri, Irak’ı, bir</span></span> <span class="Gvdemetni5"><span class="calibre18">başka Suudi Ara</span></span><span class="Gvdemetni5"><span class="calibre18">bistan haline getirmeye kararlıydı. Saddam Hüseyin’in, Suud Hanedanı’nın yolundan gitmek için birçok geçerli nedeni vardı. Bunun için, Suudiler’in Para Aklama Tezgahı’ndan elde ettikleri kazançları görmesi yeterdi. O anlaşma yapıldığından beri, Suud çöllerinden modern şehirler yükselmiş, Riyad’ın çöp toplayıcı keçileri yerlerini parıltılı kamyonlara bırakmıştı ve şimdi de, Suudiler, dünyadaki en gelişmiş teknolojilerden yararlanıyorlardı: Modern tuz arındırma tesisleri, atık su arıtma sistemleri, iletişim ağları ve enerji dağıtım ağları.</span></span></p>

    <p class="Gvdemetniff"><span class="Gvdemetni5"><span class="calibre18">Saddam</span></span> <span class="Gvdemetnitalik"><span class="calibre31">Hüseyin</span></span> <span class="Gvdemetni5"><span class="calibre18">şüphesiz ki, konu uluslararası hukuk olduğunda Suudiler’in özel muamele gördüğünün de farkınday</span></span><span class="Gvdemetni5"><span class="calibre18">dı.</span></span> <span class="Gvdemetni5"><span class="calibre18" xml:lang="EN-US">Washington’daki</span></span> <span class="Gvdemetni5"><span class="calibre18">iyi dostları, dünyanın büyük bir kısmı tarafından terörist derecesinde radikal olarak nitelendirilen fanatik grupların finansmanı ve uluslararası kaçakların barındırılması da dâhil, birçok Suud eylemini görmezden geliyordu. Gerçekten de, ABD, Usame bin Ladin’in Sovyetler Birliği’ne karşı yürüttüğü Afgan savaşı için Suudi Arabistan’dan açıkça finansal destek istemiş ve almıştı.</span></span> <span class="Gvdemetni5"><span class="calibre18" xml:lang="EN-US">Reagan</span></span> <span class="Gvdemetni5"><span class="calibre18">ve</span></span> <span class="Gvdemetni5"><span class="calibre18" xml:lang="EN-US">Bush</span></span> <span class="Gvdemetni5"><span class="calibre18">yönetimleri, bu anlamda, Suudiler’i cesaretlendirmekle kalmamış, başka birçok ülkeye de aynısını yapmaları ya da en azından, başlarını diğer yöne çevirmeleri için baskı uygulamıştı.</span></span></p>

    <p class="Gvdemetniff"><span class="Gvdemetni5"><span class="calibre18">1980’lerde Bağdat’daki ET varlığı çok güçlüydü.</span></span> <span class="Gvdemetni5"><span class="calibre18" xml:lang="EN-US">Saddam’</span></span> <span class="Gvdemetni5"><span class="calibre18">ın sonunda gerçeği göreceğine emindiler ve ben de bu</span></span> <span class="Gvdemetni5"><span class="calibre18">varsayımı destekliyordum. Sonunda, eğer</span></span> <span class="Gvdemetni5"><span class="calibre18" xml:lang="EN-US">Irak, Washington</span></span> <span class="Gvdemetni5"><span class="calibre18">ile Suudi Arabistan arasında yapılana benzer bir anlaşmaya varırsa,</span></span> <span class="Gvdemetni5"><span class="calibre18" xml:lang="EN-US">Saddam,</span></span> <span class="Gvdemetni5"><span class="calibre18">ülkesinin yönetimi ile ilgili olarak istediğini alabilir, hatta dünyanın o bölgesindeki etki alanını bile genişletebilirdi.</span></span></p>

    <p class="Gvdemetniff"><span class="Gvdemetni5"><span class="calibre18">Saddam’ın patolojik bir despot olması, kitle katliamları nedeniyle ellerine kan bulaşmış olması, acımasız davranış ve</span></span> <span class="Gvdemetni5"><span class="calibre18">eylemlerinin</span></span> <span class="Gvdemetni5"><span class="calibre18" xml:lang="EN-US">Adolf Hitler’</span></span><span class="Gvdemetni5"><span class="calibre18">inkileri</span></span> <span class="Gvdemetni5"><span class="calibre18">çağrıştırıyor olması önemli</span></span> <span class="Gvdemetni5"><span class="calibre18">değildi. ABD, bu tip insanlara bundan önce de birçok defa hoşgörü göstermiş, hatta onları desteklemişti. Petrodolarlar, kesintisiz petrol sağlama sözü ve tahvillerin faizinin tüm Irak’ın altyapı sistemlerini iyileştirmek, yeni şehirler yaratmak ve çölleri birer vahaya dönüştürmek için Amerikan şirketlerini tutmakta kullanılmasını sağlayacak bir anlaşma karşılığında, ona Amerikan devlet tahvili vermeye çoktan razıydık. Diğer birçok ülkede yaptığımız gibi, ona tanklar ve savaş uçakları satmaya ve bu teknolojiler gelişmiş silahların yapımında kullanılabilecek bile olsa, onun için kimyasal tesisler ve nükleer santraller yapmaya gönüllü olabilirdik.</span></span></p>

    <p class="Gvdemetniff"><span class="Gvdemetni5"><span class="calibre18">Irak bizim için, ilk bakışta göründüğünden çok daha fazla önemliydi. Yaygın kanının aksine, Irak sadece petrol demek değildi. Aynı zamanda, su ve jeopolitik de demekti. Irak, hem</span></span> <span class="Gvdemetni5"><span class="calibre18">Dicle, hem de Fırat nehirlerinin geçtiği iki ülkeden biri olduğu için gittikçe kritik hale gelen su rezervlerinin en önemli kaynaklarını kontrol etmektedir. 1980’lerde, suyun gerek politik, gerekse ekonomik olarak önemi enerji ve mühendislik sektöründeki bizler için belirgin bir hal almaya başlamıştı. Özelleştirme yarışında bağımsız küçük enerji firmalarına göz diken büyük şirketlerin çoğu, şimdi Afrika, Latin Amerika ve Ortadoğu’daki su sistemlerini özelleştirme peşinde koşuyordu.</span></span></p>

    <p class="Gvdemetniff"><span class="Gvdemetni5"><span class="calibre18">Petrol ve suya ek olarak, Irak son derece stratejik bir mevkide bulunmaktadır. İran, Kuveyt, Suudi Arabistan, Ürdün, Suriye ve Türkiye ile sınırı olup, Basra Körfezi’nde de kıyısı vardır. Hem İsrail, hem de eski Sovyetler Birliği’nden roketle kolaylıkla vurulabilecek uzaklıktadır.</span></span></p>

    <p class="Gvdemetniff"><span class="Gvdemetni5"><span class="calibre18">Askeri stratejistler modern Irak’ı, Fransız ve Kızılderili Savaşları ile Amerikan İhtilali sırasındaki Hudson Nehri vadisiyle eşdeğer tutarlar. 18.yüzyılda, Fransızlar, İngilizler ve Amerikalılar, Hudson Nehri vadisini kontrol edenin kıtayı da kontrol edeceğini bilirdi. Bugün ise Mezopotamya’yı kontrol edenin, Ortadoğu’yu kontrol edecek anahtarı da elinde tuttuğu, herkes tarafından bilinen bir gerçektir.</span></span></p>

    <p class="Gvdemetniff"><span class="Gvdemetni5"><span class="calibre18">Ama hepsinden önemlisi, Irak, Amerikan teknolojisi ve mühendislik becerileri açısından devasa bir pazar idi. Dünyanın en büyük (bazı tahminlere göre Suudi Arabistan’da bulunanlardan bile daha büyük) petrol sahalarından birine sahip olduğu gerçeği, çok büyük altyapı ve endüstrileşme programlarını finanse edecek durumda olduğunu garanti ediyordu. Tüm büyük oyuncular; mühendislik ve inşaat firmaları, bilgisayar sistemleri sağlayıcıları, uçak, füze ve tank yapımcıları, ilaç ve kimyasal madde şirketleri... Hepsi Irak’a odaklanmıştı.</span></span></p>

    <p class="Gvdemetniff"><span class="Gvdemetni5"><span class="calibre18">Ancak 1980’lerin sonlarına doğru, Saddam’ın ET senaryosunu yutmadığı ortaya çıkmıştı. Bu da, birinci Bush yönetimi için büyük bir sıkıntı ve utanç kaynağıydı. Panama gibi, Irak da George H. W. Bush’un kişiliksiz imajına katkıda bulunmuştu. Bush bir çıkış yolu ararken Saddam, onun ekmeğine yağ sürerek, 1990 Ağustos ayında petrol zengini Kuveyt şeyhliğini istila etti. Bush, kendisinin de Panama’yı yasa dışı ve tek taraflı olarak işgalinin üzerinden bir seneden az bir süre geçmiş olmasına rağmen, Saddam’ı uluslararası hukuku ihlal etmekle suçlayarak karşılık verdi.</span></span></p>

    <p class="Gvdemetniff"><span class="Gvdemetni5"><span class="calibre18">Başkanın, sonunda tam bir askeri saldırı emri vermesi kimseyi şaşırtmadı. Uluslararası bir gücün parçası olarak 500 bin Amerikan askeri gönderildi. 1991’in ilk aylarında askeri ve sivil Irak hedeflerine karşı bir hava saldırısı düzenlendi. Bunu, teçhizat yönünden yetersiz ve ümitsiz derecede zayıf Irak ordusunu bozguna uğratan, 100 saatlik bir kara saldırısı takip etti. Kuveyt kurtulmuştu. Gerçek bir despot azarlanmış ama adalete teslim edilmemişti. Amerikan halkının gözünde Bush’un popülarite yüzdesi 90’a fırladı.</span></span></p>

    <p class="Gvdemetniff"><span class="Gvdemetni5"><span class="calibre18">Irak operasyonu sırasında Boston’da toplantılara katılıyordum; SWEC için gerçekten bir şeyler yapmam istendiği ender zamanlardan biriydi bu. Bush’un kararına verilen coşkulu desteği gayet net olarak anımsıyorum. Doğal olarak, Stone&amp;Webster çalışanları da heyecanlıydı. Ama sadece katil bir diktatöre karşı çıktığımız için değil. Onlar için, Irak’taki bir Amerikan zaferi, yüksek kâr ve terfiler ile zamlar için bir imkân demekti.</span></span></p>

    <p class="Gvdemetniff"><span class="Gvdemetni5"><span class="calibre18">Bu heyecan, sadece bizim gibi, savaştan doğrudan yararlanacak sektörlerde çalışan insanlarla sınırlı değildi. Sanki ülkenin her tarafındaki insanların, ABD’nin kendisini askeri olarak yeniden kanıtlamasına şiddetle ihtiyaçları vardı. Sanırım bu tavrın ardında Reagan’ın Carter’i yenilgiye uğrattığı, İran’daki rehinelerin serbest kaldığı ve Reagan’ın Panama Anlaşması’nı yeniden masaya yatırma niyetini açıkladığı zaman oluşan felsefî değişim de dâhil olmak üzere birçok neden vardı. Bush’un Panama’yı işgali zaten yanmakta olan ateşi körüklemişti.</span></span></p>

    <p class="Gvdemetniff"><span class="Gvdemetni5"><span class="calibre18">Ancak, milliyetçi söylevlerin ve eyleme çağrıların arkasında, ABD ticari çıkarlarının ve dolayısıyla, Amerikan şirketleri için çalışan çoğu insanın, dünyaya bakış açıları ile ilgili çok daha ince bir değişimin yer aldığı kanısındayım. Küresel imparatorluğa doğru gidiş, ülkenin çoğunluğunun da katkıda bulunduğu bir gerçeklik haline gelmişti. Küreselleşme ve özelleştirme fikirleri ciddi bir şekilde benliklerimize işlemeye başlamıştı.</span></span></p>

    <p class="Gvdemetniff"><span class="Gvdemetni5"><span class="calibre18">Son çözümde, bu, sadece ABD ile ilgili değildi. Küresel imparatorluk tam da adı gibi olmuştu; tüm sınırları aşıyordu. Önceden Amerikan şirketleri olarak nitelediklerimiz, artık yasal olarak bile gerçekten uluslararası olmuştu. Çoğu birden fazla ülkede faaliyet gösteriyordu. İşlerini yürütürken kullanacakları kural ve yönetmelikleri istedikleri gibi seçme şansına sahiptiler ve bir sürü küreselleştirici ticaret anlaşması ve kurumu bunu daha da kolay bir hale getiriyordu. ‘Demokrasi’, ‘sosyalizm’ ve ‘kapitalizm’ gibi kelimelerin artık modası geçmeye başlamıştı. Şirketokrasi bir gerçek olmuştu ve giderek dünya ekonomisi ve politikasında kendini en büyük etken olarak öne çıkartıyordu.</span></span></p>

    <p class="Gvdemetniff"><span class="Gvdemetni5"><span class="calibre18">Garip bir şekilde, Kasım 1990’da IPS’yi sattığım zaman, ben de şirketokrasiye boyun eğdim. Ortaklarım ve kendim için kazançlı bir anlaşmaydı ama satmamızın asıl nedeni, Ashland Oil şirketinin bize çok fazla baskı yapmasıydı. Deneylerimden, onlarla savaşmanın birçok yönden bize çok pahalıya mal olacağını, satmanın ise bizleri zengin edeceğini biliyordum. Ancak, bir petrol firmasının alternatif enerji şirketimin sahibi olması da bana ironik gelmişti; bir tarafım kendini bir hain gibi hissediyordu.</span></span></p>

    <p class="Gvdemetniff"><span class="Gvdemetni5"><span class="calibre18">SWEC zamanımın çok azını alıyordu. Zaman zaman, toplantılar için Boston’a gitmem ya da bir teklifin hazırlanmasında yardımcı olmam isteniyordu. Bazen Rio de Janeiro gibi yerlere, oradaki önemli kişilerle sohbet etmeye gönderiliyordum. Bir keresinde de, özel bir jetle Guatemala’ya uçtum. Sık</span></span> <span class="Gvdemetni5"><span class="calibre18">sık proje yöneticilerini arayıp, onlara benim de bordroda olduğumu ve yardıma hazır olduğumu hatırlatıyordum. Bu kadar az bir iş karşılığında, o kadar çok para almak vicdanımı rahatsız ediyordu. İyi bildiğim bir işti ve yararlı bir katkıda bulunmak istiyordum. Ama kimsenin böyle bir şeye niyeti yoktu.</span></span></p>

    <p class="Gvdemetniff"><span class="Gvdemetni5"><span class="calibre18">Ortada bir insan olmak beni çok rahatsız ediyordu. Varlığımı haklı gösterecek ve geçmişimin tüm eksilerini, artıya dönüştürebilecek bir şeyler yapmak istiyordum. Gizliden gizliye ve çok düzensiz olarak,</span></span> <span class="Gvdemetnitalik"><span class="calibre18">Bir Ekonomik Tetikçinin Vicdanı</span></span> <span class="Gvdemetni5"><span class="calibre18">üzerinde çalışmayı sürdürdüm. Ama yine de, onun bir gün yayınlanacağını düşünerek kendimi hiç kandırmadım.</span></span></p>

    <p class="Gvdemetniff"><span class="Gvdemetni5"><span class="calibre18">1991 yılında, çevre korumacılığı ve yerel tedavi teknikleri hakkındaki bilgilerini paylaşmaya hevesli Shuarlar ile vakit geçirip, onlardan bir şeyler öğrenmeleri için küçük grupları Amazon’a götürmeye başladım. Sonraki birkaç sene boyunca, bu geziler için talep hızla artarak, Rüya Değişimi Koalisyonu (Dream Change Coalition) adında, kâr amacı gütmeyen bir şirketin kurulmasına neden oldu. Kendini, sanayileşmiş ülkelerdeki insanların dünyaya ve dünyayla olan ilişkilerine bakışlarını değiştirmeye adamış olan Rüya Değişimi, tüm dünyada kendine sadık bir izleyici kitlesi oluşturdu ve birçok ülkede, insanları benzer misyona sahip kuruluşlar yaratmaya yöneltti.</span></span> <span class="Gvdemetnitalik"><span class="calibre18">TIME</span></span> <span class="Gvdemetni5"><span class="calibre18">dergisi onu,</span></span> <span class="Gvdemetni5"><span class="calibre18" xml:lang="ES">web</span></span> <span class="Gvdemetni5"><span class="calibre18">sitesi Dünya Günü’nün (Earth Day) ideallerini ve hedeflerini en iyi yansıtan 13 kuruluştan biri olarak seçti.</span></span><a class="pcalibre pcalibre1" href="../Text/ekonomik1%28epub%292_split_046.htm#_edn94" id="_ednref94" title=""><span class="MsoEndnoteReference"><span class="calibre18"><span class="MsoEndnoteReference1"><span class="calibre19">[94]</span></span></span></span></a></p>

    <p class="Gvdemetniff"><span class="Gvdemetni5"><span class="calibre18">1990’lı yıllar boyunca, yeni kuruluşların oluşumuna yardımcı olarak ve bazılarının yönetim kurullarında yer alarak, kâr amacı gütmeyen kuruluşlar dünyasının içine daha fazla girdim. Koalisyon’daki hevesli insanların çalışmaları sonucunda ortaya çıkan bu oluşumların çoğu, Latin Amerika’daki yerli halk - Amazon’da Shuar ve Achuar kabilelerini, And Dağlarında</span></span> <span class="Gvdemetni5"><span class="calibre18" xml:lang="ES">Quechua</span></span> <span class="Gvdemetni5"><span class="calibre18">insanlarını ve Guatemala’daki Mayalar- ile birlikte çalışmayı ve Amerikalılar ile Avrupalıları bu kültürler hakkında eğitmeyi içeriyordu.</span></span> <span class="Gvdemetni5"><span class="calibre18" xml:lang="ES">SWEC,</span></span> <span class="Gvdemetni5"><span class="calibre18">bu hayırsever çalışmaları onaylıyordu; çünkü</span></span> <span class="Gvdemetnitalik"><span class="calibre18">Birleşik Yol</span></span><span class="Gvdemetni5"><span class="calibre18">’da kendi taahhütleri ile de tutarlıydı. Bu arada, yerel öğretilere odaklanmaya ve ET faaliyetlerime değinmekten uzak durmaya hep dikkat ederek, başka kitaplar da yazdım. Can sıkıntımı geçirmenin yanı sıra bu önlemler, Latin Amerika ve benim için önemli politik konularla ilişkimi sürdürmeme yardımcı oluyordu.</span></span></p>

    <p class="Gvdemetniff"><span class="Gvdemetni5"><span class="calibre18">Ama bu yazma ve kâr amacı gütmeyen faaliyetlerimin bir denge sağladığına, geçmiş eylemlerimin yanlışlarını düzeltmekte olduğuma kendimi ne kadar inandırmaya çalışsam da, bu giderek daha zorlaşıyordu. Yüreğimde, kızıma karşı olan sorumluluklarımdan kaçtığımı biliyordum.</span></span> <span class="Gvdemetni5"><span class="calibre18" xml:lang="EN-US">Jessica,</span></span> <span class="Gvdemetni5"><span class="calibre18">milyonlarca çocuğun hiçbir zaman ödeyemeyeceği bir borç yükü ile doğduğu bir dünya mirasını devralıyordu. Ve ben, bunun sorumluluğunu kabullenmek zorundaydım.</span></span></p>

    <p class="Gvdemetniff"><span class="Gvdemetni5"><span class="calibre18">Kitaplarım, özellikle de</span></span> <span class="Gvdemetnitalik"><span class="calibre18">Dünya, Onu Düşlediğin Gibidir,</span></span> <span class="Gvdemetni5"><span class="calibre18">giderek daha popüler oluyordu. Onun başarısı, seminerler düzenleyip konferanslar vermem için gelen taleplerin giderek artmasına neden oldu. Bazen, Boston veya</span></span> <span class="Gvdemetni5"><span class="calibre18" xml:lang="EN-US">New</span></span> <span class="Gvdemetni5"><span class="calibre18">York ya da Milano’da bir dinleyici kitlesinin önünde dururken, bunun ironisi dikkatimi çekerdi. Eğer dünya onu düşlediğin gibi ise neden böyle bir dünya düşlemiştim? Böyle bir karabasanı gerçekleştirmekte bu kadar aktif bir rol oynamayı nasıl becermiştim?</span></span></p>

    <p class="Gvdemetniff"><span class="Gvdemetni5"><span class="calibre18">1997 yılında, Karayipler’deki</span></span> <span class="Gvdemetni5"><span class="calibre18" xml:lang="EN-US">St.</span></span> <span class="Gvdemetni5"><span class="calibre18">John Adası’nda bir tatil köyünde bir hafta sürecek</span></span> <span class="Gvdemetni5"><span class="calibre18" xml:lang="EN-US">Omega</span></span> <span class="Gvdemetni5"><span class="calibre18">Enstitüsü seminerleri için anlaşma yapmıştım. Oraya gece geç saatlerde vardım. Ertesi sabah uyanıp odanın önündeki küçük balkona çıktığımda, kendimi 17 sene önce MAIN’den ayrılmaya karar verdiğim küçük koya bakarken buldum. Duygulanmıştım. Bir sandalyeye çöktüm.</span></span></p>

    <p class="Gvdemetniff"><span class="Gvdemetni5"><span class="calibre18">Hafta boyunca, serbest zamanımın çoğunu o balkonda,</span></span> <span class="Gvdemetni5"><span class="calibre18" xml:lang="EN-US">Leinster</span></span> <span class="Gvdemetni5"><span class="calibre18">Koyu’na bakarak ve duygularımı anlamaya çalışarak geçirdim. Ayrılmış olmama rağmen, bir sonraki adımı atmadığımın ve ortada bir yerde durma kararımın bana çok pahalıya mal olmaya başladığının bilincine vardım. Hafta bittiğinde, etrafımdaki dünyanın düşlemek istediğim dünya olmadığı ve aynen öğrencilerime söylediğim şeyi yapmam, yani düşlerimi, hayatta gerçekten istediklerimi yansıtacak şekilde değiştirmem gerektiği sonucuna varmıştım.</span></span></p>

    <p class="Gvdemetniff"><span class="Gvdemetni5"><span class="calibre18">Eve döndüğüm zaman, kurumsal danışmanlık işimden ayrıldım. Beni işe alan SWEC başkam artık emekli olmuştu. Onun yerinde yeni bir adam vardı. Benden daha genç ve görünürde öykümü anlatmamda sakınca görmeyen biri. Bir masraf azaltma programı başlatmıştı ve bana artık o saçma ücreti ödemek zorunda kalmayacağını öğrenmek onu memnun etti.</span></span></p>

    <p class="Gvdemetniff"><span class="Gvdemetni5"><span class="calibre18">Böylece, uzun süredir üzerinde çalışmakta olduğum kitabı bitirmeye karar verdim; sadece bu kararı vermek bile şahane bir rahatlama hissine neden oldu. Bu fikrimi, çoğu kâr amacı gütmeyen kuruluşlarda olup, yerel kültürler ve yağmur ormanlarının korunması ile uğraşan yakın arkadaşlarımla paylaştım.</span></span></p>

    <p class="Gvdemetniff"><span class="Gvdemetni5"><span class="calibre18">Beklemediğim bir şekilde, bundan rahatsız oldular. Bu konuda konuşmamın eğitim çalışmalarıma zarar vereceğinden ve desteklediğim kâr amacı gütmeyen kurumları risk altına sokacağından endişe duyuyorlardı. Çoğumuz, Amazon kabilelerine, topraklarını petrol şirketlerinden korumaları için yardım ediyorduk; şimdi gerçeği söylemek, bu konudaki inanılırlığıma zarar verip, tüm hareketi engelleyebilirdi. Bazıları desteklerini çekmekle bile tehdit ettiler.</span></span></p>

    <p class="Gvdemetniff"><span class="Gvdemetni5"><span class="calibre18">Böylece, bir kez daha, yazmaya ara verdim. Onun yerine, insanları Amazon’un derinliklerine götürmeye ve onlara modern dünyanın çoğunlukla dokunmadığı bir mekânı ve bir kabileyi göstermeye odaklandım. 11 Eylül 200l’de de oradaydım.</span></span></p>
  </div>
</body>
</html>
