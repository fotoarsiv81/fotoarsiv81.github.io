<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bunlaribiliyormusunuz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_51">TELESKOP NASIL İCAT EDİLDİ?</h1>

  <p class="normal">Yeni gökyüzü görünümünün oluşmasında kesin rolü oynayacak olan adım, sadece uzmanlarca takdir gören astronomik hesapların geliştirilmesi çalışmaları değildir. Bunu sağlayan güneş, ay ve yıldızların daha yakından incelenebilmeleri için gökyüzü cisimlerini yeryüzüne yaklaştıran ve herkesin yararlanabildiği bir fizik aracı olan teleskopun icadı oldu.</p>

  <p class="normal">Büyük olasılıkla teleskop, bir bilimsel faaliyet ürünü olarak icat edilmiş değildir. Hollanda’da gözlük üretiminde ortaya çıkan bir yan üründür. Efsane, 1600 yıllarında bir çocuğun, Lippershey’in dükkânında, bir mercekten, vitrinde duran bir diğer merceğe baktığı ve bunun da dışarıdaki cisimleri daha yakın gösterdiğini fark ettiği şeklindedir.</p>

  <p class="normal">Teleskopun icadı için bir bilimsel dehanın gerekmemiş olması, aslında bu icadın zamanının da çoktan gelip geçmiş olduğunu göstermektedir. Teleskopa her zaman için ihtiyaç duyulmuştu ama gerçekleştirilebileceği düşünülmediğinden, bu alanda herhangi bir girişimde bulunulmamıştı.</p>

  <p class="normal">Oysa bunu sağlayabilecek araç ve yollar aslında 300 yıldır ortadaydı. Ancak şans eseri icadına neden olan olay, 16. yy’ın artan zenginliği içinde, optik üretiminin de nicel bakımdan yoğunlaşması oldu.</p>
</body>
</html>
