<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bunlaribiliyormusunuz</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_27">KORKUNCA GERÇEKTEN DE ÖD PATLAR MI?</h1>

  <p class="normal">Korktuğumuzda, “Ödümü patlattın!” deriz. Acaba ödün, daha doğrusu ‘öd kesesinin’ korkuyla patlaması söz konusu mu? Öd, karaciğerin salgıladığı, yeşil-sarı renkte, acı bir sıvıdır. Bir diğer ismi de ‘safra’dır. İnsanda ve birçok hayvanda bulunur. Hatta kurban kesilirken et acımasın diye öd kesesinin patlatılmamasına özen gösterilir.</p>

  <p class="normal">Tabii ki korkudan öd kesesi patlamaz. Peki, ama bu deyim nereden geliyor?</p>

  <p class="normal">Bilim adamları, korku ile öd arasında bir ilişki olduğunu saptamış. Bir insan başarısız olduğunda, hata yaptığında, özgüvenini kaybettiğinde ilk olarak safra (öd) kesesi etkileniyor.</p>

  <p class="normal">Kişinin morali bozulduğunda sindirim sistemine daha fazla safra (öd) gönderiliyor. Bunun sonucunda da gaz sıkışması ve midede, bağırsaklarda kasılmalar meydana geliyor. </p>

  <p class="normal">Korku ile öd arasındaki bu ilişki modern bilim tarafından kesinleştirilse de aslında ta tıbbın kurucusu kabul edilen Hipokrat’ın yaşadığı yıllarda dahi biliniyormuş.</p>

  <p class="normal">O yıllarda fazla safranın psikolojik sorunlara yol açtığına inanılıyormuş. Hatta ‘melonkoli’ kelimesi ‘kara safra’ anlamına gelen Latince ‘melaina khole’den türemiş.</p>

  <p class="normal">Özetle, korkudan öd kesesi dâhil hiçbir organımız patlamaz. Ama moralimiz bozulduğunda, hata yaptığımızda daha fazla safra (öd) salgılanır ve bu da kişide rahatsızlıklara yol açar.</p>
</body>
</html>
