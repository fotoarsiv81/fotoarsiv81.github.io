<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_136">MEVLANA CELALEDDİN RUMİ</h2>

  <p class="normal">1207 yılında Horasan’da doğdu. Daha sonra Anadolu’ya göç etti. Dönemin en ünlü Sufisi olarak tarihe geçti. İlk derslerini “Bilginler Sultanı” sıfatıyla anılan babası Mehmet Bahaeddin Velet’ten aldı. İkinci hocası, babasından el almış olan Seyyid Burhaneddin Tırmızi oldu. Batıni Öğreti ile iç içe büyüyen Mevlana, şems Tebrizi ile karşılaşmasından sonra kendi ekolünü şekillendirmeye başladı.</p>

  <p class="normal">Bu ekolün kalıpları, şeriat ve şartlandırmanın sınırlarının çok ötelerinde şekil buldu. Batıni ve İnisiyatik bir kökende filizlendi, yeşerdi ve uzun bur süre fonksiyon gördü. 1200’lü yıllarda yakılan bir meşaleydi. Hem de öyle bir meşale ki, ışığı tüm yozlaştırıcı ve bozucu etkilere rağmen günümüze kadar kendisini hissettirebilen bir meşale...</p>

  <p class="normal">Işık yayan özelliği, kalıpların ve şeriatin dar kalıplarının dışına taşan Batıni kökenden kaynaklanmaktaydı. Bu köken Mevlana’nın her sözünde kendisini hissettirmiştir:</p>

  <p class="normal">Gel... Gel... Yine gel; yine gel...</p>

  <p class="normal">İster kâfir ol, ister putperest, ister mecusi...</p>

  <p class="normal">Bizim dergahımız, pişmanlık dergahı değildir.</p>

  <p class="normal">Bin kere tövbe etmiş olsan da,</p>

  <p class="normal">Bin kere bozmuş olsan da tövbeni,</p>

  <p class="normal">Umutsuzluk kapısı değil bu kapı...</p>

  <p class="normal">Gel... Gel, yine gel... Yine gel...</p>

  <p class="normal">Mevlana, Feridettin Attar’la Nişapurda karşılaşıklarında yanlarında babası da bulunmaktaydı. Feridettin Attar, daha ilk bakışta Mevlana’nın farklı bir genç olduğunu anlar ve babası Mehmet Bahaddin Velet’in kulağına eğilerek şöyle der:</p>

  <p class="normal">“...Biliyor musun, senin oğlunda dünyayı yakacak ateş var!...”</p>

  <p class="normal">Daha sonraki yıllarda babasıyla çeşitli merkezleri dolaşmaya devam ederler. Muhyiddin El Arabi ile Bağdat’ta tanışan Mevlana uzun sohpetlerde bulunur. Mevlana’nın sıradışı bir şahsiyet olduğunu Muhyiddin El Arabi de kısa bir sürede anlar. Ayrılırlarken, Muhyiddin El Arabi uzaktan kervana bakar. Mevlana kervanın en ön tarafındadır, babası ise en arkada... Kervanın arkasından bağırır:</p>

  <p class="normal">“Hey gidi dünya hey!... Küçük bir nehir, koskoca bir denizi önüne katmış gidiyor...”</p>

  <p class="normal">Nişapur, Bağdat derken yolları şam’dan geçer... İlk kez şems’le burada tanışırlar. Ve bir daha da hiç ayrılmazlar. Konya’ya yerleşen Mevlana, şems’in öldürülüşüne kadar onunla birlikte kalır.</p>

  <p class="normal">şems’in ölümü Mevlana’yı çok etkiler. şems ile öte alemde kavuşacaklarını çok iyi bilir. “Ölüm var ayrılık yoktur” ama hasreti çeken bilir. En büyük sırdaşı artık yoktur. Konya’nın bağnaz dincileri şemsi öldürmüşlerdi. Ama onu asıl üzen öz oğullarından Muhammed Aleaddin’in bu bağnazlarla iş birliği yapmasıydı.</p>

  <p class="normal">şems’in ölümünden sonra Ahi şeyhi Sadrettin ile karşılaştı. İki büyük şahsiyet ortaklaşa çalışmalarda bulundular. Bu arkadaşlıkları Ahi teşkilatının Mevlana’yı izlemesine yol açtı.</p>

  <p class="normal">Mevlana’nın öğrencilerine “Sır Katipleri” adı verilmekteydi. Bu öğrenciler arasında her kesimden Müslümanlar, Yahudiler, Hristiyanlar, Türkler, Rumlar, İranlılar, Araplar, Ermeniler, bulunmaktaydı. Din, dil, millet ayrımı; evrensellik anlayışlarının sınırları içinde yer alamamıştı.</p>

  <p class="normal">Mevlana kendi tekkesi dışında en huzur bulduğu ortam, Bilge Hatun Manastırı’ydı. Ünlü Sufi bu manastırda bazen haftalarca kalırdı.</p>

  <p class="normal">Mevlana’nın tanınmasındaki en önemli özelliği, Batıni Öğretiyi şiirlerle anlatmasındaki ustalığı olmuştur.</p>

  <p class="normal">Rumcayı çok iyi biliyordu. Bu nedenle Eflatun’un tüm yapıtlarını orijinalinden okudu. Rum Ortodoks Kilisesi rahipleriyle, Eflatun’un görüşleriyle ilgili tarışmalara katıldı. Tasavvufu, Batıniliği, Yunan Sırları’nı ve Ezoterizm’i yakından inceledi. Çalışmalarıyla Tasavvuf sanatının doruğuna ulaştı. şeriatın dışında, İslamiyet’in Batıni yönüyle ilgilendi. Bunu da şiirlerinde açıkça anlatmaktan geri durmadı:</p>

  <p class="normal">“Ey Hacca gidenler, nereye böyle?</p>

  <p class="normal">Tez gelin çöllerden döne döne,</p>

  <p class="normal">Aradığınız sevgili burada,</p>

  <p class="normal">Duvar bitişik komşunuz.</p>

  <p class="normal">Durun, gördünüzse suretsiz suretini onun,</p>

  <p class="normal">Hacı da sizsiniz, Kabe de Ev sahibi de...”</p>

  <p class="normal">Mevlana için Tanrı önsüz ve sonsuzdur. Salt ışık, salt akıl, salt ruhtur...</p>

  <p class="normal">“Hep odur var olan da, yok olan da.</p>

  <p class="normal">Odur kaynağı acının da kıvancın da.</p>

  <p class="normal">Yok görecek göz sende, yoksa görürdün.</p>

  <p class="normal">Yalnız o var baştan aşağı senin varlığında...”</p>

  <p class="normal">Mevlana “Divan-ı Kebir” adlı eserinin hemen başında da aynı anlama gelen cümlelerle başlamıştır:</p>

  <p class="normal">“Gizli şeyleri gören gözlere;</p>

  <p class="normal">her an senden şekiller, suretler görünmede...”</p>

  <p class="normal">Bir başka eserinde ise:</p>

  <p class="normal">“Ey tanrıyı arayan, aradığın sensin...” sözleriyle tasavvufun felsefi yolları arasında, sırları biraz da üstü örtülü bir şekilde söylemekten kendisini alamamıştır.</p>

  <p class="normal">Mevlana’nın “Divan-ı Kebir”, “Fihi Ma Fih”, “Meclis-i Seba”, “Mektubat” ve “Mesnevi” olmak üzere beş büyük eseri vardır.</p>

  <p class="normal">Her ne kadar Mevlana: “Ben kim, şiir kim” diyorsa da, onun her bir mısrası, mumlu petekten süzülmüş bal gibidir. İnsana, sevgiye, evrene, tanrıya, aşka ve evrenselliğe kucak açmış bir batınidir o... Hoşgörülü ve insancıllık her halde ancak bu kadar yaşama aktarılabilirdi:</p>

  <p class="normal">“İnsanlar biraz da kusur ve yanlışlıklarıyla güzeldir. Başkalarına zarar vermeyen zaaflara da hoşgörülü olmak gerekir” diyen Mevlana, bunu sadece sözleriyle değil, yaşamıyla da ortaya koymuştur.</p>

  <p class="normal">İnisiyatik kökenli Batıni bir ekole sahip olan Mevlana’nın hiç bir din ayrımı yapmadığı bilinmektedir. Bu ölümünde de kendisini göstermiş ve cenazesine Mevleviler ve Ahiler’in yanı sıra, Müslümanlar, Hristiyanlar ve Yahudiler de yoğun bir şekilde katılmışlardır.</p>

  <p class="normal">Mevlana’nın ölümünden sonra büyük oğlu Sultan Velet babasının öğretisini kurumlaştırdı. Ancak kullanılan dilin Farsça, öğretinin de zor kavranır batıni sırlara sahip olması nedeniyle belirli bir çevrede sınırlı kaldı ve halka inemedi.</p>

  <p class="normal">Bir elleri yukarda, diğer elleri aşağıda dönen semazenlerin sırrı ise geniş halk kitlelerince hiç bir zaman anlaşılamadı...</p>

  <div class="calibre2" id="calibre_pb_268"></div>
</body>
</html>
