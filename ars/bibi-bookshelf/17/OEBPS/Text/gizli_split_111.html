<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_111">HİNT EZOTERİZMİ’NE GİRİŞ</h2>

  <p class="normal">Günümüze kadar gelebilen dünya tarihinin en eski yazıtları Doğu’ya aittir. Bunların da başında Vedalar gelmektedir... Vedalar Hinduizm’in temelini oluşturur. Bunlar Hind’in kutsal metinleridir.</p>

  <p class="normal"><span class="idebold1">Veda</span>: “Dini Bilgi” demektir. Dört büyük bölümden meydana gelir: Rig Veda, Atarva Veda, Sama Veda ve son olarak da Yajur Veda olmak üzere...</p>

  <p class="normal"><span class="idebold1">Rig Veda</span>: Özel eğitimden geçen bilge kahinler tarafından ilhama dayalı ve medyomsal tekniklerle yazdırılmıştır. Destanlar ve lirik şiirler tarzında yazılmışlardır.</p>

  <p class="normal"><span class="idebold1">Atarva Veda</span>: Majik ritüelleri ve majik sırları kapsayan yazıtlardır. Ezoterizm’de maji olarak geçen bu sözcük, günümüz Türkçesi’nde büyü olarak kullanılmaktadır. Ancak büyünün ne anlama geldiği ve gerçekte neyi ifade ettiği günümüzde tamaman saptırılmış durumdadır.</p>

  <p class="normal"><span class="idebold1">Atarva</span>: “Ateş rahibi, büyücü” anlamına gelen bir sözcüktür. Çok eskiden Atarva sözcüğü, “Atarva Angirasah” olarak söylenmekteydi. O devirlerde Atarva sözcüğü majinin ak rahipler tarafından uygulanan olumlu tarafını ifade ederken; Angiralar ise majinin yıkıcı ve öldürücü kısmıyla uğraşan kara rahipler için kullanılmaktaydı.</p>

  <p class="normal">Burada büyü meselesini biraz açmak yerinde olacaktır:</p>

  <p class="normal">“Büyü”, günümüzde çoğumuz için batıl yani boş bir inancı ifade eden bir sözcük olarak kullanılmaktadır. Bir kısmımız için ise, ürkütücü bir takım ritüeller eşliğinde yapılan ve çoğunlukla da kötülük için, mezarlıklarda, karanlık odalarda kötü tesirleri bir başkasına yüklemek için baş vurulan bir uygulamadır.</p>

  <p class="normal">Oysa ki, büyünün ilk ortaya çıkışı ve temel prensipleri, bunların dışında olan bir takım bilgilere dayanır. Büyüsel işlemlerin mevcut olduğu ve büyüsel teknikler kullanılarak eski toplumlarda pekçok uygulamaların yapıldığını yine çok eski devirlerden kalma yazılı belgelerden görüyoruz. O devirlerde büyü ve din bir arada işlevini sürdürüyordu. Hatta dinin önemli bir parçası konumundaydı. Bir örnek vermek gerekirse, Eski Mısır’ın Ölüler Kitabı’nda anlatılan bazı ritüeller tamamıyla majik yöntemlerin sembollerle anlatılmasından ibareti. Kökü Atlantis’e kadar dayanan bu uygulamalar daha sonra özellikle Mısır’daki rahiplere de öğretildi.</p>

  <p class="normal">Bu bilgiler daha sonra Mısır’daki mabetlerde büyük bir özenle korunurken, aynı zamanda buralarda eğitimden geçenlere de bu bilgiler öğretildi. Yine bir örnek vermek gerekirse, bu bilimi öğrenenlerden biri de, Musa peygamber olmuştur. Musa peygamberin bu bilgiler vasıtasıyla ortaya koyduğu majik yöntemler ve sonuçları gerek Tevrat’ta gerekse de Kur’an’da mucizeler tarzında insanlara kısmen de olsa aktarılmıştır.</p>

  <p class="normal">Maji’nin yani büyünün ayrıntılı açıklamalarına burada girmek istemiyorum. Bu başlı başına, başka bir kitap konusu. Yurdumuzda yayınlanmış olan birçok kitap konuyu gerçek mahiyetiyle ele almaktan son derece uzaktır. Büyü konusu yurdumuzda çok fazla istismar edilen bir mesele haline getirildiği için yeri gelmişken birkaç söz söylemeden de geçmek istemiyorum.</p>

  <div class="calibre2" id="calibre_pb_213"></div>
</body>
</html>
