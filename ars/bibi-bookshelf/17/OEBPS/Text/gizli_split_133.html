<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_131">HARRANLI SAABİLER</h2>

  <p class="normal">İslamiyet’in yayılma yıllarında Mezopotamya’da olduğu gibi Anadolu’da da Ezoterik Batıni Öğreti’den kaynaklanan Saabilik inancı hüküm sürmekteydi. Anadolu’nun Bizans yönetimindeki topraklarında Hristiyanlık ön plandaysa da, özellikle Doğu Anadolu’da, Fırat çevrelerinde Saabiler çoğunluktaydı.</p>

  <p class="normal">Neydi Saabilik?</p>

  <p class="normal">Bilinen kısmıyla, çok eskilere, kadim Uygur İmparatorluğu’na kadar dayanan Babil Okulu Öğretisi’nin halka malolmuş şekliydi. Bilinmeyen kısmı ise, Mu kültürünün izlerine kadar uzanan engin Ezoterik geçmişe dayanmaktaydı. Eski gizli bilgileri yaşatmayı becerebilen bir gruptu Saabiler. Ve özellikle de Harran’da etkili bir konumları vardı. Fisagorcu filozoflarla da tanışmış olan Saabiler, öğretilerini bu etkiyle daha da güçlendirmişlerdi.</p>

  <p class="normal">Mısır’ın Osiris sırlarından kaynaklanan Fisegoryen Öğreti, Saabiler arasında zaten var olan Batıni inançlarının daha da kuvvetlenmesine yol açmıştı.</p>

  <p class="normal">Mu kültüründe olduğu gibi Saabiler’de de Güneş çok önemli bir sembol olarak kullanılıyordu. Bu nedenle tarih sayfalarında Saabiler’in inanç sistemleri anlatılırken “Güneş Kültü”nün inançlarında çok önemli bir fonksiyon gördüğünden sözedilir. Sırlarla dolu ve dışarıdan bakıldığında hiç bir şey anlaşılmayan çok ilginç ayinler yapan Saabiler; Hermes, Orfe, Eflatun gibi inisiyeleri de yakından tanıyorlardı...</p>

  <p class="normal">Bu gizemli topluluktan ve onların inanç sistemlerinden Kur’an-ı Kerim’de bahseder... Kur’an-ı Kerim, tek tanrılı dinler arasında, Saabiliği de saymaktadır.</p>

  <p class="normal">İşin bir başka üzerinde durulması gereken ilginç yanı da, İslamiyet’ten çok daha önceleri kendilerinin uyguladıkları ritüel ve kuralların büyük bir bölümünün, Kur’an-ı Kerim’de de yer almasıydı. Namaz kılma, oruç tutma, kurban kesme, kutsal yerleri ziyaret ve hac gibi ibadet ve ritüeller, Saabiler’in inançlarında yer almaktaydı. Kur’an-ı Kerim’de beş kez kılınması emredilen namaz, Saabiler’de yedi kez kılınmaktaydı. Gök yüzünde Ay’ın görünmesiyle oruca başlanması ve izleyen ayın başında bitmesi geleneği Saabiler’de aynen uygulanmaktaydı.</p>

  <p class="normal">Müslümanlar, Harran’da Saabiler’le karşılaşınca aradaki benzerlikler karşısında bir hayli şaşırmışlardı. Ancak çok eski Ezoterik bir sembol olan “Güneş” sembolünün inançlarında etkin bir yer aldığını görünce, onların “Güneş Kültü”ne sahip birer putperest oldukları zannına düşmekten de kendilerini alamamışlardı. Müslümanlar diğer güneş kültü inanırlarının hepsini putperest diye nitelendirerek, İslamiyeti kabule zorlarken, Saabiler’e; Hristiyan ve Yahudiler’e tanıdıkları, kendi inanç sistemleri içinde kalma hakkını sağlamışlardı.</p>

  <p class="normal">İslamiyet’in Anadolu’ya girişinde Saabiler’in inançları büyük bir rol oynamıştır. Bir yandan Mısır İskenderiye Okulu kökenli Sufiler’in görüşleri, diğer yandan Batıni Ezoterik kökenli Saabiler’in inançları, Anadolu’da İslamiyet’in çok kolay bir yer bulmasına sebebiyet vermiştir.</p>

  <p class="normal">Saabilik’te de diğer Batıni ekollerde olduğu gibi sır saklamak esastı. Saabiler, kendilerinden olmayanlara sırlarını kesinlikle açıklamazlardı. İbadetleri güneş, ay ve bazı gezegenlere göre düzenlenmişti. Her gün; güneş, ay, Merkür, Venüs, Mars, Jüpiter ve Satürn için yedi kez namaz kılarlardı. Ayrıca haftanın her günü bunlardan bir tanesi için özel ritüellere ayrılmıştı: Pazar günleri Güneş, Pazartesi Ay, Salı Mars, Çarşamba Merkür, Perşembe Jüpiter, Cuma Venüs ve Cumartesi Satürn ayinlerine ayrılmıştı.</p>

  <p class="normal">Saabiler sır ayinlerini gezegenlere ithaf edilmiş mabetlerin altındaki salonlarda yaparlardı.</p>

  <p class="normal">Bu ayinlerin ne tür sırlar sakladığı günümüzde bilinmiyor. Ancak bilinen bir başka gerçek de, Latince kaynaklı gün isimlerinin bu ayinlere ayrılan gezegen adlarıyla olan benzerliğidir:</p>

  <p class="normal">Pazar: Sunday (Güneş günü)</p>

  <p class="normal">Pazartesi: Monday (Ay günü)</p>

  <p class="normal">Cuma: Wednezday (Venüs günü)</p>

  <p class="normal">Cumartesi: Saturday (Satürn günü) vs...</p>

  <div class="calibre2" id="calibre_pb_256"></div>
</body>
</html>
