<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_116">HİNT GELENEKLERİNDE ÖLÜM VE ÖLÜM ÖTESİ</h2>

  <p class="normal">Ruh’un ölümden sonra da varlığını devam ettirdiğine inanılmıştır. Ruh’un fizik bedene bağlanabilmesi için kullandığı yarı maddesel esiri bir bedenden sözedilir. Bu bedene Hint Gelenekleri “Astral Beden” ismini verirler. Astral Beden ruhun adeta eli ayağıdır. Ruh, onunla fizik bedene girer ve onunla birlikte ölüm esnasında fizik bedenden ayrılır. Dünyaya her doğuşunda yine aynı “Astral Bedeni”yle fizik bedene bağlanır. Geçirdiği tüm yaşamların bilgisi yine bu bedende saklanır. Bu beden aynı zamanda büyük bir hafıza görevi de görür. Daha sonra gelen toplumlar “Astral Beden” ismini aynen kullanmışlardır.</p>

  <p class="normal">Hangi isimde anılırsa anılsın, tüm ezoterik öğretiler; ruh enerjisiyle, fizik enerjinin birlikteliğini sağlayan bu tür yarı maddesel esiri bir bedenin bulunduğundan hep söz etmişlerdir.</p>

  <p class="normal">Ölüm hadisesinden sonra, fizik bedenini terk ederek Spatyom’a geçen varlık, “Astral Bedeni”ni oluşturan maddelerin titreşimsel özelliğine uygun bir ortamda, kendine bir yer bulur. Bu nedenle tüm inisiyatik öğretilerin temelinde olan çalışma, Hint İnisiyasyonu’nun da temelini oluşturur. Bu temel çalışma da “Astral Beden”in temizlenme çalışmasıdır. Hint geleneklerinde ifade edilen Agni’nin görevi buydu. Ateşle sembolleştirilen Agni yüksek seviyeli enerjiler demektir. Bu yüksek seviyeli titreşimlerle “Astral Beden”in temizlenmesi hedeflenmişti. Yani mitolojik anlatımlarında ifade ettikleri bir safhadan, diğer bir safhaya geçecek kimsenin ateşle temizlenmesi, cehennemden geçmesi bunu anlatır. Yüksek seviyeli enerjilerle astralin temizlenmesi... Ateş ve Agni işte bunun sembolüydü...</p>

  <p class="normal">Hint geleneklerine göre, ölünün ruhu, yukarı, havaya doğru, babaların geçtiği yoldan “Ezeli Aydınlıklar Ülkesi”ne gider. Ölünün cesedinin yakılışına Agni rehberlik eder. Göğe gelen ruh, öte alemde astral bedenleriyle varlıklarını sürdüren başka ruhlarla karşılaşır. Ölü bu dünyayı bırakınca, günahkârları yakan fakat iyilerin geçmesine müsade eden iki ateş arasından geçer. İyiler yollarına devam ederler. Kendi benliğini bilemeyenler ise, fena ruhların karanlık dünyasına giderler.</p>

  <p class="normal">Bu bize İslam Ezoterizm’indeki Sırat Köprüsünü hatırlatmaktadır. Sevap işleyen iyilerin cennete, günahkar kötülerin cehenneme gidişi...</p>

  <p class="normal">İslam Ezoterizm’i ruhların tekrar doğuşlarını açıkça ifade etmez. Üstü örtülü bir şekilde dile getirir. Bu, tekrardoğuş bilgisinin Kur’an’da üstü kapalı bir şekilde verilmiş olmasından dolayıdır. Tekrardoğuş sadece Sufi tarikatları gibi özel eğitime alınmış müritlere çok sonraları açıklanırdı.</p>

  <p class="normal">Hint geleneklerinde ise bu bilgi, İslam Ezoterizm’ine oranla daha açıktır.</p>

  <p class="normal">Hint gelenekleri, öte dünyada iyilerin yollarının daha sonra ikiye ayrıldığını söyler. Bu inanç Upanişatlar’da özetle şöyle anlatılır:</p>

  <p class="normal">“İyilerin karşısına daha sonra iki yol daha çıkar. Biri Ulu Ruh’u bilenlerin yoludur. Bu yol Brahma’ya gider. Bilgisi noksan olan iyiler ise göğe giderler. İyi işlerinin karşılığını görüp tükenince, tekrar dünyaya doğmak için geri dönerler.”</p>

  <p class="normal">Ruhların tekrar doğdukları açıkça belirtilmiştir. Ne var ki burada kullanılan bazı semboller, daha sonraki toplumlar tarafından bir türlü anlaşılamadığı için, “tenasüh” denilen yanlış bir anlayışın ortaya çıkmasına sebebiyet vermiştir.</p>

  <p class="normal">Yurdumuzda da yapılan bazı tartışmalarda insanın kötü davranışlarından dolayı bir sonraki yaşamında tilki, köpek, fare gibi hayvanlara enkarne olması fikri şiddetle eleştirilmekte ve kabul edilmemektedir. Ve böyle bir anlayışa sahip olanlar da, tekrardoğuş inancının reddedilmesi sonucuna ulaşmıştır. Oysa ki insan bedeninde yaşayan bir ruh varlığının bir sonraki yaşamında herhangi bir hayvan bedenine girmesi diye bir şey söz konusu değildir. Ve Hint geleneklerinde böyle bir anlayış yoktur. Böyle bir anlayışın ortaya çıkması tamamen sembolik bir anlatımın anlaşılamamış olmasından kaynaklanmıştır.</p>

  <p class="normal">Hint geleneklerinde sözü edilen hayvanların neyi sembolize ettiği anlaşılamadığı takdirde böyle bir karmaşanın yaşanması kaçınılmaz olarak devam edecektir. Bu sembolleri çözmek lazımdır. Burada sözü edilen hayvanlar tüm Ezoterizm’de ortak kullanılan şifreli sembollerdir. Bu nedenle, Ezoterizm’de: Atın, timsahın, kartalın, tilkinin ve benzeri hayvanların her birinin ayrı bir sembolik anlamı vardır.</p>

  <p class="normal">Örneğin daha önce de söylemiş olduğum gibi, “At” duygusallığı temsil eder. Eğer Hint geleneğinde bir insanın at bedeninde dünyaya geleceğinden söz edilmişse bu duygularına ve duygusallığına hakim olamayan bir insanın yeniden bu eksikliğini tamamlamak için dünyaya doğacağının sembolik bir anlatımından başka bir şey değildir.</p>

  <p class="normal">Gerek Hint geleneklerinde, gerekse Tibet geleneklerinde bu semboller bolca kullanılmıştır. Kısaca toparlayacak olursak, burada sözü edilen hayvanların hepsi, insandaki telafi edilmesi gereken eksikliklerin birer sembolü durumundadır.</p>

  <p class="normal">Doğu Ezoterizmi’ndeki bu anlayış böylelikle yanında yeni bir anlayışı daha getirmiştir. Özellikle Upanişadlar’da açıkça belirtildiği gibi, bir kimsenin dünyada yaşadığı müddetçe yaptığı iyi veya fena işlere göre, öte alemdeki yaşamın niteliğinin belireceği fikri ortaya konmuştur. Buna Doğu Gelenekleri’nde “Karma” ismi verilir. Her varlığın “Karma”sına göre yeni yaşamları belirlenir. Nerede ne şekilde, hangi şartlarda, ne tür bir yaşam çizgisinin oluşturulması gerektiği ortaya çıkar. Böylelikle varlık karmasının durumuna göre eksiklerini gidermek için hazırlanan şartlar içinde tekrar dünyaya doğar.</p>

  <p class="normal">Sözünü ettiğimiz bu “Karma” inancı Hint geleneklerinin en belirgin özelliklerinden biridir. Her insanın karmik yükü, geçirdiği tüm yaşamlarının sonucu olarak, ya ağırlaşmakta ya da hafifleşerek artık bu dünyaya doğmasına gerek kalmayacak bir noktaya gelmektedir. Bu noktaya Budist gelenekler “Nirvana”ya ulaşmak ve dünyaya tekrar doğma zaruretinden kurtulma adını vermişlerdir. Ancak her varlık bu noktaya gelemez. Bazı durumlarda varlık artık içinden çıkılması olanaksız bir karmik tortuyla yüklenebilir. Yani telafi edeyim derken, telafisi mümkün olmayan yükler birbiri arkasına eklenerek, varlığın karması olumsuz yönde artıp çoğalabilir.</p>

  <p class="normal">Bunun çözüm şekli üstü kapalı bir şekilde Kur’an’da karşımıza çıkar:</p>

  <p class="normal">“...Bizim emirlerimize karşı gelmekte ısrar edenleri biz helâk ederiz...”</p>

  <p class="normal">Burada sözü edilen helak etmek: Yok etmek anlamına gelir. Peki yok edilen şey nedir? Burada ortadan kaldırılan şey ruhun bizzat kendisi değil, özel bir tesirle astral bedenin hafifletilmesi, astral bedende birikmiş olan karmik tortunun ortadan kaldırılmasıdır. Buna Astral’in yakılması denir. Bu işlem, o varlık için büyük bir rahmettir. Bu ameliyeden sonra varlığın önü açılır ve gelişimini başka bir sistemde sürdürme imkanına ulaşır. Ancak bu temizlik sırasında, dünyadaki tüm yaşamların anıları da yok olma kaderiyle karşı karşıya kalır. Böyle bir durumla karşılaşılmaması için Hint gelenekleri büyük bir çalışma içine girmişler ve özel meditasyonlar, zikir çalışmaları ve ağır inisiyatik çalışmalarla astralin temizlenmesine büyük bir önem vermişlerdir. Bu nedenle dünya nimetlerinin bir çoğundan belirli bir süre vaz geçip, onları terk ederek uzun süren perhizlere girişmişlerdir. Bütün bu çalışmalar da dünya üzerindeki en geniş felsefenin ortaya çıkışına sebebiyet vermiştir.</p>

  <p class="normal">İşte bu yüzden Hint Felsefesi çok gelişmiştir. Dünyada en iyi felsefi dil olarak Sanskritçe’nin kabil edilmesi de yine buna dayanır. Tek amaç bu dünya okulunu bitirerek daha kapsamlı dünyalara ulaşmaktı... Bu yolda girişilen büyük çabalar, sonunda Buda’nın söylemiş olduğu gibi ıstırabı ve bilgisizliği ortadan kaldırmaya yönelikti...</p>

  <p class="normal">Bu dünyanın her türlü tuzaklarından kurtulup, yüksek varlıkla nihai birleşmeyi, kurtuluşu arayanlar için nefse hakim olmak, sevgi ve şefkat en esaslı faziletlerden sayılmıştır. Durmadan dönen tekrar tekrar doğuşlar çarkından kurtulup asıl orijinal ezeli kaynağa dönmek en büyük hedef olarak insanlara gösterilmiştir.</p>

  <div class="calibre2" id="calibre_pb_223"></div>
</body>
</html>
