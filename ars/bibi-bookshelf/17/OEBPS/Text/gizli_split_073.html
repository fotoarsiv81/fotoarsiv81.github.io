<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_76">ATEŞ VE SU</h2>

  <p class="normal">Sıra mağara sınavlarına gelmiştir. İkizler bu sınavları da başarıyla atlatırlar. Anadolu’da çok eskilerde söylenmiş olan bir Sufi sözü vardır. “Nara (Ateşe) giren nur (ışık) olur” derler. Bu sözün içinde barındırdığı bilginin bir başka yansımasını da Popol Vuh’ta görüyoruz. Mağara sınavının hemen ardından kendilerini ateşe atarlar. Popol Vuh bu olayı özetle şöyle anlatır:</p>

  <p class="normal">Kendilerini ateşe atan ikizlerin kemiklerini Xibalbalılar değirmende öğüterek nehrin sularına atarlar. Öğütülmüş kemikler, suların dibinde toplanır ve orada küllerden yeniden doğarak, ikizlere benzeyen iki güzel gence dönüşürler. Beşinci gün yeniden gözüktüklerinde, insanlar onları suyun içinde insan - balık şeklinde görürler.</p>

  <p class="normal">İkizlerin kendilerini ateşe atmalarını, inisiyatik sırların yakıcı ve aynı zamanda yapıcı özelliği olarak ele almak mümkündür. İşte bir taraftan eski birikimleri ve tortuları yakarken, bir taraftan da inisiye adayının iç potansiyal gücünün ortaya çıkmasına zemin hazırlayan bir bilginin sembolü olarak Popol Vuhta ele alınmıştır. İnsanın egoizmasıyla olan mücadelesindeki savaşı kazanması ve özellikle arınmasıyla ilgili kendi üzerinde yapa geldiği zorlu çalışmaların bir sembolü olmaktadır. Nitekim, Popol Vuh’ta, ikizlerin kendilerini ateşe atmalarından sonra, balık - insan şeklinde suyun içinden tekrar doğmaları, eski realitede ölüp, yeni realitede gözlerini açan inisiye anlatılmaya çalışılmıştır.</p>

  <p class="normal">İkizlerin öyküsü burada bitmiyor. Ama bizim üzerinde durmak istediğimiz diğer konulara da kitabımızda yer kalması için ikizlerin öyküsünü burada bitiriyoruz...</p>

  <p class="normal">Görüldüğü gibi mitolojik anlatımlar belli bir ezoterik bilgiyle incelendiğinde, inisiyatik bir öğretiye dahil olan bir insanın geçirdiği safhaları ve şuur halleri derhal gözlerimizin önüne serilivermektedir. Tabi bunları görebilmek için bunları açabilmek gerekir. Aksi takdirde anlatılan bütün mitolojik hikayeler, bizler için hiç bir şey ifade etmeyen bir sürü karmaşık sembollerden öteye geçemeyecektir.</p>

  <div class="calibre2" id="calibre_pb_137"></div>
</body>
</html>
