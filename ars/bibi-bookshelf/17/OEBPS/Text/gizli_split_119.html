<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_119">AŞKIN İKİ YÜZÜ</h2>

  <p class="normal">Tekrar Hint Ezoterizmi’ne geri dönelim. Çiva ile ilgili bir efsane bizi buralara getirdi. Az önceki Hint efsanesi aslında bir başka sırrın da kapısını aralamaktadır.</p>

  <p class="normal">Efsanede karşılaşılan tepe, Hint efsanelerinde “lingam” yani erkeklik organı olarak ifade edilir. İçinde gizlediği anlam bambaşka olduğu halde, üstün körü yapılan bir inceleme sonucu, lingamın seks ile karıştırıldığı da ayrı bir gerçektir. Oysa ki, Fransa’da yayınlanan “Les Floralies de L’esprit” adlı kitabında Raul Emmanuel, yapmış olduğu geniş araştırmalarının sonucunda, lingam’ın seks ile hiç bir alakası olmadığını ifade etmiştir.</p>

  <p class="normal">Emmanuel’in yaptığı açıklamalara biz de aynen katılıyoruz. Zira diğer ezoterik kaynaklarla kendisinin yaptığı açıklamalar arasında büyük paralellikler bulunmaktadır.</p>

  <p class="normal">Peki lingam neyin sembolüydü?</p>

  <p class="normal">O, insani değil, ilahi neslin sembolüdür. Bunun içinde her şey saflıktır. Işıktır, çıkarsız sevgidir. Lingam, gerçek aşkın, varoluşun pozitif kutbudur. İnsani sevgi ise bunun dünyaya olan yansımasıdır. Dünyada yaşanan sevgi onun negatif kutbudur. Genellikle geçici olan zevkleriyle beşeri aşk; beraberinde huzursuzluk, hayal kırıklığı, ahenksizlik, nefret getirebilmektedir. Yunan Mitolojisi’nde de bu ayrım dile getirilmiştir: İlahi aşkın sembolü, arabası beyaz kuğularla çekilen Tanrı Eros’tur. Buna karşılık, insani aşkın Tanrısı olan Cupido’nun arabasını kaplanlar çeker!...</p>

  <p class="normal">Dünyasal aşk insanı hürriyete kavuşturacağına, tam tersine çoğunlukla zincirlere bağlar. Çünkü bu içgüdüsel bir tezahürdür. İnsanı yeryüzüne doğru çeker. Bu düşünce sistemi Hint azizlerinin yaşamlarına da yansımıştır. Böyle düşünürler ve böyle yaşarlardı... Ancak onların uyguladıkları bazı cinsel perhizler çoğunlukla yanlış anlaşılmıştır.</p>

  <p class="normal">Hintli rahiplerin cinsel perhizleri, seksüel zevkten yoksunluk tarzında değil, bu gücün ruhsal bir enerjiye dönüşmesini sağlamaya yönelikti. Yani negatifi pozitife dönüştürmeye çalışırlardı. Yani lingama...</p>

  <div class="calibre2" id="calibre_pb_229"></div>
</body>
</html>
