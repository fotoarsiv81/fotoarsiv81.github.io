<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_130">ANADOLU İSLAMI</h2>

  <p class="normal">Tükler’in eski dinsel inançlarını en belirgin bir şekilde gördüğümüz kaynakların başında Eski Türk Mitolojisi gelir. Kitabımızın Ergenekon bölümünde buna kısaca değinmeye çalışmıştık.</p>

  <p class="normal">Türkler Orta Asya’da yaşarken kendi geleneksel inançlarının yanısıra şamanizm’le de çok sıkı bir temas halindeydiler. şamanizm Eski Türkler’de son derece önemli bir yere sahipti. Uzun bir süre sosyal ve dinsel yaşamlarını organize eden bu inanç sistemi, Türkler’de daha sonraki asırlarda da önemli bir yer tutmuştur. Hatta denilebilir ki, İslamiyet’i kabul etmelerine rağmen, eski gelenkelerini uzun bir süre muhafaza etmişler ve onları asla terk etmemişlerdir.</p>

  <p class="normal">Bu durum günümüzde de hala devam eden, önemli etnolojik bir araştırma konusudur. Anadolu’da, günümüzde yaşamakta olan halk masallarının, gelenek, görenek ve uygulanmakta olan çeşitli ritüellerin kökeninde hala bu izler rahatlıkla görülmektedir. Ne var ki bütün bunlar, İslami bir çerçeve içinde adeta eritilmiş ve aradan geçen yıllar, bunların sanki İslami ritüellerin bir parçasıymış gibi değerlendirilmesini sağlamıştır. Oysaki Anadolu’da uygulanmakta olan çeşitli ritüellerin, gelenek ve göreneklerin hatta çocuklara anlatılan masalların birçoğunun temeli şamanik ögelere dayanır.</p>

  <p class="normal">Dilek dilemek için ağaçlara bez bağlamak, yaşaması şüpheli olan yeni doğmuş çocuklara kırk ayrı evden toplanan bezlerden elbise dikmek, yatırlara mum dikmek, makasa tükürerek bir başkasının elinden almak, kara kedinin uğursuz sayılması vs... Örnekler çoğaltılabilir...</p>

  <p class="normal">Binlerce yıldır, çeşitli toplumlara vatan olan Anadolu’da farklı kültürler buluşmuş ve bu potada eriyerek bir bütünlük oluşturmuşlarıdır. Anadolu farklı kültürlerin buluştuğu büyük bir ortak alan olmuş ve kendisine has bir görüntünün ortaya çıkmasına sebebiyet vermiştir.</p>

  <p class="normal">Anadolu kültürünün ortaya çıkmasında Hitit, Lidya Urartu gibi ulusların rolü büyüktür. Ancak hepsi bunlarla da sınırlı değildir.</p>

  <p class="normal">Hunlar, Göktürkler, Uygurlar, Selçuklular, Osmanlılar ve nihayet Türkiye Cumhuriyeti... Ve bunlara çevre ulusların etkileri... Örneğin: Mısır, Yunan, İran ve Arap toplumları...</p>

  <p class="normal">Tabii bunlara Avrupa’daki gelişmeleri de dahil etmek gerekir. Örneğin, Rönesans ve Reform hareketleri Anadolu üzerinde önemli etkilerde bulunmuştur. Bu panoramaya bakacak olursak, dünya üzerindeki hemen hemen hiç bir yerde oluşması mümkün olmayan büyük bir ortak alanın meydana geldiğini görürüz. Bu aynı zamanda Doğu ile Batı arasındaki köprünün de bir diğer adıdır...</p>

  <p class="normal">Bu yerin adı Anadolu’dur...</p>

  <p class="normal">Yapılan etnolojik ve folklorik araştırmalar, Dünya üzerinde Anadolu gibi bir başka yer daha bulunmadığını göstermiştir. İşte bu yüzden Anadolu binlerce yıldır Doğu ile Batı arasında bir köprü olma özelliğiyle, dikkatleri üzerine çekmiş olan bir mekandır... Anadolu tek bir kültürün değil, birçok kültürün bir araya gelerek, kaos değil bir ahenk ve bütünlük sergileyebildiği büyük bir mozayiktir...</p>

  <p class="normal">Bu büyük mozayikde, bütün bu kültürler kendisini hissettirir. Orada şaminik ögeler de vardır, İslami ögeler de. Elözis sırlarının izleri de vardır, Mısır’ın gizemi de... Kısacası orada büyük bir sentez vardır. Ama aradan geçen yıllarla unutulan bir sentez... Ama yine de vardır... Ve varolmaya devam edecektir...</p>

  <p class="normal">Hatta denebilir ki, İslam Felsefesi ve Ezoterizmi’nin en güzel örnekleri de yine burada görülmüştür. Bunların başında Sufi Çalışmaları gelir. İslam Ezoterzmi’nin de temelini oluşturur.</p>

  <p class="normal">Şimdi işte bunu ele almak istiyorum... Görün bakalım. Bir zamanlar neymiş? şimdi ne olmuş...</p>

  <div class="calibre2" id="calibre_pb_254"></div>
</body>
</html>
