<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_1">SUNUŞ</h1>

  <p class="sagdanithaf">“Bilinenle iş bitince gözler gökyüzüne çevrilir...</p>

  <p class="sagdanithaf">...Ve gerçekler gökyüzü gibidir.</p>

  <p class="sagdanithaf">Bulutlar onu saklayamaz...”</p>

  <p class="normal">Her şey 1979 yılında başladı. Dört arkadaş bir odada oturuyorduk... Birden kendi kendine kapılar açılıp kapanmaya, camlar kendi kendine patlamaya başladı. Korku filmlerinde izlediklerimiz, gözlerimizin önünde meydana gelmeye başlamıştı...</p>

  <p class="normal">İşte ne olduysa ondan sonra oldu diyebilirim...</p>

  <p class="normal">Bir anda kendimi Parapsikoloji araştırmalarının içinde buldum. Açıklanamayan gizemli olaylar, uzaylılar ve uçandaireler derken, önümde uzanan araştırma sahası her geçen gün biraz daha genişliyordu. Dünya üzerinde gelmiş geçmiş ne kadar din varsa hepsini yıllar süren bir çalışmayla teker teker, daha sonra da, uzun bir süre karşılaştırmalı olarak inceledim. Sonra tüm felsefeleri... Yurtdışındaki üniversitelerde incelenmekte olan Parapsikoloji ve diğer konular hakkında daha geniş bilgi edinebilmek için, çeşitli ülkelerde çalışmalarını sürdüren bilimadamlarıyla görüşmeye başladım.</p>

  <p class="normal">Hiç ummadığım bir yerde, hiç ummadığım bir zamanda tanıdığım, çok özel birinden bazı bilgiler aldım. Bu bilgilerin doğruluklarını tüm araştırmalarım boyunca teyid ettim.</p>

  <p class="normal">1960’da Dr. Bedri Ruhselman tarafından kurulan, Türkiye Metapsişik Tetkikler ve İlmi Araştırmalar Derneği’nin Yönetim Kurulu’nda 1987-1993 yılları arasında, Öğretim ve Eğitim Sorumlusu olarak çalıştım. Üniversiteler’de ve Anadolu’nun çeşitli illerinde konferanslar verdim. Bu süre içinde Yurtdışında yayınlanan bazı önemli kitapları Derneğin yayın organı olan Ruh ve Madde’den yayınladık. Daha sonra Derneğin çalışmalarında baş gösteren yanlış uygulamalardan dolayı, büyük bir grup olarak dernekten ayrıldık. Bu ayrılıştan sonra da Dernek faaliyetlerine son vererek, kalan kısıtlı üyeleriyle Bil-Yay Vakfı adına dönüştü. Ruh ve Madde Yayınları da bu vakfın bünyesine alındı.</p>

  <p class="normal">1979 yılında başladığım araştırmalarımı dernekten ayrıldıktan sonra 1993’te 2 yıl süreyle Milliyet Gazetesi’nin Radyosu Radyo Kulüp’te, SINIR ÖTESİ adı altında hazırladığım programla dinleyicilerimle paylaştım. Daha sonra KANAL D’de aynı isimle bir program hazırladım.</p>

  <p class="normal">Posta Gazetesi’nde Türkiye’de ilk kez bilinmeyenlerle ilgili GİZEMLER DÜNYASI adında bir gazete çıkarttım. Çeşitli gazete ve dergilerde yazılar yazdım.</p>

  <p class="normal">Bu kitapla birlikte 19 yıllık araştırmalarımın sonuçlarını ilk kez bir kitap vasıtasıyla sizlerle paylaşmaya başlıyorum. Az sonra okumaya başlayacağınız bu kitabın içinde karşılaşacaklarınızı kesin doğrudur, ya da kesin yanlıştır ön yargısıyla ele almamanızı özellikle rica ediyorum.</p>

  <p class="normal">Kararınız ne olursa olsun mutlaka araştırmaya dayanan bir düşüncenin sonucu olsun...</p>

  <p class="normal">Konuşan bir Türkiye... Evet bunu çoğumuz istiyoruz. Ama konuşan bir Türkiye’nin oluşabilmesi için gerekli olan şartları çoğumuz yerine getirmiyoruz.</p>

  <p class="normal">Okumuyoruz...</p>

  <p class="normal">Araştırmıyoruz...</p>

  <p class="normal">Bildiklerimizle yetiniyoruz...</p>

  <p class="normal">Tabulardan sıyrılarak, özgürce kendimizi araştırmacı ruhuna teslim etmiyoruz... Böyle olunca da, konuşan Türkiye’nin oluşmasına hiç bir katkıda bulunamıyoruz...</p>

  <p class="normal">Müslüman olduğumuzu iddia ediyoruz. Ama bir kerecik bile inanmış olduğumuz Kur’an-ı Kerim’in Türkçe tercümesini okumuyoruz... Okumuyoruz... Kulaktan dolma bilgilerle yetiniyoruz... Ve bütün bu olup bitenlerin de, birilerinin işine geldiğini anlamıyoruz...</p>

  <p class="normal">İnsanoğlu böyle koşa koşa nereye gitmektedir?</p>

  <p class="normal">İnsanın kaderi, eserleriyle birlikte, hiçlikte ve unutulmuşlukta eriyip gitmek midir?</p>

  <p class="normal">Dünyada yaşamın gayesi nedir?</p>

  <p class="normal">Ben kimim?</p>

  <p class="normal">Yaşam talihin bir cilvesi ve rastlantıların bir sonucu mudur?</p>

  <p class="normal">Varoluşun sırrı nedir?</p>

  <p class="normal">Bu soruları çoğaltmak mümkün. Fakat bu ilk sorularda bile, insanoğlunun büyük bir bilmeceyle karşı karşıya olduğu ortaya çıkmaktadır.</p>

  <p class="normal">İtiraf etmek gerekir ki, aslında bu sorular günümüzde pek fazla düşünülmemektedir. Çünkü hakim olan güç bizden böyle bir şey yapmanızı istemiyor. Hayat gayilesi adını verdiğimiz, bu yaşam çarkına kendimizi öyle bir kaptırmış gidiyoruz ki, bu hengamede, bu tür sorular çoğunlukla aklımızın ucundan bile geçmiyor.</p>

  <p class="normal">Ara sıra bu soruları kendimize sorduğumuzda ise, haklı olarak hiç bir cevap bulamıyoruz. Klasik anlayışlarımız ve klasik inançlarımız bize yeterli olmuyor. Öyle bir dejenerasyonun içine gömülmüşüz ki, kardeşlik kavramı diye dillerden düşürmediğimiz o sözcük, kalplerimizden ziyade, sahte nutuklarımızda yer almaktan öteye geçememiştir. İhtiraslar sadece günlük yaşamın içinde değil, mabetlerde bile kendini gösterir olmuştur. Çünkü otomatik yaşamın kolaylığı bizlere aşılanmış durumdadır.</p>

  <p class="normal">Şöyle bir benzetme yapacak olursak, ışık selinin ortasında, ışıktan habersiz kalan körler gibi; bizlerin de harikalar okyanusunun ortasında, bu harikalardan habersiz yaşayıp gitmekte olduğumuzu söyleyebilirim. Neden mi? Nedenini başta söylemiştim. Okumuyoruz, araştırmıyoruz ve hep aynı şekilde düşünme alışkanlığımızı terkedemiyoruz. Böyle olunca da gerçeklerle temas edemiyoruz.</p>

  <p class="normal">Doğrusunu söylemek gerekirse, bu çelişkileri cevaplayabilmek için biraz cesaret gerektiği ortadadır...</p>

  <p class="normal">Her şeyden önce kendi geçmişinden korkmayan bir uygarlık düzeyinin ya da bir bilimsel zihniyetin egemen olacağı günlerin gelmesini sadece oturduğumuz yerde beklemek yerine; sizleri araştırmaya, okumaya, düşünmeye, düşüncelerimizi özgürce dile getirmeye ve çelişkilerin üzerine cesaretle gitmeye davet ediyorum...</p>

  <p class="normal">Bu gün bilinmeyen yarın bilinecektir... Ancak bugün bildiklerimizle yetindiğimiz sürece, gelecekteki; geleceği yakalayabilme şansımızın da, hiç bir zaman mümkün olmayacağını unutmayalım!..</p>

  <p class="normal">...Ve yine unutmayalım ki; günümüzdeki tüm yenilikler; geçmişin sağladığı olanakları yeterli görmeyen ve sürekli gözlerini geleceğin sonsuz imkanlarına çevirmiş olan atılımcı, araştırıcı ve ilerici aydınlar tarafından gerçekleştirilebilmiştir...</p>

  <p class="normal">“İnsanların büyük bir çoğunluğu nehrin kıyısında bir aşağı, bir yukarı koşuşur durur. Oysa ki nehrin karşısına geçen için ıstırap yoktur.” Evet... Böyle demişti, yüzlerce yıl önce Buda... Peki ama nehrin öte yakasına nasıl geçeceğiz. Bunun tek bir cevabı var. ARAŞTIRARAK... Evet... Sadece araştırarak. Aradığımız gerçeklere ulaşabilmek için tek bir altın anahtarımız var:</p>

  <p class="normal">Araştırmacı bir ruha kendimizi teslim etmek...</p>

  <p class="normal">Peki ama nereden başlayacağız?</p>

  <p class="normal">Öncelikle şunu söyleyebilirim: Ne kadar ileriye gidebilmek istiyorsak, o kadar geçmişe geri dönme mecburiyeti vardır. O zaman aradığımız sırların büyük bir bölümünün, geçmişte gizli olduğunu görmemiz mümkün olacaktır.</p>

  <p class="normal">Aradığımız gerçekler, aradığımız sırlar tarihin çok eski dönemlerine kadar uzanır. Bu sırlar tarihin karanlık kalmış noktalarında gizlidir. Örneğin mitolojilerde, eski uygarlıkların geleneksel kültürlerinde, felsefi çalışmalarında, mabetlerinde, gizli öğretilerinde...</p>

  <p class="normal">Mitolojiler, insanlığın yüzyıllarca süren gerçeği aramasının ve bu gerçeklerle karşılaşanların, sembollerle bunu diğer insanlara anlatmasından doğan hikayelerdir. Ama o bildiğimiz hayali hikayelerden değil... İçindeki bilgelik izlerini takip edenlere, ifade ettikleri gerçekleri anlatabilmek için sessizce durup beklemektedirler. Hem de binlerce yıldır...</p>

  <p class="normal">Bazı gerçekleri öğrenmeye karar vermiş birinin başvuracağı en önemli kaynaklardan biri mitolojilerdir.</p>

  <p class="normal">Hadi!... şimdi binlerce yıl geriye doğru gitmeye başlayalım ve insanlığın bitip tükenmeyen bilgelik arayışının izlerini birlikte takip etmeye çalışalım...</p>

  <p class="normal">Bu öyle bir yoldur ki, kimine karanlık, kimine alaca aydınlık, kimine ise apaydınlıktır...</p>

  <p class="normal">Bu insanlığın bitip tükenmeyen bilgelik aşkının öyküsüdür...</p>

  <p class="sagdanithaf">Işık ve sevgiyle...</p>

  <div class="calibre2" id="calibre_pb_3"></div>
</body>
</html>
