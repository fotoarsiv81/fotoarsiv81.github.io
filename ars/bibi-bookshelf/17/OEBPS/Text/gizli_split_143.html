<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_138">HACI BEKTAŞI VELİ</h2>

  <p class="normal">Tasavvufi çalışmaların en önemli uygulamalarını gerçekleştiren Batıniler’den biri de, 1210 yılında Horasan’da doğan Hacı Bektaşı Veli’dir.</p>

  <p class="normal">Önce Yesevi tarikatına katıldı. Burada “Baba”lığa kadar yükseldi. 1240 yılında Anadolu’ya geldi. Burada yakın dostu Baba İlyas’ın yanına gelerek Amasya’ya yerleşti. Anadolu’nun birçok köşesini dolaşarak Batıni Geleneği çevresine yaymaya başladı. 1271 yılında öldüğünde onun çevresinde halkalanmış binlerce “Batıni Anadolu Dervişleri” vardı.</p>

  <p class="normal">Yaklaşık 700 yıl Sünni yönetimin baskısı altında yaşayan Bektaşiler, Mustafa Kemal Atatürk sayesinde rahat bir nefes almaya başladıklarını görünce, O’na büyük bir destek verdiler.</p>

  <p class="normal">Atatürk, Kurtuluş Savaşı sırasında bir zamanlar İttihat ve Terakki Cemiyeti’nde bulunan Subaylarca desteklenirken, bir yandan da yoğun bir şekilde Bektaşilerce desteklendi. Atatürk, Ulusal Kurtuluş Savaşı’nı başlatmadan hemen önce, 25 Aralık 1919’da Hacı Bektaş Dergahı’nı ziyaret ederek, Bektaşiler’in desteğini istemişti. Batıni gelenekten gelen inançları sebebiyle “Laik Sistem”e zaten yüzyıllardır yatkın olan Bektaşiler, Kuvayı Milliye’ye tam güçleri ile destek verdiler. Kurtuluş Savaşı’nın başarıyla sonuçlandığı yıllarda da Türkiye Büyük Millet Meclisi’nde, Atatürk’ün önde gelen destekliyicileri arasında, Bektaşi kültürüyle yoğrulmuş milletvekilleri olmuştur. Hatta o yıllarda Atatürk’ün Halifeliği kaldırmasında karşılaştığı büyük güçlüklerin aşılmasında yine bu milletvekilleri önemli bir fonksiyon görmüşler ve Halifeliğin kaldırılması ile ilgili yapılan oylamanın kazanılmasını sağlamışlardır. Bu bakımdan da Anadolu’da, Bektaşiliğin önemli bir tarihi misyonu olmuştur.</p>

  <p class="normal">Diğer Batıni Öğretiler’de olduğu gibi Bektaşilik’te de ketumiyet esastır. Törenleri ve ritüelleri halka açık değildir. Gizli özel ritüelleri vardı ve bu sırlar büyük bir özenle korunurdu.</p>

  <p class="normal">Bir Bektaşi müridi öğretiyi ancak bir mürşidin yardımı ile anlayabileceği için mürşidin rehberliği zorunluydu. Batıni sembollerin ve sırların anlaşılması ancak mürşitle mümkün olabiliyordu. Batıni Bektaşi öğretisi, müridin yaşadığı toplum içinde kulaktan dolma öğrendiklerinden çok farklı olduğu için, bu öğretiye yeni girene büyük bir özenle rehberi vasıtasıyla bilgiler belirli bir sıra ile aktarılırdı. Aksi takdirde öğretiye yeni giren müridin büyük bir şoka girmesi olasılığı vardı. Bu mesele tüm Batıni Gizli Öğretiler için geçerliydi. Çünkü burada öğrenilenlerle, halkın sıradan bilgileri arasında büyük bir fark vardı. Halkın bildiği dinin egzoterik tarafı yani dinin birinci, bilemediniz ikinci dereceden anlamlarından ibaretti. Oysaki “Sırlar Öğretisi”nde tüm sırlar inisiye adayına belirli bir sırayla açıklanmakta ve bu sırların bilgisine aday ulaştırılmaktaydı.</p>

  <p class="normal">Bektaşi Sırları’nda gerçekleştirilen eğitim esnasında karşılaşılanlar ve yaşananlar dış halkalara kesinlikle açıklanmazdı.</p>

  <p class="normal">“...Din ayrılığı gereksiz... Aslında tüm dinler dünyada barış ve kardeşliği sağlamak içindir...” diyen Hacı Bektaşı Veli bu görüşlerini “Velayetname” adlı eserinde ortaya koydu.</p>

  <p class="normal">Bektaşi Öğretisi’nin bir diğer adı da “Dört Kapı Öğretisi”dir. Hacı Bektaşı Veli, toplum içinde yaşayan insanları, anlayış seviyeleri bakımından dört temel grupta toplar.</p>

  <p class="normal">1.Grup: Toplumun en büyük kesimini oluşturur. Bunlar gerçeği ibadette arayan sofu kişilerdir. Dinsel bilgileri son derece kısıtlıdır.</p>

  <p class="normal">2. Grup: Tarikata girmiş ama sofuluğu terk edemeyenler.</p>

  <p class="normal">3. Grup: Sırra erenler.</p>

  <p class="normal">4. Grup: Birliğe ulaşan Kamil İnsanlar.</p>

  <p class="normal">Bektaşi Öğretisi de yine dört kapıdan oluşurdu. Bunlar: “Şeriat”, “Tarikat”, “Marifet” ve “Hakikat” kapılarıdır.</p>

  <div class="calibre2" id="calibre_pb_273"></div>
</body>
</html>
