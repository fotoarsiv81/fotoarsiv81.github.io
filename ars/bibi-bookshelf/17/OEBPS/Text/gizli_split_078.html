<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_80">GÖK-TÜRKLER’İN KURT’TAN TÜREYİŞLERİ</h2>

  <p class="normal">Gök - Türkler’in kurttan türeyiş efsaneleri; Türk Mitolojisi’nin önemli bölümünü oluşturur. Türk Mitolojisi’nde genel olarak: “Bir millet düşmanları tarafından yok edilir ve geriye yalnızca bir çocuk kalırdı.” Türk özelliği taşıyan pek çok efsanede aşağı yukarı bu motifi bulmak mümkündür.</p>

  <p class="normal">Çin tarihlerinden karşılaştırma yolu ile özetlenerek çıkartılan meşhur Gök - Türk efsanesi’nde de bu temayı görüyoruz:</p>

  <p class="normal">Mete’nin Hun Devleti, tarihe karışmıştı,</p>

  <p class="normal">Fakat büyük milleti tarihle yarışmıştı.</p>

  <p class="normal">Bir soyu sayılırdı, Gök-Türkler de Hunlar’ın,</p>

  <p class="normal">Adları anılırdı, bu büyük budunların.</p>

  <p class="normal">Gök-Türkler müstakilmiş, düşmanları hiç yokmuş,</p>

  <p class="normal">İnsanları gamsızmış, malları da pekçokmuş.</p>

  <p class="normal">Komşu bir millet varmış, Türkleri ezip almış,</p>

  <p class="normal">Bir kişi bırakmamış, küçük bir çocuk kalmış.</p>

  <p class="normal">Çocuğa acımışlar, henüz on yaşındaymış,</p>

  <p class="normal">Bataklığa atmışlar, aklı da başındaymış.</p>

  <p class="normal">Boşalmışmış kursağı, acıkmış, ezilmişmiş,</p>

  <p class="normal">Ama bir kurt türemiş, ağzında et getirmiş,</p>

  <p class="normal">Sürünerek yürümüş, eti ona yedirmiş.</p>

  <p class="normal">Zamanla evlenmişler, etlerle beslenmişler,</p>

  <p class="normal">Kurt bir gün gebe kalmış, uluyup seslenmişler.</p>

  <p class="normal">Oğlan yaşıyor diye, düşmanlar korka kalmış,</p>

  <p class="normal">Taşıyor kurtlar diye, insanlar şaşa kalmış,</p>

  <p class="normal">Düşman ordu göndermiş, oğlanı bulun demiş,</p>

  <p class="normal">“Fakat kutsal bir kurt var, uyanık olun!” Demiş.</p>

  <p class="normal">Kurt anlamış, kutsalmış, oğlanı hemen almış,</p>

  <p class="normal">Turfan’ın kuzeyinde, mağaralara dalmış.</p>

  <p class="normal">Mağara çok derinmiş, içi de çok serinmiş,</p>

  <p class="normal">Kurt şöyle bir gerinmiş, sonra da dibe inmiş.</p>

  <p class="normal">Kurt gelmiş bir ovaya, ova geniş güzelmiş,</p>

  <p class="normal">Ovanın etrafından, dağlar göğe yükselmiş.</p>

  <p class="normal">Kurt konmuş bu ovaya, vatan demiş oraya,</p>

  <p class="normal">On erkek çocuk doğmuş, kavuşmuş bir yuvaya.</p>

  <p class="normal">Çocuklar beslenmişler, büyüyüp eğlenmişler,</p>

  <p class="normal">Dışardan on kız almış, onlarla evlenmişler.</p>

  <p class="normal">On çocuk, “On boy” olmuş, boylar da bir soy olmuş,</p>

  <p class="normal">Türemiş çoğalmışlar, bu ova insan dolmuş.</p>

  <p class="normal">Dağları eritmişler, Dünya’ya erişmişler,</p>

  <p class="normal">“Demirci” olmuş kalmış, bu işe girişmişler.</p>

  <p class="normal">Çin tarihçileri’nin yazdıkları Gök-Türkler’in “Türeyiş Efsanesi” burada bitiyor. Çinliler bundan sonra daha neler olduğunu açık olarak yazmıyorlar. Bu efsanenin son bölümlerini de, çok sonraları Cengiz Han çağında anlatılan “Ergenekon Destanı”ndan duyup öğreniyoruz.</p>

  <div class="calibre2" id="calibre_pb_147"></div>
</body>
</html>
