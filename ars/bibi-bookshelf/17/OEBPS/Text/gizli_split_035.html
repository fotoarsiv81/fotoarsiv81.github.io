<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1"></div>

  <p class="idebold">2- Büyük Sırlar:</p>

  <p class="normal">İkinci aşama “Büyük Sırlar” aşamasıydı. İnsanların bazı gerçeklerle karşılaşabilmeleri ancak kendi içlerindeki gerçekleri keşfedebilmeleriyle mümkün olabileceği için, inisiyasyonun bu safhasında, insanın bazı gerçeklerle yüz yüze gelebilmesi için, önce kendi gerçeklerini keşfetmesi hedeflenmişti. Yani kaybetmiş olduğu kendisini, bu dünyada şuurlu olarak tekrar yakalamaya çalışacaktır.</p>

  <p class="normal">Küçük sırlar aşamasından geçen adaylar artık, adaylıktan da kurtulmuş olurlardı. Onlar birçok bakımdan kendilerini ispat etmiş sayıldıkları için, hiç kimseye açıklanmayan “sırlar öğretisi” nin derinliklerine doğru yolculuklarına devam ederlerdi.</p>

  <p class="normal">Onlar artık kendi içlerinde gizli bulunan “tanrısal gücün” ortaya çıkması için teorik olarak öğrendikleri birçok bilginin anlamlarını, derin bir şekilde hissetmeye başlayacakları bir safhanın eşiğine gelmişlerdi. Tüm bağlardan kurtuluncaya kadar yani içlerindeki gücü ortaya çıkartıncaya kadar, rahiplerin kontrolü altında son derece gizli çalışmalara başlarlardı. Bu aşamada uygulanan yöntemler arasında “oruç” ve “zikr” çalışmaları çok önemli bir yer tutardı. Oruç çalışmaları sadece aç kalmak tarzında değildi. Oruç tutarlarken, aç kalarak hem bedenlerine hükmetmeyi öğrenirler, hem de zihinsel tuttukları oruçlarla olumsuz her türlü duygu ve düşünceden arınırlardı. Kısacası her türlü duygu ve düşünceye kendi bünyelerinde hakim olurlardı.</p>

  <p class="normal">Bu safhada yapılan çalışmaların en önemlilerinden bir diğeri de konsantrasyon çalışmalarıydı. Konsantrasyon çalışmalarıyla düşüncelerini belirli bir süre, belirli bir noktada yoğunlaştırabilme yeteneklerini de geliştirirlerdi. İnisiyasyonun bu aşamasında yapılan yoğun kosantrasyon çelışmaları eğitimlerinin çok önemli bir parçasını oluştururdu. Çünkü birçok şeyi düşünce güçlerini kullanarak adeta sihirli bir şekilde gerçekleştirmenin yöntemlerini öğrenirlerdi. Bu aynı zamanda majik bir uygulama ve çalışma metoduydu...</p>

  <p class="normal">Hedeflenen amaca ulaşılıncaya kadar yapılan çalışmalar, şu anda bizler için imkansızmış gibi gelen bir insanın ortaya çıkmasına sebebiyet verirdi. Bu aşamada “altıncı hisleri” gelişen öğrenciler rahatlıkla başkalarının zihinlerinden geçenleri okuyabilirlerdi. Duyular dışı algılamaları gelişir, sezgileri artardı. Manyetik güçlerini rahatlıkla kullanmaya başladıkları için bazı hastalıkları da, ellerindeki bu gücü belli bir noktaya konsantre ederek, tedavi edebilirlerdi.</p>

  <p class="normal">Mısır’ın gizli sırlarını, üstü kapalı bir üslupla anlatan mitolojik hikayelerde ve resimlerde Horus’un elinde üçlü asa bulunduğu görülür. Bu asa: Kamçı, çoban değneği ve Anubis’in değneğinden oluşur. Ünlü Ezoterizm araştırmacısı Paul Brunton “Gizemli Mısır” adlı eserinde bu sembolleri şöyle açıklar:</p>

  <p class="normal">Kamçı: Beden üzerindeki hakimiyeti.</p>

  <p class="normal">Çoban değneği: Duyguların kontrolü.</p>

  <p class="normal">Çakal başlı Anubis değneği ise: Düşünce kontrolünü sembolize ederdi.</p>

  <p class="normal">Mısırlı inisiyelere gösterilen en büyük hedef kendi kendine tam hakimiyet, kendini tanıma ve kendini yönetme safhasıydı. Nitekim Mısır resimlerinde görülen lotüs çiçeği de söz konusu ettiğimiz ruhsal gelişimin bir sembolüydü. Yani az önce bizim aktarmaya çalıştığımız “Büyük Sırlar” aşamasının hedeflediği amacın sembolüydü.</p>

  <p class="normal">Kitabımızın ilerleyen sayfalarında ayrıntılarını göreceğimiz gibi, dünya üzerindeki tüm mitolojik belgeler, inisiyasyonun safhalarını sembollerle anlatan bilgilerle doludur. Ancak bunlar açık değil, kapalıdır. İçindeki bilgiler sembollerle örtülmüştür. Semboller çözülmeden, bu bilgilere ulaşmak mümkün değildir. Çünkü kolaylıkla bu bilgilere ulaşılması engellenmişti.</p>

  <p class="normal">Neden mi?</p>

  <p class="normal">Aslında en büyük sır da, işte bu nedenin içinde gizliydi..</p>

  <p class="normal">Bu mitolojik belgelerin başında “Mısır’ın Ölüler Kitabı” gelir. Gerek “Mısır’ın Ölüler Kitabı”nda, gerekse de diğer ulusların mitolojik belgelerinde birbirine son derece benzer bir tema işlenmiştir: Cehenneme İniş...</p>

  <p class="normal">Bu tema inisiyasyonun ikinci aşamasında yaşanan halleri ve bu yaşanan haller süresince karşılaşılan bilgileri sembolize eder. Yani varlığın arınma çalışmalarını üstü kapalı bir şekilde, sembolik bir dille anlatır.</p>

  <p class="normal">İnsanın çeşitli kereler bu dünyaya doğduğundan bahsetmiştik. İşte bu doğumlar süresince, insanın birçok hayatlarından beri getirmiş olduğu bir tortu vardır. Bu tortu, varlığın maddeye bağlanmasından dolayı, zaman içinde oluşmuş bir kabuktur. Gerçek bir arınma için, varlığa ağırlık teşkil eden bu tortunun mahiyetine nüfuz etmek, derinliklerine inmek gerekir. Bu gerçek bir cehennem azabıdır. Mitolojilerde de cehenneme iniş olarak anlatılmıştır. Her inisiye büyük sırlar aşamasını bitirebilmek için, böyle bir tecrübeyle karşılaşmak ve başarmak zorundaydı...</p>

  <p class="normal">Bu konuya tekrar döneceğiz. Ayrıntıları sonraya bırakalım. Biz tekrar konumuza geri dönelim.</p>

  <p class="normal">Bu safhanın sonlarına doğru, mürid beşeri vasfından çıkarak “Aşkın İnsan” hüviyetini kazanmaya başlar. Her haliyle normal insanlardan çok farklı özelliklere sahip olmaya başlamıştır. Ve diğer insanların hayal bile edemeyeceği sırlara sahip olmuştur. O artık “Sırlar Öğretisi”nin bir neferi olmuştur...</p>

  <p class="normal">“Aşkın (müteal) İnsan”: Bütün varlıkların oluşumunu aynı prensip altında görebilen kimse demektir. Bunun için, “Her şey Tanrı’nın bir aksinden ibarettir” ifadesi kullanılır. Bu, Eflatun’da da böyledir. Diğer tasavvufi çalışmalarda da... Bu bilgi, bir söz olarak dış halkalara söylenmişse de asıl içinde gizlediği sır halka açıklanmamıştır. Bu sır günümüzde hala gizli kalmıştır.</p>

  <div class="calibre2" id="calibre_pb_64"></div>
</body>
</html>
