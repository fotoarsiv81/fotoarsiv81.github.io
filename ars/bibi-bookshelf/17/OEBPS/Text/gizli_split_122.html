<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_122">MAYMUNLAR CENNETİ’NDEN KAÇIŞ</h2>

  <p class="normal">Hint Gelenekleri’nin en büyük sırlarından biri de, maymun Hannuman için inşa edilmiş tapınaktır. Bir maymun için tapınak inşa edilmiş olması, Hindistan’ı ziyaret eden ilk turistleri bir hayli şaşırtmıştı. Bunun altında da binlerce yıl öncesine dayanan büyük bir sırrın olduğu daha sonra anlaşıldı.</p>

  <p class="normal">Ezoterik kaynaklarda “maymun”, ilkel formdaki insanın ilk halini sembolize eder. Ve yine ezoterik kaynaklar, Atlantis döneminde Atlantisliler tarafından genetik çalışmalarla ortaya çıkartılan maymunumsu hayvanlardan söz eder. Daha sonraları maymun sembolü şuursuz ve bilgisiz bizim devremizin insanının sembolü haline gelmiştir. Böylelikle mitolojilerde ve ezoterik çalışmalarda bu sembol yaygın bir şekilde kullanılmıştır.</p>

  <p class="normal">Hint’teki maymun Hannuman’ın hikayesi aslında bizzat insanın hikayesidir. İnsanın ilahilikle kesilen irtibatının sonucunda ortaya çıkan, şuursuz ve bilgisiz yaşamını sembolize eden Hannuman’ı Hintliler çok sever. Çünkü o bütün zorluklara göğüs gerebilmek için ışığını karartan, kendisini kurban eden insanın sembolü olarak Hint inançlarında yaşatıla gelmiştir. Bu özelliğiyle O, maymunlar cennetinden kaçışın da sembolü olmuştu...</p>

  <p class="normal">Doğada yaşayan maymunun en önemli özelliklerinden biri onun taklitçi olmasıdır. Hannuman da taklitçidir ama o sonunda tanrısını taklit ederek, tanrısına benzer bir hale de gelebilecektir. Hint Mitolojisi’ndeki Hunnuman’ın şu sözü yaptığımız yorumları destekler mahiyettedir:</p>

  <p class="normal">“Siz şu anda beni sadece şimdilik aldığım boyutlarla görebilmektesiniz. Ama ben bunları dilediğimce arttırabilirim.”</p>

  <p class="normal">Hint’in sakladığı bu sırlar bizlere başlıca şu sonuçları vermektedir: 1- İnsanların hayvani tabiatlarına rağmen, içlerinde ilahi bir kökenin gizli olduğunu. 2- Binlerce ıstıraplı ölüme ve tekrardoğuşa maruz kalarak, sonunda insanların muzip Maya tarafından kurulan tuzaklara yakalanmaktan kurtulacaklarını. 3- Hunnuman gibi Tanrıları’na olan inançlarını ve kendilerinin de ilahi kökene sahip oldukları bilgisini muhafaza ettikleri takdirde, doğum ve ölümlere mecbur kalmayacaklarını. 4- Bu dünyanın gerçeğine ulaşarak, bir gün insanların sırlar kapısını aralayabileceklerini.</p>

  <p class="normal">Konu bizi öyle bir noktaya getirdi ki yine küçük bir parantez açmadan geçmek istemiyorum...</p>

  <div class="calibre2" id="calibre_pb_235"></div>
</body>
</html>
