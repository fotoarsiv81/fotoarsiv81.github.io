<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_11">IX. BÖLÜM<br class="calibre1" />
  MISIR’IN ÖLÜLER KİTABI</h1>

  <p class="normal">“Burada insanların, tanrıların</p>

  <p class="normal">ve ölülerin tarihi başlar.</p>

  <p class="normal">Ve her şey ezelden beri</p>

  <p class="normal">“Ölüler Kitabı”nda yazılmıştır.</p>

  <p class="normal">Gerçekte bu kitap</p>

  <p class="normal">çok gizli ve çok derin bir sırdır...”</p>

  <p class="normal">Eski Mısır’ın bir zamanlar büyük bir eğitim ve kültür merkezi oluduğunu ve çevre ülkelerden gelen çok sayıda öğrencinin buralarda özel olarak eğitildiklerinden bahsetmiştik.</p>

  <p class="normal">Mısır İnisiyasyonu’na katılan ve eğitim gören bir aday, yıllar sonra eğitimini tamamlayıp; Osiris rahibi olarak anılmaya hak kazanınca önünde iki seçenek belirirdi. Eğer Mısırlı’ysa mabede bağlanıp ülkesinde kalmakta, yabancıysa, o takdirde kendisine bazen din kurmak veya bir misyonu yerine getirmek üzere ülkesine geri dönme izni verilmekteydi. Fakat ayrılmadan önce, mabedin sırları konusunda mutlak bir sessizliğe gömüleceğine dair yemin etmek mecburiyetindeydi. Burada gördükleri ve işittiklerini hiç kimseye asla söylemeyecek ve Osiris Öğretisi’ni ancak üç kat perdeli mitolojik semboller veya felsefi ekoller vasıtasıyla üstü örtülmüş bir şekilde diğer insanlara aktarabilecekti.</p>

  <p class="normal">Eski Mısır’ın ezoterik yönünü sembolik bir biçimde, en iyi anlatan metinlerin başında “Mısır’ın Ölüler Kitabı” gelir.</p>

  <p class="normal">Belki de ölümle karşılaşan insan, ilk defa doğaüstü fikrine sahip olmuş ve onu görmekte olduğunun ötesinde ümit etmek istemiştir. Ölüm böylelikle ilk bilinmeyen olmuştu... Bu, insanı diğer sırların yolu üzerine çekerek, düşüncesini görünürden görünmeyene, geçiciden ebediye, insaniden ilahiliye yükseltti. Böylelikle ölümün sırrıyla birlikte yaşaman da sırları yavaş yavaş aralanmaya başladı. Bu sırlara inisiye olan adaylar; artık sadece yaşamdan başlayıp ölüme kadar giden yolda değil, ölüm ötesindeki yollarda da yürüyebiliyorlardı...</p>

  <p class="normal">Ölümden sonra insanı nasıl bir son bekliyor?</p>

  <p class="normal">Ölüm nedir?</p>

  <p class="normal">Ölümden sonra neler oluyor?</p>

  <p class="normal">Öldükten sonra yaşam devam ediyor mu?</p>

  <p class="normal">Yeniden dünyaya gelmek mümkün müdür?</p>

  <p class="normal">Bu sorular inisiyeler için artık sır olmaktan çıkıyordu. Çünkü onlara yaşamın sırlarının yanısıra, ölümün de sırları açıklanıyordu...</p>

  <div class="calibre2" id="calibre_pb_245"></div>
</body>
</html>
