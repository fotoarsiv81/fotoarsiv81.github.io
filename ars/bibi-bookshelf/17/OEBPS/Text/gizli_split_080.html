<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_82">GİZLİ YERALTI MERKEZLERİ</h2>

  <p class="normal">Lobsang Rampa “Üçüncü Göz” adlı eserinde, inisiyasyonun son aşamasına ulaştıktan sonra, üç Lama’nın kılavuzluğu ile Lhasa’da, toprağın derinliklerinde yer alan bir mahzene indirildiğini anlatır.</p>

  <p class="normal">Arkeolojik kazılarda bulunan, Hindistan ve Tibet kaynaklı bazı gizli yazıtlarda Orta Asya’nın altındaki, son derece ileri seviyeli bir uygarlığın varlığından sözedilmektedir. Bu bilgileri efsaneler de doğrular... Günümüze kadar gelebilen bütün ezoterik bilgilerde de bu konu dile getirilmiştir. Himalayalar’ın kuzeyinde, Hindukuş Dağları’nın altında bazı yeraltı kentlerinin bulunduğu açıkça ifade edilmiştir. Bu kente yeraltı cenneti adı verilmiş olması da hayli ilginçtir. Çünkü az önce sizlere aktarmış olduğum Altaylılar’a ait efsanede de dikkat ettiyseniz aynı sözcük kullanılmıştı:</p>

  <p class="normal">Demirdenmiş çatısı, “mağara”ymış kapısı,</p>

  <p class="normal">Altında “cennet” varmış, yerin buymuş yapısı.</p>

  <p class="normal">Elde edilen bilgilere göre, bu yeraltı cennetini, dünyanın yüzeyi ile nadiren irtibat kuran altın insanlar ırkı iskan etmektedir. Zaman zaman, bir çok yönlerden yukarıya doğru uzanan tünellerden geçerek dış dünyaya çıktıkları ve bazı kişileri özel olarak eğitmek için yanlarına aldıkları söylenir. Tünellerin girişlerinin, Doğu’nun kadim kentlerinin bazılarında saklı olduğu tahmin edilmektedir.</p>

  <p class="normal">Sovyet bilginleri, bundan yaklaşık 20 sene önce Azarbeycan’da bulunan “Dipsiz Kuyu” ile bir hayli ilgilenmişlerdi. Çevre sakinlerinin belirttiklerine göre, bu kuyudan, insan seslerinin yanı sıra, gök gürültüsüne benzer sesler çıkmakta ve zaman zaman da duvarlarında yeşilimsi - mavi bir ışık görülmüktedir. Konuyla ilgili olmak üzere, Peter Kolosimo “Zamansız Dünya” adlı kitabında akıllara durgunluk veren bir gelişmeden söz eder:</p>

  <p class="normal">“İlk başta bilginler bu gibi belirtilerin sık sık görüldüğünü ve doğaüstü bir yanı olmadığına inanıyorlardı. İçlerinden birkaçı, kuyuya indiyse de sonunu göremediklerinden, çevreyi incelemeyi tercih ettiler. Çevredeki yarıkları incelerlerken, kuyu ile herhangi bir bağlantı bulmayı umuyorlardı. Nitekim beklemediklerinden de fazlasını buldular. Burada, Gürcistan’da bulunan ve Kafkaslar boyunca uzanan, daha başka tünellerle bağlantılı olduğu ortaya çıkan, akıl almız bir tüneller şebekesi mevcuttu.”</p>

  <p class="normal">Tünellerin çok eski dönemlerde, son derece ileri seviyeli zeki bir uygarlık tarafından yapılmış olduğuna şüphesi olmadığını söyleyen Peter Kolosimo, aynı kitabında, bu tür yapay galeri şebekelerine, daha sonra yapılan araştırmalar sırasında Gürcistan’da ve tüm Kafkas bölgesinde de rastlandığına değinmiştir.</p>

  <p class="normal">Bu yeraltı galeriler şebekesinin bir başka ilginç örneklerinden biri olan Türkistan’daki mağaralı tapınaklar vahası, Tun-Huang’daki “Bin Buda Mağarası” diye bilinen yapay mağaralar topluluğudur. Bu konuyla ilgili Peter Kolosimo, “Bu Dünya’dan Değil” adlı kitabında şunları söyler:</p>

  <p class="normal">“İlk mağaraların Budist keşişler tarafından değil de, buraya onlardan birkaç bin yıl önce gelmiş olan birileri tarafından kazıldığı; bu mağaraların, Orta Asya’nın geniş bölgeleri altında uzanan ve bir dünya dışı ırkın hayal bile edilemeyecek bilim sırlarını koruyan efsanevi şambala ve Agarta uygarlıklarının tünelleri olan galeriler labirentine bağlandığını; hatta galerilerin ilk bölümünün kimi Budist rahipler tarafından aşağıda gizlenmiş hazineleri, haydutların eline geçmesin diye çökerttikleri söylenmektedir.”</p>

  <p class="normal">Asya’daki tünellerin benzerleri, hatta tıpa tıp aynıları Amerika Kıtası’nda da bulunmaktadır. Özellikle İnkalar tarafından bu tüneller kullanılmaktaydı.</p>

  <p class="normal">İşin bir başka ilginç yönü de, yüzlerce kilometrelik alanlara yayılan bu tünellerin ve yeraltı galeriler şebekelerinin Anadolu’nun muhtelif yörelerinde de bulunmuş olmasıdır. (Bunların yerleri ve ayrıntılarıyla ilgili bilgilerin burada açıklanması, Milli Güvenlik açısından uygun bulunmayacağı düşüncesiyle kitabımızdan çıkartılmıştır.)</p>

  <p class="normal">Yeraltı galeriler şebekeleriyle ilgili örneklerden biri de, Brezilya ormanları altında, Amazon bölgesinde birçok araştırmacıların belirtmiş olduğu labirentler, yapay mağara sistemleri tüm görkemiyle uzanmaktadır. Bölgedeki yerlilerin inançları ise, bize ilginç çağrışımlar getirmektedir: Yerlilerin efsanelerine göre: “Çok uzaklardan gelen Tanrısal varlıklar, buralara sığınmış, dehlizlerle Yer’in kaynayan merkezine kadar inmişler ve orada yerleşmişlerdir...”</p>

  <p class="normal">Mayalar’da da buna benzer efsanelere rastlıyoruz... Bir Maya efsanesine göre: “Yukatan’da dünyanın merkezine varan bir kuyu vardır.”</p>

  <p class="normal">Tibetliler’e göre bu yeraltı galerileri; meçhul bir halkın, müthiş bir felaketten hayatta kalan son temsilcilerine sığınak olan kentlerdir.</p>

  <p class="normal">Bundan binlerce yıl önce Sanskrit dilinde yazılmış metinlerde, yeraltında yaşayan bilge kişilerden sözedilmesi de, konunun ciddiyetle ele alınması gerektiğini gözler önüne sermesi bakımından ayrı bir öneme sahiptir.</p>

  <p class="normal">Avusturalya UFO Araştırma Derneği Başkanı Andrew Thomas “Şambala” adlı kitabında: “Değerli taşlarla aydınlatılmış görkemli mağaralarda yaşayan, ‘Yılanlar Irkı’ndan olan Nagalar’ın varlığı, Hindistan’ın eski bilgi kaynaklarında kesin bir biçimde belirtilmiştir” demektedir.</p>

  <p class="normal">Nevşehir’de bulunan Derinkuyu Yeraltı Kenti’nin tespit edilebilen sadece çok küçük bir kısmıdır. Kilometrelerce uzaklıktaki başka merkezlerlede bağlantıları bulunduğu tespit edilen Derinkuyu Yeraltı Kenti Anadolu’nunbaşlı başına büyük bir gizemidir.</p>

  <div class="calibre2" id="calibre_pb_151"></div>
</body>
</html>
