<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_3">SIRLAR ÖĞRETİSİNE GİRİŞ</h1>

  <p class="sagdanithaf">Tarih: M.Ö.1300’ler.</p>

  <p class="sagdanithaf">Yer: Eski Mısır</p>

  <p class="normal">Musa ve Orfe devirleri...</p>

  <p class="normal">Teb veya Menfis mabetlerinin kapısını çalan yabancıyı, mabedin hizmetkarları karşılarlar ve onu alıp, iç avlunun dev sütunlu giriş bölümüne götürürlerdi... Bu sütunlar, kudretleriyle ve saflıklarıyla, Osiris mabedini ayakta tutan dev lotüsleri andırmaktaydı.</p>

  <p class="normal">Bir müddet sonra, yanına yaklaşan başrahibin yüz hatlarındaki haşmet ve sükunet, esrarengiz bir görünüm arz eden ama içsel bir ışıkla parlayan o gözler, hevesli yabancıyı kaygılandırmaya yetip de artardı bile...</p>

  <p class="normal">Osiris rahibi ona, doğum yeri, ailesi ve daha önce eğitim gördüğü mabetler hakkında çeşitli sorular yöneltip, kısa bir sınavdan geçirirdi. Başrahip yabancının sırlar öğretisine katılmaya layık olmadığı sonucuna varırsa, kendisine sessiz fakat kararlı bir tavırla kapıyı gösterirdi. Ama mabede girmeye hevesli bu yabancıda, samimi bir gerçeği arama arzusunun bulunduğunu saptamışsa, o zaman kendisini izlemesini söylerdi. İç avludan geçip, her iki yanı kayalık olan, dikili taşlar ve sfenkslerle donatılmış bulunan üstü açık bir yolu izleyerek mabedin içlerine doğru ilerlerlerdi. Yollarını büyük bir kapı keser ve bu kapının önünde yabancıya dönen başrahip:</p>

  <p class="normal">-”İşte” derdi... “Gizli Öğreti’nin kapısı buradadır.”</p>

  <p class="normal">Gizli yeraltı galerilerine açılan bu kapının hemen yanında, elinde kapalı bir kitap bulunan ve yüzü peçeli meditasyon yapmakta olan bir İsis heykeli vardı. Heykelin altında şunlar yazılıydı:</p>

  <p class="normal">“Benim peçemi hiç bir ölümlü kaldıramamıştır...”</p>

  <p class="normal">Bu sözler yabancının cesaretini kıracak mıydı. Başrahip dikkatle yabancıyı inceler ve sözlerine devam ederdi:</p>

  <p class="normal">-”Yabancı. şu iki sütuna iyi bak. Kırmızı olan, insanın Osiris’in ışığına doğru tırmanışını, Siyah olanı ise, insanın madde içine hapsoluşunu sembolize etmektedir. Bizim bilimimize ulaşmayı hedefleyen kişi hayatını ortaya koyar. Zayıfların elde edeceği şey çıldırma ve ölümdür. Güçlüleri bekleyen nimet ise hayat ve ölümsüzlüktür.</p>

  <p class="normal">Bu kapıdan nice ihtiyatsız kişi içeri girmiş, fakat hiç biri dışarıya canlı çıkamamıştır. Burası gözüpekleri ortaya çıkartan bir uçurumdur. Bu yüzden iyice düşün taşın ve karşılaşacağın tehlikeleri göz önüne getir. Cesaret edemiyorsan denemekten vazgeç. Eğer bu kapının gerisinde seni bekleyen zorlu deneylere karşı gereken iç gücüne sahip değilsen, yol yakınken geri dön. Bu kapı üzerine bir kez kapandı mı, bir daha açılmaz, geri dönüş yoktur...”</p>

  <p class="normal">Aday, isteğinde ısrar ederse, başrahip onu yardımcılarına teslim ederdi. Bir hafta süreyle, yeni aday en yorucu pis işlerde çalıştırılırdı. Bu sürenin sonunda, yardımcı rahipler adayı alıp, deneylerin başlayacağı kapıdan içeri alırlardı.</p>

  <p class="normal">İlk olarak, loş bir hole getirilirdi. Holün her iki yanında, insan vücutlu aslan başlı heykeller, boğa ve yılan görüntülerinin bulunduğu kabartma resimler vardı. Adaya hiç bir şey açıklanmadan, holden geçirilip götürülürdü. Dehlizin sonunda adayı bir mumya ile bir iskelet beklerdi. Rahipler duvardaki karanlık bir dehlizi adaya göstererek:</p>

  <p class="normal">-”İşte... Dönüşü olmayan yol burada başlar. Eğer korkuyorsan, içeri girmeden bizimle birlikte geri dönebilirsin. Çünkü çıkış kapısı hala açıktır. Lütfen iyi düşün...”</p>

  <div class="calibre2" id="calibre_pb_6"></div>
</body>
</html>
