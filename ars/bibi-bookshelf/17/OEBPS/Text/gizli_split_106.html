<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_107">KALPTE GİZLENEN TANRI DİYONİZOS</h2>

  <p class="normal">Kalpteki Tanrı, Truva Atı’nın içinden ikinci kez doğup Olimpos’a yükselecektir. Mısır’daki Kalpteki Tanrı Horus’un Yunan’daki karşılığıdır. İnsanın içindeki ilahi gücü ve insanın ilahi bir kökene sahip olmasını anlatır. İnisiyasyonda ortaya çıkartılması hedeflenen insanın içindeki ilahi gücün mitolojideki yansımasıdır. Bu nedenle, Zeus’un insandaki tezahürü olarak nitelendirilmiştir.</p>

  <p class="normal">Ünlü Ezoterizm araştırmacısı - yazar Frithjof Schuon kalpteki tanrı motifinin İslam içinde de bulunduğuna dikkatleri çekmiştir.</p>

  <p class="normal">Frithjof Schuon, “De L’Unité Transcendante Des Religions” adlı eserinde: “Yere, göğe sığmam da, mümin kulumun kalbine sığarım.” Şeklindeki hadis-i kutsi işte bu hususu dile getirmektedir” demektedir.</p>

  <p class="normal">Diyonizos, Yunan Mitolojisi’nde bir tanrı olarak sembolize edilmiştir. Bu tanrının doğuşunu anlatan efsanenin bir başka ilginç yanı da, Kur’an-ı Kerim’de anlatılan Musa peygamberin tanrıyı görmesi sırasında yaşanan olayların bir birlerine olan inanılmaz benzerliğidir:</p>

  <p class="normal">“Kral kızı olan Semele ile Zeus birbirlerine aşık olmuştu...” diye başlıyor efsane...</p>

  <p class="normal">Semele, Zeus’u olduğu gibi bütün kudret ve ululuğu, parlaklığı ile görmek sevdasına düştü. Zeus’a yalvarmaya başladı: “Ey Ulu Tanrı... Ey sevgilim... Bana olduğun gibi görün. İlahi nurun ile gözlerimi aydınlat” dedi. Çok sevdiği için Zeus, onun duasını kabul etti. Fakat bunun, Semele için büyük bir tehlike olacağını bildiği için, onu bu arzusundan vaz geçirmek istedi. Ancak Semele ısrar etti...</p>

  <p class="normal">Sevgilisinin yalvarmalarına fazla dayanamayan Zeus altın tekerlekli bir şara bindi ve Olimpos’tan aşağıya indi. O anda Kral’ın sarayı alevler içinde kalıverdi... Semele Zeus’un ihtişamının parlaklığına fazla dayanamadı. Ateşler içinde yandı.</p>

  <p class="normal">Efsane, bize Diyonizos’un tabiatını anlama imkanı verir... Gerek mitolojilerde, gerekse dinlerde kullanılan sembollerin evrensel mahiyette bir ortaklık gösterdiğini sık sık vurguluyordum. İşte buna bir başka örnek... Yunan Mitolojisi’nde geçen bir temayı yukarda aktardım. şimdi de Kur’an-ı Kerim’de geçen ve bu temaya son derece benzeyen bir ayeti aktarmak istiyorum...</p>

  <p class="normal">Musa, tayin ettiğimiz vakitte gelip Rabbi onunla konuşunca, Musa: “Rabbim, bana kendini göster, sana bakayım” dedi. Allah: “Sen beni göremeyeceksin ama dağa bak, eğer o yerinde kalırsa sen de Beni göreceksin” buyurdu. Rabbi dağa tecelli edince onu yerle bir etti. ve Musa da baygın düştü. Ayılınca: “Yarabbi, münezzehsin, sana tevbe ettim, ben inananların ilkiyim” dedi. (A’raf 7/143)</p>

  <p class="normal">Bu benzerliklerle ilgili olarak uzun uzun yorumlar yapmaktansa, genel olarak bu benzerliklerle ilgili ünlü Ezoterizm araştırmacısı Raul Emmanuel’in, “Les Floralies de L’esprit” adlı eserindeki sözlerinden bir kısmını sizlere aktarmak istiyorum:</p>

  <p class="normal">“Mitolojilerin tabiatında zihinsel yoldan anlaşılmaya izin vermeyen bir karakter vardır. Mitolojilerin hepsi kutsal bilmecelerdir ve hepsi de şu iyi bilinmesi gereken “Ortak Gövde”den, “İlk Büyük Gelenek”ten kaynaklanmaktadırlar.</p>

  <p class="normal">Her din, diğer dinlerle paralel olarak ele alınırsa daha iyi anlaşılır. Eğer her şey Tanrı’ya aitse, herkes için tek bir Tanrı vardır. Tüm gelenekler, mitolojiler ve dinler birbirlerini tamamlarlar, güçlendirirler ve aydınlatırlar.”</p>

  <p class="normal">Yeri gelmişken Raul Emmanuel’in “Les Floralies de L’esprit” adlı eserinin, son bitiş cümlesini aktararak konumuza devam etmek istiyorum:</p>

  <p class="normal">“Şu cümleyi söylemiş olan din adamı ile tamamen hemfikiriz: ‘Tek bir kitabı olan insana ne yazık’; çünkü tüm dinler tek bir Tanrı’nın façetasıdırlar. (*) Çok geç olmadan bu gerçeği bir an evvel hatırlamaya çalışalım.”</p>

  <p class="normal">Biz de, Raul Emmanuel’in bu sözlerine sonuna kadar katılıyoruz...</p>

  <div class="calibre2" id="calibre_pb_203"></div>
</body>
</html>
