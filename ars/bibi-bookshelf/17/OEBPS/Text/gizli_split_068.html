<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_71">SIRLAR KİTABI</h2>

  <p class="normal">Popol Vuh, kutsal kitaplar arasında dünya üzerinde en az incelenen kitaplardan biridir. Araştırmacıların dünya üzerindeki en eski dinlerden biri olduğunu söyledikleri Mayalar’ın dinsel bilgileri Popol Vuh’un içinde gizlidir.</p>

  <p class="normal">Popol Vuh, birtakım ilahların isimlerini sıraladıktan sonra şu satırlarla başlar:</p>

  <p class="normal">Hayatın, canlı varlıkların, şerefli oğulların, aynı dili konuşanların, kalbi saf olanların, uygar ve ileri görüşlü kızlar ve oğulların ana ve babası Tzakol ve Bitol’ün dediği gibi, gökyüzünün açıları aralanarak ve onda olan her şey ölçülerek, ölçüleri dört köşeli olarak göğün ve yerin ihtiva ettiği temel noktalar tayin edilerek, yerdeki ve gökteki her şey yaratıldığı zaman, geçmişte yazılmış kitabımızda, tarif ve anlatış muhteşemdir.</p>

  <p class="normal">Popol Vuh’u özetle incelemeye devam edelim...</p>

  <p class="normal">Hem özetleyelim. Hem de yeri geldikçe bazı noktaları açıklamaya çalışalım...</p>

  <p class="normal">İxquic’in, biri erkek biri kız olmak üzere ikiz çocukları olur. İkizlerin babaları göğün yedinci katından inen Ahpular’dır. Birçok mitolojide işlenmiş olan gökyüzünden gelenler tarafından hamile kalınma motifine dikkatlerinizi çekmek istiyorum. Bu konuyla ilgili yorumu ileriki sayfalara bırakarak devam edelim...</p>

  <p class="normal">İxquic’in ikizlere hamile kalması da normal yollarla değil, mucizevi bir şekilde olmuştur. İxquic hamile kalmış ancak hala bakiredir. Bu temanın da bize hiç yabancı gelmediğini görüyorsunuz. Aynen İsa peygambere Meryem’in hamile kalmasına benzer bir motif karşımıza dikiliyor.</p>

  <p class="normal">İleride göreceğimiz gibi, Türk Mitolojisi’nde de gökyüzünden gelen bir ışık huzmesiyle hamile kalan kadınlardan bahsedilir...</p>

  <p class="normal">Popol Vuh, bu şekilde hamile kalan İxquic’in çevredekiler tarafından yadırgandığını bize anlatıyor. Hatta büyük anası tarafından reddedildiğini...</p>

  <p class="normal">Ormanda dünyaya gelen ikizlerin isimleri, geleceğin “uygarlık getirici kahramanları” olarak nitelendirilen Hunahpu ve İxbalamque’ydi.</p>

  <p class="normal">Mayalar’a göre, insan ve toplumun kusursuzluk idealine ancak özveriler ve özel inisiyatik çalışmalarla geçilebilir. İnsanın ulaşması gereken bu mükemmelliyete kavuşmadan önce katlanacağı acıların sembolik anlatımı, Popol Vuh’ta ikizlerin hareketli çocukluk dönemi ile ifade bulmuştur. İkizlerin cocuklukları binbir tehlikeler ve düş kırıklıkları ile dolu bir ortamda geçer.</p>

  <p class="normal">İkizleri ormanda doğdurduktan sonra, onları anneleri aile ocağına getirir. Daha eve gelir gelmez, ikizlerin ağlamasına sinirlenen büyük anaları onların derhal kapı önüne koyulmalarını buyurur. Bununla da kalmaz onları karınca yuvasının üzerine koydurur. Bu onların karşılaşacağı ilk zorluklar yani ilk sınavlarıydı... Orada sakince uyumayı başaran ikizlerin bu sefer oradan alınarak, dikenli bir çalılığın üzerine konuldukları, Popol Vuh’ta uzun uzun anlatılmaktadır.</p>

  <p class="normal">Mayalar için karınca işkencesi, inisiyasyon törenleri sırasında, inisiye adaylarının, tıpkı ikizlerin çektikleri gibi tabi tutuldukları bir sınav çeşitidir.</p>

  <p class="normal">İnisiyasyonda geçilen safhaları sembolik bir dille anlatan Popol Vuh özetle şöyle devam eder...</p>

  <p class="normal">Hunahpu ve İxbalamque, yoğun bir çalışma ve düş kırıklıkları içinde büyürler. Bilgelik yolunda ilerlerken aynı zaman soylarının nereden geldiğini de bilmekteydiler.</p>

  <div class="calibre2" id="calibre_pb_127"></div>
</body>
</html>
