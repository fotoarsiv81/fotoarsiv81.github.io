<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_69">ATEŞE ve GÜNEŞE TAPMAYANLAR</h2>

  <p class="normal">Bütün bunların ışığında, bu insanların “ilkel insanlar” olduğunu söylemek acaba ne derece doğru olacaktır. Böylesine yüksek seviyeli matematik bilgilerine sahip olan bir toplum, tutup da kendi ellerinin mahsulü olan bir heykele nasıl tapabilir?</p>

  <p class="normal">Eski Devirlerin toplumları ateşe, güneşe ya da kendi ellerinin mahsülü olan heykellere tapmıyorlardı... Onları sadece, bir meselenin, bir fikrin, bir bilginin aktarılışında sembol olarak kullanıyorlardı.</p>

  <p class="normal">Nitekim, eski toplumların geleneklerinde ateşin kutsal sayıldığını, ateşe bir kutsiyet atfedildiğini görüyoruz. Bunun sebebi, özel bir eğitim ve öğretim yoluna girmek anlamına gelen inisiyatik öğretilerde, ateşin, arınma ve sadeleşme sembolü olarak kullanılmış olmasından ileri gelmektedir. Böyle özel bir eğitime tabi tutulmamış bir kimse için ateş, onun her zaman gördüğü bir ateştir. İnisiyatik öğretileri ve ezoterizmi biraz araştırmış biri ise, ateşle sembolize edilen asıl bilgiyi derhal kavrayı verir.</p>

  <p class="normal">Örneğin Cehennem’de sözü edilen ateşi ele alalım ve bu konuya çok kısa da olsa bir açıklık getirmeye çalışalım:</p>

  <p class="normal">Ateşin, kullanıldığı yere göre farklı anlamlar taşıyabildiğini, ama genellikle arınmanın sembolü olarak ele alındığını belirtmiştik. Bir an için, ateşin, arınmayı sembolize ettiğinden haberdar olmadığımızı düşünelim.</p>

  <p class="normal">Bu durumda, cehennemde var olduğu söylenen ateş, bizim için, fizik dünyadaki şu bildiğimiz ateşten başka bir şey ifade etmeyecektir.</p>

  <p class="normal">Durum böyle olunca da, cehennemdeki ateşin gerçekte ne anlama geldiği, bizler için meçhul kalacaktır. Ateşin, fizik bedenin olmadığı bir ortamda bize acı vermesi mümkün değildir. Ateş vücudumuza değince, biz bundan doğal olarak ıstırap duyarız. Vücut yoksa, bu ıstırap da yoktur. Ama hemen hemen bütün inanç sistemleri, hep bir cehennemden bahsederler. En eskisinden en yenisine varıncaya kadar..</p>

  <p class="normal">Peki, cehennemde başa geleceği söylenen bu ıstırapla anlatılmak istenen nedir?</p>

  <p class="normal">Bu hususla, inisiyatik öğretilerin sembolik anlatımlarında da yüz yüze geliyoruz. Örneğin: Popol Vuh’ta da bir varlığın tanrısallaşabilmesi için, onun cehenneme inmesi ve sonra oradan tekrar çıkması gerektiği, çeşitli motifler ve semboller kullanılarak, uzun uzun anlatılmıştır. Başka geleneklerde de yine, cennet yolunun cehennemden geçtiği söylenir. Ayrıca inisiyatik öğretilerde başarıyla geçilmesi gereken en önemli sınavlardan biri de “ateş sınavı”dır.</p>

  <p class="normal">İşte bu noktadan sonra; yapılacak tek şey: Görünenin ardındaki görünmeyen prensiplere ulaşmaktır. Yani gizli olanı, sembolik olanı, batıni olanı keşfetmektir.</p>

  <p class="normal">Ne yazık ki günümüzde bu yapılamamaktadır. Görünenin ardındaki görünmeyen prensiplere ulaşılamamaktadır. şunu üzülerek ifade etmek istiyorum ki, İslami Kültür’ün en temel sembolleri bile günümüzde son derece yanlış bir tarzda yorumlanmakta ve buna bağlı olarak son derece yanlış bir anlayışla hareket edilmektedir. Örneğin İslamiyet’in en temel kavramlarından olan Cennet ve Cehennem sembolleri, İslam Dini’nin en önemli ögelerinden birini oluşturur. Maalesef bu en temel öge bile, yanlış bir anlayışın kurbanı olmuş durumdadır.</p>

  <p class="baslik">***</p>

  <p class="normal">Amerika Kıtası’nın eski uygarlıklarından olan Aztek, İnka ve Mayalar’ın bazı özelliklerine değinmeye çalışırken konu bizi buralara getirdi... Kaldığımız yere geri dönelim...</p>

  <p class="normal">İspanyollar, onları haritadan silmekle kalmayıp, zorla Hristiyan da yapmaya çalışmışlar ama hiç bir zaman kalplerinden eski inançlarını silip atamamışlardır. Onlar hiçbir zaman Kukulkanlarını, Yeşil Tüylü Yılanlarını unutmadılar.</p>

  <p class="normal">Onların kalpleri bugün bile hâlâ bu duyguyla ve bu inançla atmaktadır.</p>

  <p class="normal">Bunların ilkel insanlar olup olmadığına gelince...</p>

  <p class="normal">Bu kararı size bırakıyoruz... Diyoruz ve madem söz Aztek İnka ve Mayalardan açıldı, hemen onların Kutsal kitaplarıyla araştırmamıza devam ediyouz.</p>

  <div class="calibre2" id="calibre_pb_123"></div>
</body>
</html>
