<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_132">İSLAMİYET’İN EZOTERİZM İLE KARŞILAŞMASI</h2>

  <p class="normal">Ezoterizm’in dili de dini de birdir demiştik. O her kültürde aynı prensipler ışığında çalışan ve kökeni Mu Kültürü’ne dayanan bir bilgi sitemidir. Bu bilgi sistemi İslami çalışmalarda da kullanılmıştır.</p>

  <p class="normal">İslamiyet’in Ezoterik Öğreti ile ilk tanışması Mısır’ın Müslümanlarca fethi sırasında gerçekleşmiştir. İslamiyet’in Arap Yarımadısı’nın dışına taşarak tüm Ortadoğu’ya yayılmaya başladığı sırada, Mısır’da halkın bir bölümü İncil’in bir bölümü Tevrat’ın etkisi altındaydı. Ama yine de büyük bir çoğunluk, eski Osiris Öğretisi’nin tarafında bulunmaktaydı. Eski anılarını tamamen terk etmemişlerdi. Onlara hala bağlıydılar...</p>

  <p class="normal">Gerçi Osiris Mabedi yıkılmış ve Sırlar Öğretisi’nin rahipleri büyük bir çoğunlukla Kudüs’e gitmişlerdi ama Ezoterik Öğreti zor şartlarda da olsa, varlığını kuşaktan kuşağa aktararak koruyabiliyordu. O devirlerde “Sırlar Öğretisi”, İskenderiye’deki Yeni Eflatuncu “İskenderiye Okulu”nda merkezleşmiş ve çalışmalarını büyük bir gizlilik içinde sürdürüyordu. Bir zamanlar Atlantis ve Mu’dan gelen bilgelerin üzerinden bir hayli zaman geçmiş ve değişen dünya şartlarında çalışmaları iyice güç koşullar altında geçmeye başlamıştı. Envolüsyon ve Evolüsyon yasasını (İniş ve Çıkış) gayet iyi bilen rahipler, artık inişin gittikçe sonlarına doğru yaklaşıldığının farkındaydılar. Bu kaçınılmaz bir sondu ve zaten bu da kendilerine öğretilen sırlardan biriydi. İnsanlık gittikçe bilgelikten uzaklaşacaktı. Bunun bilinci içinde, İskenderiye’de geçmişin anıları yaşatılıyordu.</p>

  <p class="normal">Kaçınılmaz son Arapların Mısır’ı işgal etmesiyle geliyorum dedi... Uzun bir süredir çevre kıtalardan gelen kişileri inisiye etmekle uğraşan Mısır, askeri güçten oldukça yoksun bulunmaktaydı. Büyük bir askeri güçle üzerine gelen İslam Orduları karşısında fazla direnemedi. Teslim oldu...</p>

  <p class="normal">Halka iki seçenek tanındı: Ya Müslüman olacaklar, ya da kılıçtan geçeceklerdi... Müslümanların gözünde tanrı yoluna döndürülmeleri gereken putperest kafirlerdi... Sonunda Müslümanlar’ın isteği oldu. Çareleri yoktu. Müslüman oldular...</p>

  <p class="normal">Halife Ömer döneminde işgal edilen Mısır’da Müslümanlar’ın ilk işi, “İskenderiye Okulu”nu dağıtmak oldu. Bu olay daha sonraları Tarih kitaplarına, Büyük İskenderiye Kitaplığı’nın yakılışı olarak geçecekti... Böylelikle İskenderiye Kitaplığı’nda saklanan çok sayıda Ezoterik Kitaplar yakılarak yok edildi.</p>

  <p class="normal">Dünyanın aşağıya iniş sürecinde hız alınmasında büyük bir yarar sağlayan bu yıkım sayesinde, birçok yazılı bilgiler günümüze kadar gelemedi. Ancak yine de bazı gizli kitaplar bu yıkımdan kaçırabildi. İşte günümüze kadar gelebilenler de rahiplerin saklayabildikleri bu belgeler oldu. Daha sonraları bu kitaplar elden ele ulaşarak varlıklarını sürdürebildiler.</p>

  <p class="normal">Ama yıkım müthişti. Büyük bir tarih yok edildi. Rahiplerin yapabilecekleri bir şey yoktu. Zaten ülkeyi yöneten Firavunlar da iyice bilgi bakımından yozlaşmışlar ve eski bilgilerden iyice uzaklaşmışlardı.</p>

  <p class="normal">Aşağıya iniş hızla devam ediyordu... Bu şartlar altında, rahiplerin yapılabilecekleri tek şey vardı. Müslümanlara İslamiyet’i Ezoterik bakımdan anlatabilirlerdi. Ve bunu yaptılar. Bu çalışmaları, İslam Tasavvufu’nun ve Batıni İslam Ezoterizmi’nin ortaya çıkışında büyük bir fonksiyon gördü. Zaten eğitimleri bu yöndeydi. Onlar için tüm dinler bir ve aynı şeydi. Ezoterik Öğreti’nin disiplini içinde asıl gerçekleri İslamiyet içinden de çekip alabilecek yetenekteki Osiris rahipleri bunu kolaylıkla yaptılar. Kökeni Ruhsal Tebligata dayanan Vahiy mekanizmasıyla Muhammet peygamber tarafından indirilen Kur’an-ı Kerim’deki sembolik bilgilerin derin anlamları, Osiris rahiplerinin bilgileri ışığında ele alınmaya başlandı.</p>

  <p class="normal">Sünni Müslümanlar buna şiddetle karşı çıktılar. Ama yapabilecekleri fazla bir şey yoktu. Çünkü “İskenderiye Okulu”nun rahipleri, o zamanlar oldukça etkin bir konumda olan Peygamber’in damadı Ali’nin yanında yer alarak, kendilerine gelecek baskılardan uzak kalmayı başardılar. Müslüman görünümleri altında, Alevilik mezhebinin içinde kendi Ezoterik Öğretilerini yaşatabildiler. Yaradana tapınma olgusu, yerini, Tanrı - Evren - İnsan üçlemesinden oluşan Varlığın Birliği ilkesine bıraktı. Sünni Müslümanlar bunu bir sapkınlık olarak niteledi. Fakat batıni çalışmalar bir kez başlamıştı... Ve hızla yayılıyordu...</p>

  <p class="normal">Bu inanış biçimi, özellikle Araplar’ın zorla Müslüman yaptıkları toplumlar arasında büyük bir taraftar buldu. Bu sistemle Zerdüşt İranlılar ve şamanist Türkler İslama çok daha kolay ayak uydurabildiler. Çünkü bu sistemde, kendi geleneksel inançlarından da bir şeyler bulabiliyorlardı...</p>

  <p class="normal">İslamiyeti kabul eder görünen “İskenderiye Okulu” mensupları derhal Fisagor ve Eflatun’un eserlerini yaymaya başladılar.</p>

  <p class="normal">Büyük Ezoterik birikim artık filozofların felsefi sistemlerinde hayat buluyordu... Ezoterik birikim sembollere büründürülerek filozofların felsefi yazıtlarında yaşamaya başlamıştı. İskenderiye Okulu ve bilinen adıyla “Yeni Eflatuncu Filozofların” etkisi kuşaktan kuşağa sürdü. Onların görüşlerinden etkilenen birçok kişi ve gruplar oldu. Bazı filozoflar bu akıma Tasavvuf ve kendilerine de Sufi adını verdiler. Yunanca “Sofos” kelimesi: “Akıl - hikmet ve bilgelik” anlamına gelir. Aynı kökten gelen Sufi kelimesi de İskenderiye Okulu yandaşlarınca, bu anlamları nedeniyle seçilmiştir. Bu arada hemen hatırlatmakta fayda görüyorum ki, “filozof” sözcüğü de “sevgi ve güzellik anlamına gelen “Pilos” ile “akıl - hikmet, bilgelik anlamına gelen “Sofos” sözcüklerinin birleşmesinden ortaya çıkmıştır.</p>

  <p class="normal">Ayrıca Yunanistan’da, çok akıllı ve bilgili olduklarını göstermek amacıyla kendilerine “Sofistler” adına veren bir grubun, çok tutucu ve hatta bağnaz kişiler olması, bir başka kelimenin “sofuluğun” doğmasına sebebiyet vermiştir.</p>

  <div class="calibre2" id="calibre_pb_258"></div>
</body>
</html>
