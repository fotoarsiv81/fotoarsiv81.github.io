<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_72">İKİZLER TANRISALLAŞIYOR</h2>

  <p class="normal">İkizler gelecekteki forksiyonlarını ve kökenlerinin gökyüzünden gelenlere bağlı olduklarını biliyorlar ve tüm zorluklara büyük bir sabırla katlanmaya çalışıyorlardı.</p>

  <p class="normal">Anneleri ayrı olmakla beraber yine aynı soydan gelen, Hun Batz ve Hun Chouen isimli iki kardeşleri daha vardı. Kusursuzluğa erişme başarısını elde edememiş olan Hun Batz ve Hun Chouen, ikizlere karşı büyük bir kıskançlık duymaya başlamışlardı. Onlara her türlü haksızlığı yapıyorlardı. Fakat tüm bu haksızlıklara, Hunahpu ve İxbalamque sinirlenmiyor kendi duygularına hakim olmayı başarabiliyorlardı. Soylarını ve geleceklerini bildikleri için, kendilerine yapılan haksızlıklara sessizce katlanıyorlardı. Bu tutumları, Hun Batz ve Hun Chouen’i iyice çılgına çeviriyordu...</p>

  <p class="normal">“Uygarlık Getirici Kahramanlar”ın belirlediği Maya karakterinin temel niteliği olan kendine hakimiyetin açık bir örneğini, özetini aktardığım bu ‘mit’te görmekteyiz. Aslında bu mit, inisiyasyonun en önemli safhalarından birini gayet manidar bir biçimde ortaya koyması bakımından da ayrı bir öneme sahiptir. Sizlere daha önce aktarmış olduğum gibi, kendisine hakim olmayı başaramayan bir inisiye adayının, girmiş olduğu o yolda daha fazla ilerleyebilmesi mümkün değildi.</p>

  <p class="normal">Dünyaca tanınmış büyük inisiyelerden biri olan Buda konuyla ilgili şunları söyler:</p>

  <p class="normal">“Eğer bazı insanlar savaşta bin kere bin kişiyi yenerlerse ve bir başkası kendini yenerse, o, galiplerin en büyüğüdür.”</p>

  <p class="normal">“İnsanların arasında ırmağı geçip hedefe ulaşanı azdır. Büyük çoğunluk kıyıda bir aşağı bir yukarı koşuşur durur. Fakat yolculuğunu bitiren için ıstırap yoktur.”</p>

  <p class="normal">“Düşünceni zevk veren şeylere yöneltme ki, yandığın zaman bu acıdır diye bağırmayasın.”</p>

  <p class="normal">Görüldüğü gibi farklı kültürlerde anlatım üslupları farklı da olsa, anlatılmak istenen gerçek hiç değişmiyor...</p>

  <p class="normal">Maya yerlileri, ikizlerden örnek alarak; yaşamlarındaki zorlukları ve aksilikleri sabırla karşılamayı kendilerine ilke edinmişlerdi. Onlara öyle öğretilmişti. Onlar da öyle yaşamaya gayret ederlerdi.</p>

  <p class="normal">Popol Vuh ikizlerin devlerle daha sonra da Hun Batz ve Hun Chouen ile olan mücadele ve savaşlarını anlatarak devam eder. İkizler bu mücadelelerden galip çıkarlar. Bütün bu mücadelelerin sonunda, gittikçe saflaşmaya başlayan ikizlerin tanrısallaşmaya doğru olan yükselişleri, Popol Vuh’ta işlenen en önemli sembollerden biridir.</p>

  <div class="calibre2" id="calibre_pb_129"></div>
</body>
</html>
