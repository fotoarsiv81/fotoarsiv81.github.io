<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_117">HİNT’İN KUTSAL SIRLARI</h2>

  <p class="normal">Doğu’da, Maya’yı, dünyanın ilk illüzyonu yani yanılsaması olarak kabul etmek ortak bir tavırdır. Dünyanın yanıltıcılığının ve göz aldatıcılığıyla ortaya çıkan insanların gerçeği görememesinin sembolü, Tanrıça Maya ile ifade edilmiştir.</p>

  <p class="normal">Hem yaratılmış hem de yaratılmamış özelliğiyle tanınır. Hint Ezoterizmi, Maya’nın örtüsünü kaldırmadıkça sırra ulaşılamayacağından bahseder. Çünkü Tanrıça Maya dünya gerçekliğini örterek, insanların gözlerini bağlamıştır.</p>

  <p class="normal">İslamiyet inancında sözü edilen “insanların kalplerinin mühürlü, gözlerinin bağlı olması”, Hint’te Maya ile sembolleştirilmiştir.</p>

  <p class="normal">Hint Mitolojisi’nin en üst Tanrısı Brahma’dır. O yaratıcı özelliğiyle Tanrılar hiyerarşisinin başıdır. Daha sonra Vişnu ve Çiva gelir. Maya ise Çiva’nın eşi olarak karşımıza çıkar.</p>

  <p class="normal">Brahma yaradılış öncesini, Vişnu da aktif yaradılışı ve sonrasını bilmektedir. Çiva ise bunlara ek olarak dünyasal alemin bilgisiyle de doludur. İnsanlarla direkt irtibatta olan odur. Bu yüzden Çiva ve Maya Hint Ezoterizm’inde üstünde en fazla durulan semboller olmuştur. Çünkü insanların kurtuluşu Çiva ve Maya’nın sembolleştirdiği sırlarda gizliydi...</p>

  <p class="normal">Hint Mitolojisi’nde geçen bir efsane bize bu konuyla ilgili ilk ipuçlarını verir:</p>

  <p class="normal">Günlerden bir gün, Brahma ile Vişnu denize girmişlerdi. Göklerdeki üstünlükleri hakkında tartışıyorlardı... Her biri kendisinin en yüksek tanrı olduğunu iddia ediyordu. Aniden önlerine dalgaları yararak bir tepenin çıktığını gördüler. Tartışmayı bırakarak, gözlerinin önünde giderek yükselen tepeyi izlemeye koyuldular. Tepe o kadar büyüdü ki, Brahma ile Vişnu şaşırmış bir vaziyette bu tepenin gerçek büyüklüğünün ne olabileceğini kendi kendilerine sormaya başladılar. Her iki ucunu saptayabilmek için aralarında anlaştılar. Brahma, zirvesine ulaşmak için göklere uçtu. Vişnu da görünmeyen tabanını bulmak için sulara daldı. Ancak, Brahma yükseldikçe tepe daha da yükseliyordu. Vişnu da taban kısmına gittikçe aşağıya doğru tepenin sürekli uzandığını görüyordu. Her iki tanrı da tüm çabalarına rağmen tepenin ne altını ne de en uç zirvesini göremediler. Çaresizlik içinde her ikisi de su yüzeyine geri döndüler. Tam o sırada Çiva onlara göründü. Onlara en büyük Tanrı’nın kendisi olduğunu söyledi. Çünkü Brahma sadece yükselebiliyor, Vişnu ise sadece aşağıya inebiliyordu. O ise, her ikisini de birlikte yapabiliyordu. Brahma ne kadar yükseliyorsa Çiva da o kadar yükseklere uçabiliyor, Vişnu ne kadar aşağılara inse, O da o kadar inebiliyordu. Her iki Tanrı da gülümsediler. Ve O’nun doğru söylediğini kabul ettiler.</p>

  <p class="normal">Brahma ve Vişnu Çiva’nın iddiasını kabul etmişlerdi. Çünkü O, kendilerinin inemedikleri planlara inebiliyor, hakim olabiliyordu. Onların şiddetli titreşimleri maddeyi uçucu hale getiriyordu. Halbuki Çiva’nın daha az şiddetli titreşimleri kendisine maddi alemde daha aşağılara inme imkanı veriyordu. İşte bu yüzden Çiva onlardan üstündü.</p>

  <p class="normal">Hint Mitolojisi’ndeki bu üstünlük meselesi olarak ortaya konan şey aslında bir başka sırrın anlatılmasına vesile olmaktaydı. Burada asıl anlatılmak istenen, bir üstünlük tartışması değil, Ezoterizm’de çok gizli tutulan bir bilginin sembolleştirilerek anlatılmasıydı.</p>

  <p class="normal">Burada dünyanın görüp gözeticilik fonksiyonunu yürüten “Ruhsal İdare Mekanizması”nın mecazi bir anlatımı vardır. Mitolojilerde Tanrılar hiyerarşisinin altında yatan sır işte buydu. Gelişmişlik seviyesi bakımından, evrende ruhsal bir hiyerarşinin bulunduğu tüm toplumların geleneksel bilgilerinde ve Ezoterik çalışmalarında mevcuttur.</p>

  <p class="normal">Ezoterizm’de “Ruhsal İdare Mekanizması” adı verilen bu hiyerarşik yapının plansal bir organizasyon içinde çalıştığı ve zaman zaman insanlara verilen şuurlandırıcı kozmik bilgilerin ve dinsel kökenli vahyin yine bu Mekanizma tarafından indirildiği söylenmektedir. Bu plansal organizasyonun üyeleri bizim anladığımız anlamda fizik bir bedene değil, yarı maddi astral bedene sahip oldukları yine Ezoterizm’in bilgileri içinde yer alır. Bu konuyla ilgili ayrıntılı bilgiler, henüz insanlara açıklanmış durumda değildir. Bu açıklanmayan büyük sır, bir zamanlar sadece özel eğitimden geçen sayılı insanların elinde bulunmaktaydı. Geniş halk kitlelerine ise, üstü neredeyse tamamen örtülerek mitolojik anlatımlarda sunulabilmiştir. Bu sır günümüzde hâlâ gizli tutulmaktadır.</p>

  <p class="normal">Yurdışında yayınlanan bazı ezoterik kitaplarda bu meselenin üzerinde durulmuştur. Yurdumuzda ise bu sırrı ortaya çıkartabilmek için özelikle eski Sufi öğretilerinin çok iyi incelenmesi gerekmektedir. Eğer incelenirse bu sırrı buralarda da yakalayabilmek mümkündür.</p>

  <p class="normal">Aslında bu sırla ilgili en büyük ipucunu Kur’an-ı Kerim’in bizzat kendisi verir. Ne var ki bu mesele üzerinde bilerek ya da bilmeyerek pek fazla durulmamıştır. Belki de birileri bu sırrın ortaya çıkmasını istememektedir...</p>

  <div class="calibre2" id="calibre_pb_225"></div>
</body>
</html>
