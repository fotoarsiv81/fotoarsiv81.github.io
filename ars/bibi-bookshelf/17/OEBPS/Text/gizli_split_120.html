<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_120">ÇİVA DANS EDİYOR</h2>

  <p class="normal">Mitoloji bize Çiva’nın büyük bir dansçı olduğunu söyler. O dans kralıdır. Çizilen resimlerde, Çiva dört kollu ve bir cücenin üstünde dans eder vaziyette sembolleştirilmiştir.</p>

  <p class="normal">Sağ eliyle, akıp giden zamanın işareti olan bir kum saati tutar. Ayrıca bir de davulu vardır. Davul, sesin amblemidir. Kutsal Kelam’ın, ilahi gerçeğin ve vahyin sembolüdür.</p>

  <p class="normal">Sol eliyle aydınlanmanın ve arınmanın sembolü olan ateşi tutmaktadır.</p>

  <p class="normal">İkinci sağ eli yeri işaret etmektedir. Barışı ve koruyuculuğu gösterir.</p>

  <p class="normal">İkinci sol eli ayağını göstermektedir. Kutsal dansına işaret eder. İkinci sağ eli oğlu Ganeça’ya doğru uzanmıştır. Ganeça’nın mitolojide önemli bir görevi vardır. Ganeça insanların hürriyet ve kurtuluş yolu üzerindeki engelleri ortadan kaldıran olarak anılır.</p>

  <p class="normal">Çiva’nın üzerinde dans ettiği cüce ise, bilgisizliğin ve cahil insanın sembolüdür.</p>

  <p class="normal">İlahi dansçı Çiva, bir alev çemberi ile de ayrıca çevrilmiştir. Bu da yaşamların tekrardoğuşlar vasıtasıyla yenilenmesinin sembolüdür.</p>

  <p class="normal">Çiva’nın bedeninin her tarafı dans eder. Ancak yüzü duygusuz ve hareketsizdir. Adeta yüzünde bir maske var gibidir. Bu maske, sırları açık olarak anlatmadığının işaretidir. Yüzünün donuk ve hareketsiz durması, sırları ancak bir maskenin arkasında gizleyerek açıkladığının sembolüdür.</p>

  <p class="normal">Saçlarının ve kıllarının bolluğu bir güç işaretidir. Çiva’nın el sürülmemiş ve başının tepesinde bir topuz halinde yükselen saçları vardır. Bu ilahi güçlerin kendisinde tezahür ettiğinin bir göstergesidir. Aynı zamanda bu, vücudundaki manyetik ışımanın da bir işaretidir. Parapsikoloji’de “aura” olarak isimlendirilen bu manyetik güç, belli bir gelişmişlik sürecinden sonra, gözle görülür bir şekilde, bazı insanların başlarının üzerinde ışıktan bir hale tarzında ortaya çıkabilmektedir.</p>

  <p class="normal">Bunun tarihte çeşitli örneklerini görmek mümkündür. Örneğin Buda’nın yapılan bütün resimlerinde, başının üzerindeki altın rengindeki hale dikkatlerimizi çekmiştir. Yine İsa peygaber’de de bu özelliği görmek mümkündür. Onun da resimlerinde bu ışık huzmesi net bir şekilde gösterilmiştir.</p>

  <p class="normal">Baş üzerinde ortaya çıkan bu ışık huzmesi efsanelerde saçların kutsal sayılmasını beraberinde getirmiştir. Hakikaten de tüm ulusların mitolojilerinde saçlar bir güç sembolüne dönüşmüş durumdadır. Hatta dinsel efsanelerde bile...</p>

  <p class="normal">Musa peygamberin öğretilerinde geçen Samson efsanesi buna güzel bir örnektir: “Samson, gücünü saçlarından alan kahramandır. Ve saçları Dalila tarafından kesildiğinde, zapt edilemez güçleri onu terk etmiş ve dünyasal şartların getidiği felaketlere maruz kalmıştır.”</p>

  <p class="normal">Buna karşılık Hint geleneklerinde oldukça değişik ve ilginç bir uygulama karşımıza çıkar. Hintli rahipler saçlarını kazıtırlar. Bu kendilerinin henüz tanrısal değil, insana özgü özelliklerle çevrili olduklarını göstermek içindir. Ne kadar kendilerini geliştirmiş olurlarsa olsunlar yine de eksik olduklarını anlatan bir uygulamadır. Aynı zamanda alçak gönüllülük mesajı taşır...</p>

  <p class="normal">Saçlarını kazıtmalarının altında yatan bir başka unsur da, Hint geleneklerinde “kıl”ın aynı zamanda hayvanın da bir işareti olarak görülmesinden dolayıdır. İç güdüsel yaşama baş kaldırışlarının bir göstergesi olarak da saçlarını kazıtırlar. Bu aynı zamanda onların cinsel perhizde bulunduklarının da sembolüdür.</p>

  <div class="calibre2" id="calibre_pb_231"></div>
</body>
</html>
