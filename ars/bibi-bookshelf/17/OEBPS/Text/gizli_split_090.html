<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_92">FETHEDİLECEK ÜLKE İNSANIN KENDİSİDİR</h2>

  <p class="normal">İnisiyasyonun tüm safhalarını sembollerle anlatan efsanelerden biri olan Oğuz Kağan Destanı’nın daha sonraki bölümlerinde, Oğuz Kağan’ın korkunç bir canavara benzeyen gergedanla mücadeleleri ele alınır. Canavarla mücadele motifinin ne anlama geldiği üzerinede daha önce durmuştuk. Bu mücadeleden galip çıkan Oğuz Kağan daha sonra:</p>

  <p class="normal">“Gökten inen göğün kızı ve yerdeki bir ağaç kovuğundan çıkan, yerin kızları ile evlenmiştir.”</p>

  <p class="normal">İnisiyasyonla ilgili bölümlerimizde, sırlar bilgisine eren kişilerin “Yerin ve Göğün Oğulları” adı verilen bir grubun üyeleri sayıldıklarından söz etmiştim. İşte burada da açıkça görüldüğü gibi, Oğuz Kağan’ın “Göğün ve Yerin Kızları”yla evlenmesi; “Yerin ve Göğün Oğulları” grubuna dahil olmasının mitoljik anlatım tarzından başka bir şey değildir. Demek ki Oğuz Kağan aynı zamanda inisiyasyondan geçerek, sırlara ermiş olan bir kişiyi de sembolize etmektedir. Eğer bu bilgiler ışığında Oğuz Kağan Destanı’nı bir kez daha okursanız, inisiyasyonun nasıl sembollerle, masalımsı bir hava içinde anlatılmış olduğunu daha net görebilirsiniz.</p>

  <p class="normal">Türk Mitolojisi’nde Oğuz Kağan efsanevi bir Türk hükümdarı olarak ele alınmış ve yeryüzünü zaptederek büyük bir devlet kurduğu söylenmiştir. Daha önce bazı sembol açılımlarından örnekler verirken “Susuz Kalan Ülke” motifinde, ülkenin aslında insanı sembolize ettiğini söylemiştim. Bu bilgiden hareket edersek, zaptolunacak en büyük ülkenin insanın kendisi olduğunu söyleyebiliriz.</p>

  <p class="normal">Burada yeryüzünün zaptedilmesiyle, Ezoterizm’de sıkça geçen “dünyayı yenmek” meselesi anlatılmak istenmiştir. Mitolojilerde karşılaşılan “Kayıp Bir Ülkenin Aranması” ya da “Kaybomuş Bir Sevgilinin Peşine Düşülmesi” motifleri hep aynı bilginin sembolleri olmuşlardır.</p>

  <p class="normal">Fethedilecek ilk ülke insanın kendisidir... Mitoloji kahramanı, hazineyi ya da sevgiliyi ararken bir de bakar ki, kendi benliğini bulmuştur. Bir değişime uğramıştır. Mitolojide, kayıp olan şeyin aranması sırasında, bir takım büyük sınavlardan geçerken kendisine bazı hedefler gösterilir, yardımlar yapılır. Bütün bu uğraşmaları ve çalışmaları, kendisinde bazı değikliklere sebep olmuştur. En son ulaştığı şuur haliyle, olaylara girmeden önceki şuur hali arasında büyük bir fark olduğunu kendisi de sezer.</p>

  <p class="normal">Artık elde ettiği hazinenin, kavuştuğu sevgilinin, keşfettiği bir yerin önemi kalmamıştır. Öyle bir değişikliğe uğramıştır ki, maddi değerler kendisince silikleşir gider. Çünkü o artık en büyük hazineyi, yani kendi sırrını bulmuştur. Asıl amacına ulaşmıştır...</p>

  <div class="calibre2" id="calibre_pb_171"></div>
</body>
</html>
