<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="calibre1"></div>

  <p class="idebold">Şeriat Kapısı’nda İslam Dini’nin şeriata bağlı temel nitelikleri öğretilirdi. şeriat kapısına on basamakla tırmanılırdı. Bunlar sırasıyla:</p>

  <p class="normal">1. İman etmek, 2. Kur’an-ı Kerim’i öğrenmek, 3. Namaz, oruç, zekat, hac gibi İslam’ın zorunlu kurallarını yerine getirmek, 4. Dürüst davranmak, 5. Evlenmek, 6. Cinsel yaşamdaki yasaklara uymak, 7. Hz. Muhammed’in sünnetlerine uymak, 8. İnsanlara şefkatli davranmak, 9. Temizlik kurallarına azami dikkat etmek, 10. Tarikatın emir ve yasaklarına koşulsuz itaat etmek.</p>

  <p class="normal">Tarikat çalışmasının ilk basamağını oluşturan “şeriat Kapısı”nın müritlerine “aşıklar” denirdi.</p>

  <p class="normal">Tarikat Kapısı’na geçebilmek için mürşidin onayı gerekmekteydi. şeriat Kapısı’nı geçmeye hak kazanan müritler, Mürşitleri’ne bağlılık yemini ederek, bir üst aşama olan Tarikat Kapısı’na yükselirlerdi. “Muhip” adıyla anılmaya başlayan mürid bu aşamada, Mürşidi’nin yakın gözetiminde, Tarikat’ın genel kuralları hakkında bilgilendirilmeye başlanırdı. Bu aşamada İslam Dini’nin zorunlu şeriat kurallarının uygulaması sona ererdi. Çünkü artık İslam Dini’nin Batıni yönüne doğru yolculuk başlamıştır...</p>

  <p class="normal">Marifet Kapısı, Bektaşi Öğretisi’nin üçüncü kapısıdır. Yıllar süren yoğun çalışmalardan sonra ulaşılacak bir aşamadır. Mürid artık Batıni Sırlar’a vakıf olmuş ve “Derviş” ünvanıyla anılmaya başlamıştır. İnsan - Tanrı - Evren üçlemesinin meydana getirdiği, çoklukta birlik felsefesinin anlamları müride öğretilirken, müridin kendi sırlarını çözebilmesi için “Özel Kendini Bilme” çalışmaları gerçekleştirilirdi. “Kendini bilen rabbinide bilir” sözünün anlamı müritte artık bir yer bulmaya başlamıştır. Bu aşamanın basamaklarını ise: Ahlaki davranış disiplini, hoşgörü, kendine hakimiyet, sabır, kendini tanıma çalışmaları ve Batıni Öğreti’nin çeşitli uygulama alanları oluştururdu.</p>

  <p class="normal">Evrendeki büyük birliği hissetmeye başlayan ve “Sırlar Öğretisi”yle donatılmış mürit artık dördüncü ve sonuncu aşamanın basamağına gelmiştir.</p>

  <p class="normal">Hakikat Kapısı ulaşılabilecek son basamaktır. Mürit artık “Baba” ünvanıyla anılmaya başlar. O da büyük halkanın bir neferi olmuştur. Bu aşamaya ulaşanların bir diğer adı da İnsan-ı Kamil’dir.</p>

  <p class="normal">Bektaşi Öğretisi’nde Hallac-ı Mansur’un özel bir yeri vardır. Bektaşiler’e göre Hakikat Kapısı’na ulaşabilen ender kişilerden biri olan Hallac-ı Mansur zamanından önce konuştuğu için kurban olmuş bir ulvi şahsiyettir.</p>

  <p class="normal">Tanrısal gücü kendi ruhsal varlığı içinde hisseden müritler bu aşamada asla dışarıya bilgi sızdırmazlar ve sırları kendi içlerinde saklarlardı. Sonuncu aşamada elde edilen sırların tarikat üyeleri arasında bile konuşulması yasaktı.</p>

  <div class="calibre2" id="calibre_pb_274"></div>
</body>
</html>
