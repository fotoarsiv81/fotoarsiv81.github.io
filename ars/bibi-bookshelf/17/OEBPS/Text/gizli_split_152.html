<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_144">YAŞAMIN SIRRINI İÇİNİZDE BULACAKSINIZ</h2>

  <p class="normal">Düşüş devri boyunca, yaşamın sırrı maddenin içinde aranıp durdu... Oysa ki, yaşamın sırrı maddenin sınırlarının çok dışında bir yerlerdeydi. Gizliydi... Ve kendini saklamıştı... İnsanlık da buna bir türlü ulaşamadı. Çünkü büyük bir çoğunluk olarak, maddeye gömülmenin sıkıntısı, sonsuzluğa tercih edildi...</p>

  <p class="normal">Oysa ki içine girmekte olduğumuz “Yeni Çağ”ın en büyük özelliği, özü bakımından; tecrit ve ayrılığın, yerini ahenge ve birliğe terkettiği bir şuur değişikliği çağı olmasıdır. Dünya ve üstünde yaşayan varlıklarla birlikte “Tek Bir Bütün” oluşturmakta olduğumuz gerçeği tam anlamıyla açığa çıkıncaya kadar, zor günler bizleri beklemektedir. Aslında bu gerçek niceleri tarafından yıllarca önce söylenmişti... İşte onlardan son bir örnekle kitabımızı bitirmek istiyorum:</p>

  <p class="normal">Wilfried CHETTEOLLİ, Renaitre 2000 Dergisinin 34. sayısınnın 173. sayfasında bu meseleyi anlatmaya çalışırken bazı örnekler verir.</p>

  <p class="normal">Önce Ömer HAYYAM’dan bir dörtlük aktarır:</p>

  <p class="normal">“Tanrı mineralde uyudu,</p>

  <p class="normal">Bitkide düş kurdu,</p>

  <p class="normal">Hayvanda uyandı,</p>

  <p class="normal">Ve İnsan’da kendini buldu...”</p>

  <p class="normal">Daha sonra sözlerine şöyle devam eder:</p>

  <p class="normal">Bir Sufi dost, bize şems Divanı’nda Mevlana’nın dile getirdiği şu küresel anlayışı içeren sözleri hatırlatmıştır:</p>

  <p class="normal">“Hak yolunun yolcusu küfürden de, dinden de beridir. Gönlüme baktım: Allah’ı orada buldum. Yoksa başka yerde değil. Ben ne Hristiyan’ım, ne Musevi, ne Zerdüştçü, ne de Müslüman. Ne şarktanım, ne garptanım, ne topraktan, ne de denizden. İkiliği bir yana attım. İkinin bir ettiğini gördüm. ‘Bir’i arar, ‘Bir’i yaşar, ‘Bir’i çağırırım ben.”</p>

  <p class="normal">Hintli münzevi şair Kabir de bunlardan çok farklı düşünmüyor, diyerek örneklerini bitirir:</p>

  <p class="normal">“Neden çıkarsın minareye? Tanrı sağır mı ki?</p>

  <p class="normal">Medet umduğunu gönlünde arasana.</p>

  <p class="normal">Gerçeği evinde aramazsın da</p>

  <p class="normal">Ormandan ormana gezer durursun.</p>

  <p class="normal">Hakikat sendedir. Sende!..</p>

  <p class="normal">Nereye gidersen git, ruhunu bulamadıktan sonra,</p>

  <p class="normal">Senin için dünyanın bir gerçekliği olamaz elbette...”</p>

  <div class="calibre2" id="calibre_pb_290"></div>
</body>
</html>
