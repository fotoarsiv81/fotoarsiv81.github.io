<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_135">FERİDETTİN ATTAR</h2>

  <p class="normal">Anadolu Sufileri üzerinde derin etkiler bırakmış olması bakımından ayrı bir öneme sahip olan, tanınmış Sufi düşünürlerinden biri de M.S. 1119’da Nişapur’da doğan Feridettin Attar’dır. Anadoluda’ki tasavvuf çalışmalarının en önde gelen isimlerinden Mevlana ve Yunus Emre gibi tarihe mal olmuş şahsiyetleri derinden etkileyen Feridettin Attar, batıni sırları içeren bir de eser bırakmıştır. “Mazhar’ül Acaib” adlı bu kitabı nedeniyle dönemin yetkililerince putperestlikle suçlanmış ve öldürülme tehlikesiyle karşı karşıya kalmıştır. Bu nedenle belirli bir süre ülkesini terk etmiş ve yöneticilerin değişmesinden sonra yeniden ülkesine geri dönerek çalışmalarını sürdürmüştür.</p>

  <p class="normal">“Varlık Birliği” anlamına gelen “Vahdet-i Vücut” kavramının Sufiler arasında yaygınlaşmasında etkili bir rol oynamıştır:</p>

  <p class="normal">“...Tanrı görünmeyen durumda iken, kendisine olan sevgisi yüzünden görünür olmak istedi. Böylece Tanrısal südur başladı ve tüm varlık türleri oluştu. Sevgi bu oluşun kaynağıdır, ilk nedenidir...” diye yazmaktadır ünlü eseri “Mazhar-ül Acaib”de.</p>

  <p class="normal">Attar’a göre: Varolmak, yüce bir nur olan Tanrı’dan fışkırmak, görüş alanına çıkmaktır. Oluş, Tanrı’dan çıkış ve yine ona dönüştür. Bu görüşü, Ezoterzm’in iniş ve çıkış bilgisini çağrıştıran bir özelliğe sahiptir. Tanrısal ışık, en yüceden en aşağı katlara doğru basamak basamak görünür hale gelmektedir. Bu da varoluşun bizzat kendisidir. Bu basamaklar, değişik varlık türlerini oluşturur. Varoluş yoktan yaradılış anlamına gelmez. Görünmeyenden görünür bir hale geçmeyi belirtir. İnsan Tanrı’dan ayrı bir varlık değildir. O’nun görünümlerinden sadece bir tanesidir. İnsan; potansiyalinde, özünde Tanrısal özelliklere sahip olan ilahi bir varlıktır. Ancak bu özelliğini dünyada yaşarken unutmuş durumdadır.</p>

  <p class="normal">İnsanın cüzzi iradesi, Tanrı’nın Külli iradesinin bir parçasıdır. Bir bütünün parçası ve farklı bir görünümüdür. Tanrı’yı görmek mümkün değildir. Çünkü Tanrı’yı görebilmek için, bütünün tüm parçalarını aynı anda görmek gerekir. Bu da mümkün değildir. Tanrı çoklukta birlik arzeden Tek’in kendisidir. Her şey Tek’in farklı görünümlerinden ibarettir.</p>

  <p class="normal">Ruh ölümsüzdür. Tanrıdan gelmiş ve ona geri dönecektir. Beden ise, ruhun yeryüzünde kullandığı aracıdır. Ruh gelişimini tamamlayabilmek ve gelmiş olduğu asıl yere tekrar geri dönebilmek için, ne kadar bedene ihtiyaç duyarsa, o kadar beden eskitecektir.</p>

  <p class="normal">Attar, bu görüşleriyle tekrardoğuş meselesine de asırlarca önce ışık tutmuştur.</p>

  <div class="calibre2" id="calibre_pb_266"></div>
</body>
</html>
