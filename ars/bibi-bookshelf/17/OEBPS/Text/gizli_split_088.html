<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_90">GERÇEK HER YERDE AYNIDIR</h2>

  <p class="normal">İncil’de Vaftizci Yahya’nın bir sözü şöyle aktarılmıştır:</p>

  <p class="normal">“Gerçi tövbe için su ile ben sizi vaftiz ediyorum; fakat benden sonra gelen, benden daha kudretlidir; onun çarıklarını taşımaya ben layık değilim; o sizi Ruhülkudüs ile ve ateş ile vaftiz edecektir. Onun yabası elindedir ve harman yerini bütün bütün temizleyecektir; buğdayını ambara toplayacak, fakat samanını sönmez ateşle yakacaktır.” (Matta 3/11-12)</p>

  <p class="normal">Ateş sembolünün ilk bakışta aktarmak istediği bilgiyi; pislikleri yok etme olarak ele alabiliriz. Ateş fiziksel olarak yakıcı özelliğiyle mikropları yok eder. Bu fiziksel olarak böyle olduğu gibi, manevi temizlenmede de, sembol olarak “ateş” seçilmiştir. Daha önce değinmiştik...</p>

  <p class="normal">Hemen hemen bütün toplumlarda arınmanın sembolü olarak ele alınan “ateş”, o denli önemli bir sembol olmuştur ki, daha sonra gelenler, o insanların adeta ateşe taptıklarını zannetme hatasına bile düşmekten kendilerini alamamışlardır.</p>

  <p class="normal">Asıl köken unutulsa da, tüm tarih kitapları Türkler’in ve şaman dinine bağlı bulunan o devirdeki toplumların ateşi kutsal saydıklarını söyler... İşte bunlardan birkaç örnek:</p>

  <p class="normal">Yakut şamanları çakmak taşıyla yaktıkları ateşi kutsal sayarlar ve ayinlerde kullanırlardı.</p>

  <p class="normal">Altaylılar’ın ateşe karşı yaptıkları dualarda ateşi güneş ve aydan ayrılmış bir parça olarak görürlerdi. Ayrıca ateşin Tanrı Ülgen tarafından gönderildiğine inanırlardı. Ateşi su ile söndürmek, ateşe tükürmek, ateşle oynamak kesin olarak yasaktı.</p>

  <p class="normal">Orta Asya Türkleri’nde çok yaygın olarak, ateşe bakarak kehanette bulunma adetinin varolduğunu da biliyoruz. Örneğin Manas’ın babası Cakıp Han ateşe bakıp, gelinlerinin geleceklerini anlatırdı.</p>

  <p class="normal">Yine bir başka şamanist inanca göre; ateş her şeyi temizler ve kötü ruhları kovalardı.</p>

  <p class="normal">VI. yüzyılda Batı Gök-Türk hakanına gelen Bizans elçileri ateşler arasından geçirildikten sonra görüşmeye kabul edilmişlerdi.</p>

  <p class="normal">Başkurtlar ve Kazaklar yağlı bir paçavrayı tutuşturup hastanın çevresinde “alas... alas...” diyerek dolaştırırlardı. Buna “alaslama” derlerdi ki, bu kelime Anadolu Türkçesi’nde “alazlama” şeklinde muhafaza edilerek günümüze kadar gelebilmiştir. Ateşte temizlenme anlamına gelen bu kelime Altay şamanları’nın dualarında çok sık geçerdi.</p>

  <p class="normal">Son olarak şamanistler’in yaptığı her törende muhakkak ateşin bulunduğunu söyleyerek, tekrar Oğuz Kağan destanındaki bahsedilen Oğuz’un ağzıyla nelerin ifade edilmek istendiğini düşünecek olursak, bu motifin Oğuz Kağan’ın kahramanlığını ve gücünü gösteren bir sembol olduğunu söyleyebiliriz. Bu güç, -inisiyatik bir eğitimden geçenlerde ortaya çıkan- onun ruhsal ve manyetik gücüdür.</p>

  <p class="normal">Burada bizim dikkatimizi çeken bir başka nokta da, Altay Efsanesi’ndeki çocuğun ağzından bu ateşin ve alevlerin çıkmasıdır. Yani bu kudrete sahip olan hiç belli değil. Hiç ummadığınız biri olabiliyor. Burada çocuk motifiyle, aynı zamanda inisiyasyonda çocuklar kadar saflaşma hali de anlatılmak istenmiş olabilir. Eski ezoterik öğretilerde bu ayrıntılarıyla ele alınmış olan bir meseledir. Çocuk saflaşmanın ve sadeleşmenin yani ayrıntılardan kurtularak birliğe doğru gidişin de bir sembolü olarak kullanılmıştır. Buna en iyi örneklerden biri de İsa peygamberin söylemiş olduğu sözdür:</p>

  <p class="normal">“Çocuklar kadar saf olmadıkça melekuta giremezsiniz.” Demek ki ne kadar saflaşabilirsek, astral tortularımızdan ne kadar kurtulabilirsek; manyetik enerjimiz o kadar kuvvetlenmektedir.</p>

  <div class="calibre2" id="calibre_pb_167"></div>
</body>
</html>
