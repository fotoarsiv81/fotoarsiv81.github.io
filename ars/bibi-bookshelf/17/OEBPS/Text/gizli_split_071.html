<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_74">SUSUZ KALAN ÜLKE</h2>

  <p class="normal">“Bir zamanlar Kafdağı’nın ardında bolluklar içinde yaşayan zengin bir ülke varmış. Fakat bir gün hiç beklenmeyen bir şey olmuş. Ülkeye bolluk ve bereket getiren ırmak kurumuş. Ülkenin tam ortasından geçen bu ırmağın kurumasıyla da bir anda her şey kötü gitmeye başlamış. Önce büyük bir kuraklık arkasından da, büyük bir kıtlık ülkeyi sarmış, perişan etmiş. Aradan günler, haftalar, aylar geçmiş bir türlü soruna çare bulunamamış. Nice kahramanlar yollara dökülmüş, hepsi nafile. Tüm çarelerin tükendiği düşünüldüğü bir anda genç bir kahraman çıkar. Ve ben der, bu çaresizliğe çare bulacağım. Kuruyan nehir yatağından başlar yürümeye. Yürüye yürüye nehrin ilk çıkış kaynağına ulaşır. Bir de bakar ki, büyük bir canavar, nehrin çıkış yatağında uzanmış yatıyor. Canavarı öldürürse nehrin yeniden akmaya başlayacağını farkeder. Genç kahraman ağzından alevler saçan 7 başlı canavarla kılıcıyla büyük bir mücadeleye tutuşur. Ancak kılıcıyla her kestiği başın yerine yeni bir baş çıkmaktadır. Gücünün bitmek üzere olduğu bir anda, ak sakallı bir dede ortaya çıkıverir. Genç dövüşçünün yanına gelir ve canavarın göğsündeki belli bir noktayı gösterir. İşte der: Oraya kılıcını saplarsan, kestiğin başların yerine yenileri çıkmaz. Genç dövüşçü de ak sakallı ihtiyarın dediğini yapar. Böylelikle kesilen başların yerine yenileri çıkmaz ve kahramanımız canavarı öldürmeyi başarır. Cesedini kaldırıp nehir yatağından atar ve böylelikle nehrin suları yeniden susuz kalan ülkeye doğru akmaya başlar. Suların ülkeye ulaşmasıyla birlikte kıtlık ve felaket son bulur.”</p>

  <p class="normal">Mitolojideki sembolleri teker teker açacak olursak, burada aktarılmak istenen bilgi de kendiliğinden ortaya çıkacaktır:</p>

  <p class="normal"><span class="idebold1">Ülke</span>: İnsanı sembolize eder.</p>

  <p class="normal"><span class="idebold1">Ülkenin Susuz Kalması</span>: İnsanın iç potansiyal gücünü dünyada kullanamaması, bir başka ifadeyle şuursuz yaşamasıdır. Doğduktan sonra mevcut bilgilerini unutan insanın sembolüdür.</p>

  <p class="normal"><span class="idebold1">Genç Kahraman</span>: İnisiye adayını sembolize eder.</p>

  <p class="normal"><span class="idebold1">Canavar</span>: Az önce sözünü ettiğimiz tortuyu sembolize etmektedir.</p>

  <p class="normal"><span class="idebold1">Kesilen Başların Yeniden Yerine Gelmesi</span>: Bu tortuyu özel bir bilgi olmadan temizleyemeyeceğimizi bildirmektedir.</p>

  <p class="normal"><span class="idebold1">Ak Sakallı İhtiyar</span>: İnisiyatik sırları bilen bir bilgeyi ya da bizzat inisiyatörü yani öğretmeni sembolize etmektedir.</p>

  <p class="normal"><span class="idebold1">Suların Yeniden Ülkeye Gelmesi</span>: İnisiye adayının kendi iç potansiyal gücüne yeniden kavuşmasını yani şuurlanmasını sembolize eder.</p>

  <p class="normal">Bu bilgiler ışığında mitolojiyi yeni baştan ele alacak olursanız artık onu masal olmaktan çıkartıp içinde gizlediği anlamları çok daha kolay anlayabilirsiniz. Bir de bu gözle inceleyin bakalım başka neler bulacaksınız...</p>

  <p class="normal">... Evet. İkizlerin devlerle olan mücadelesinden söz açılmıştı, konu bizi buralara getirdi. Yeniden Popol Vuh’a geri dönelim.</p>

  <div class="calibre2" id="calibre_pb_133"></div>
</body>
</html>
