<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_140">BUGÜN</h2>

  <p class="normal">Meseleyi, günümüzden başlayarak tarihin çok gerilerine doğru götürmek suretiyle gün ışığına çıkartmaya çalışacağım. Çünkü meselenin kökeni binlerce yıl öncesine dayanmaktadır. Bu, binlerce yıl önce başlayan; “Aydınlığın Oğulları” ile “Karanlığın Oğulları” arasındaki ayrımın ve mücadelenin öyküsüdür...</p>

  <p class="normal">...Evet, önce günümüzde yaşananları şöyle kısaca bir gözden geçirelim ve bu inanılmaz olayın gelişimini anlamaya çalışalım...</p>

  <p class="normal">Bundan birkaç ay önce yaşadığım bir olayı aktararak başlamak istiyorum:</p>

  <p class="normal">Radyo Kulüp’ten (Bu gün ismi Radyo D olarak değişmiştir) ayrıldıktan sonra. Uzun bir süre radyo programı yapmadım. Dinleyicilerimden gelen yoğun istek üzerine yeniden bir radyoya müracat etmeye karar verdim. Adını vermek istemediğim bu radyonun yöneticisiyle gittim görüştüm. Programımı daha önce dinlediklerini ve içeriğini bildiklerini ancak yayın prensiplerine bu programın uymadığını ifade ettiler. Sebebi ise son derece dikkat çekiciydi: Kendilerinin 1980 sonrası Özal’ın yaratmak istediği gençliğe yönelik yayın yapmakta olduklarını söylediler... İnsanları düşünmeye sevk eden “Sözel Programlar”a yer yoktu... Yani insanların ve özellikle de gençlerin düşünmeye ve araştırmaya başlamaları istenmiyordu. Sözel programlar yayın ilkelerine aykırıymış... Peki gençliğe ne vermek istiyorlarmış bu beyler: Sadece müzik ve kakara kikiri... Peki ya gerisi... Gerisi istenmiyormuş ki... Niçin gençler düşünsün ki! Niçin araştırmaya yönlensinler ki! Sonra kim tutacak onları? Sonra binbir tane soru sormaya, eleştirmeye, konuşmaya falan başlarlarsa ne olur halimiz? Bırakın onlar dans etsin... Dans edede yorulsunlar da otursunlar köşelerinde, karışmasınlar işlerimize...</p>

  <p class="normal">Çok mu abartıyorum?</p>

  <p class="normal">Yoksa az bile mi söylüyorum?</p>

  <p class="normal">O günden sonra da, kendi yayınevimi kurmaya karar verdim... Bu kitabın ortaya çıkması, işte bu olaya dayanır...</p>

  <p class="normal">şimdi yine günümüze, bir başka meseleye uzanalım. Medya... Çağımızın en büyük kitle iletişim aracı... Gazetesiyle, radyosuyla, televizyonuyla büyük bir ekonomik ve siyasi güç medya... Toplumları yönlendirebilen ama doğru dürüst bilgilendirmeyen medya... Kültüre, sanata ve bilime uzak medya...</p>

  <p class="normal">Ne olurdu ki sanki, yeni bilimsel buluşlara ve belgesellere birazcık da olsa yer verildiği bir medyaya sahip olabilseydik? Ama olamıyoruz işte... “Erkekliğin ve mertliğin kitabının yazıldığı” yerli dizilerle dolduruyoruz ekranları!... Ne olurdu... Evet ne olurdu birazcık, sadece birazcık daha düzeyli ve kültürlü bir medyaya sahip olabilseydik?</p>

  <p class="normal">Sahi niçin olamıyoruz?</p>

  <p class="normal">Medyanın içinde uzun yıllardır çalışan birisi olarak soruyorum: Medyanın hali nedir böyle? Nerede bizim belgesellerimiz? Nerede bizim araştırmacı gazetecilerin haberleri? Bu kadar mı önemli Hülya Avşar’ın hayat hikayesi? Hülya Avşar kimdir? Bu topluma ne vermiştir? Nasıl bir mesaj iletmektedir insanlara? Amacı nedir?</p>

  <p class="normal">Öbür tarafta da gerçek niyetleri tam olarak belli olmayan İslami medya...</p>

  <p class="normal">Kısacası medya üzerine düşen görevi tam olarak yerine getiremiyor. Bu da birilerinin kuşkusuz işine yarıyor... Çünkü o birileri, insanlarımızın bilgilenmesini, konuşmasını ve düşünmeseni istemiyorlar...</p>

  <p class="normal">Bunun sonucu olarak da, rahmetli Uğur Mumcu’nun dediği gibi, bilgi sahibi olmadan fikir sahibi olan bir toplumun üyelerini meydana çıkartıyoruz.</p>

  <p class="normal">Peki kimdir bu birileri?</p>

  <p class="normal">Bunların kökenleri on binlerce yıl öncesine dayanıyor. Evet... Onbinlerce yıl öncesine dayanan bir serüven bu... Serüvenin başlangıç yeri ise Atlantis...</p>

  <p class="baslik">***</p>

  <div class="calibre2" id="calibre_pb_280"></div>
</body>
</html>
