<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>gizli</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_133">SUFİ ÇALIŞMALARI BAŞLIYOR</h2>

  <p class="normal">Böylelikle temelinde Ezoterik Öğreti ve gizli bilgiler bulunan Sufizm, İslami görünümü altında gittikçe güçlenen bir ekol oldu. Basra’da, Bağdat’ta, Kudüs’te, Anadolu’da gizli dernekler haline getirikleri tarikatlarda büyük merkezler kurdular.</p>

  <p class="normal">İslami motiflerden hareket eden ama tüm dinlerin birliği ve Ezoterik Öğreti’de bütünleşen Sufizm, dünyanın pekçok yerinde taraftar buldu. Kısa sürede büyük bir güç haline geldiler. Dünya’nın çeşitli yerlerinde merkezler oluşturan Sufi teşkilatı hiyerarşik bir kuruluş olarak uzun bir süre çalışmalarını sürdürdü... Sufi teşkilatının teorik kuruluş şeması şöyledir:</p>

  <p class="normal">1. Ezoterik Aziz.</p>

  <p class="normal">2. Bütün Sufiler’in başı olan kutup.</p>

  <p class="normal">3. Lider olan I. İmam, Kutup yardımcısı olan II. İmam.</p>

  <p class="normal">4. Dört kutsal gücü sembolize eden dört büyük kuvvet.</p>

  <p class="normal">4. Kuvvet yardımcıları 7 abdal.</p>

  <p class="normal">6. Abdal yardımcıları 5 amd.</p>

  <p class="normal">7. Bölge sorumlusu 70 kişi.</p>

  <p class="normal">8. Uluslardan küçük topraklara bakan 300 şef</p>

  <p class="normal">9. Azizler</p>

  <p class="normal">10. Grup başkanları.</p>

  <p class="normal">11. Talebeler</p>

  <p class="normal">12. Kutsal yola girmemiş yeni cemiyet üyeleri.</p>

  <p class="normal">Bu hiyerarşik teşkilata girebilmek isteyen aday önce kendi bölgesindeki Sufi merkezine giderek bu gruba girmek istediğini bildirirdi. Bir süre yeni gelenlerle en dış halkada sohpetlere katılır ve kendisiyle ilgilenileceği günü beklerdi. Grup başkanı kendilerine katılmak isteyenlerle belli bir süre sonra tek tek görüşürdü. Çeşitli sualler sorulur ve gruba katılmak isteyen adayın buna hazır olup olmadığı sınanırdı. Hazır olmadığına karar verilenler “Gizli Öğreti”nin içine alınmazdı.</p>

  <p class="normal">Kabul edilenler özel bir toplantıya davet edilirler ve bu toplantıda büyük bir yemin ayini yapılırdı. Bu merasimde “Sırlar Öğretisi”ne aday kişi, Piri’ne (şefi’ne) kayıtsız şartsız iteat edeceğine yemin ettirilerek gruba dahil edilirdi.</p>

  <p class="normal">Adayı bundan sonra zorlu günler beklemekteydi. Çeşitli sınavlardan geçirilerek, “Sırlar Öğretisi”nin yollarında yürüyebilip yürüyemeyeceğine bakılır ve karar verilirdi. Bu sınavlardan başarıyla geçemeyenlerin, bu yolda daha fazla ilerleyebilmesinin mümkün olamayacağına karar verilerek derhal dış halkaya atılırdı.</p>

  <p class="normal">Bu katı prensipler, belki şu satırları okuyan okurlarımız için çok katı gelebilir ama unutulmamalıdır ki, karşılaşılacak sırlar öyle kolaylıkla hazmedilebilecek şeyler değildi. Ve herkese açıklanabilmesi mümkün değildi. Bu sırların küçük bir kısmı bile, şu anda açıklansa, toplumumuzun büyük bir çoğunluğu üzerinde büyük şoklar meydana getirecek nitelikte olan bilgilerden oluşmaktaydı. Bu bilgilerin kökeni on binlerce yıl öncesine dayanan sırlara dayanıyordu. Ancak hazır olanlara açıklanabilirdi. Nitekim öyle yapılmasına da aşırı bir özen gösteriliyordu. Zamanından önce açıklanan hiç bir sırrın yarar getirmeyeceği gayet iyi bilindiği için, titiz bir eleme uygulanmaktaydı. Bu sırların büyük bir bölümü günümüz insanlığından hala gizli tutulmaktadır.</p>

  <p class="normal">“Gizli Sırlar Öğretisi”nin yolunda ilerlemesine izin verilen salikler, artık mürit olarak anılmaya başlanırdı. Müritleri bundan sonra hiç bir yerde bulamayacakları sırlar beklemekteydi. Bu sırlar yaşamın ve varoluşun sırlarıydı...</p>

  <p class="normal">İlk önce İslam dininin dış anlamından girilir sonra yavaş yavaş Batıni yeni gizli içsel bilgilere doğru inilmeye başlanırdı. Öğrencide, “bu dünyada olma ama dünyanın bir parçası olmama” prensibi geliştirilirdi...</p>

  <p class="normal">Bu süre içinde öğrenciyle öğretmen arasında çok sıkı spiritüel bir bağ kurulur ve öğretmen öğrencisine şuurlandırıcı, anlayışını arttırıcı manyetik tesirlerini yüklerdi.</p>

  <p class="normal">Yavaş yavaş gizli bilgiler aktarılmaya başlanırken, bir taraftan da “Gizli Öğrenim”in çeşitli pratik uygulamaları yaptırılırdı. Bu pratik uygulamalardan en önemlilerinden biri, zihnin kontrolünü sağlamaya yönelik çalışmalardı.</p>

  <div class="calibre2" id="calibre_pb_260"></div>
</body>
</html>
