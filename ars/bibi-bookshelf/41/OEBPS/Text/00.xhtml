<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/styles.css" rel="stylesheet" type="text/css" />

  <title>Ekonomi Politikası</title>
</head>

<body>
  <h1 id="00">Önsöz</h1>

  <p><i>Ekonomi Politikası</i> ilk kez 2002 yılında basıldı. Üniversitede aynı adla son sınıflara okuttuğumuz ders için hazırladığımız notların geliştirilmiş haliydi ilk baskı. Zaman içinde bu ilk baskıyı defalarca revize ettik. Kitap, çeşitli üniversite ve yüksekokullarda ders kitabı olarak okutuldu ya da referans kitap olarak kullanıldı. Birçok sınavda temel kitaplardan biri oldu. Pek çok sınav sorusu bu kitaptan çıktı. Her kesimden olumlu eleştiriler aldık. 10 yıl içinde 18 kez basılıyor olması, kitabın ne kadar benimsendiğinin en önemli göstergesidir.</p>

  <p>Son olarak 17’nci baskının ardından kitabı baştan aşağıya ele alıp yeniden hazırlamaya karar verdik. Bunun temel nedeni birçok alanda yeni tartışmaların gelişmiş ve daha da önemlisi çeşitli alanlarda uygulanan politika araçlarında çeşitlilikler ortaya çıkmış olmasıydı.</p>

  <p>Kitabın konularını yeniden ele alırken bazılarının yerlerini değiştirdik, bazılarını güncelledik, bazılarını çıkardık, bazılarını en baştan yazdık.</p>

  <p>Kitabın beğenilmesinin önemli unsurlarından biri, bölüm sonlarındaki makalelerdi. Bunu birçok kişiden duyduk. Konudan sonra o makaleleri de okuduklarında, teori ile uygulamayı daha iyi bütünleşmiş gördüklerini söylüyordu okurlar. Bu kez de makaleleri güncel olanlarıyla değiştirmenin dışında o yöntemi bozmadık.</p>

  <p>Kitapla ilgili en olumlu eleştirilerden biri, dilinin sadeliği ve kolay izlenebilir olmasıydı. Bu yeni şeklinde de en önemli kaygımız bu yapıyı bozmamak oldu. Anlaşılabilir, karmaşık olmayan, basit ve sade bir kitap yaklaşımını korumaya çalıştık.</p>

  <p>Kitabın bu haliyle, Ekonomi Politikası, Türkiye Ekonomisi, Maliye Politikası, Para Politikası ve Makroekonomi derslerini alanlara, sınavlara hazırlananlara ve bu konuları merak edip öğrenmek isteyenlere yardımcı olacağını düşünüyoruz.</p>

  <p class="imza">Dr. Mahfi Eğilmez<br />
  Dr. Ercan Kumcu</p>
</body>
</html>
