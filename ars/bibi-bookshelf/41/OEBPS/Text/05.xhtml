<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/styles.css" rel="stylesheet" type="text/css" />

  <title>Ekonomi Politikası</title>
</head>

<body>
  <h1 id="05">5. Ekonomi Politikası Uygulamasında Etkili Olan Uluslararası Çerçeve</h1>

  <p class="alinti">Dünya demokratik olmayan uluslararası<br />
  kurumlar eliyle yönetilmektedir.</p>

  <p class="alintilanan">JOSE SARAGAMO</p>

  <h2 id="051">5.1. ULUSLARARASI EKONOMİK İŞBİRLİĞİ</h2>

  <p>Hızla küreselleşen bir dünyada yaşadığımız için ülkeler de çok daha hızlı ve çok daha yaygın biçimde birbirleriyle ekonomik, mali ve ticari ilişkiler içine girmektedir. Bu yoğun ilişkiler, ülkelerin üye olduğu başlıca uluslararası kuruluşların koyduğu kuralların ve yönettiği politikaların, o ülkelerin uygulayacakları ekonomi politikalarını önemli biçimde etkilemesi sonucunu doğurmaktadır. Örneğin, Uluslararası Para Fonu (International Monetary Fund - IMF) üyesi bir ülkenin bu kurumun desteğinde bir istikrar programı uygulaması, onun onayladığı bir program çerçevesinde olmak zorundadır. Ya da bir proje kredisini Dünya Bankası desteğine sunmuş olan bir ülke, bu bankanın ihale kurallarına uygun davranmak zorundadır. Dış ticaretini biçimlendirmeye ya da yeni bir dış ticaret politikası uygulamaya yönelmiş Dünya Ticaret Örgütü (World Trade Organization - WTO) üyesi bir ülkenin bu kurumun koyduğu kurallara aykırı politikalar oluşturmaması gerekmektedir.</p>

  <p>Uluslararasında ekonomik işbirliğinin önemi 2008 yılında ortaya çıkan küresel krizle birlikte daha çok önem kazanmıştır. Krizin ilerlediği aşamalarda bazı ekonomiler paralarının değerini düşürme yolunda adımlar atınca, ekonomiler arasında bir çeşit kur savaşı yaşanmaya başlamış, sonraki aşamalarda uluslararası işbirliğine ağırlık verilerek bu sorun çözülmeye çalışılmıştır.</p>

  <p>Uluslararası ekonomik ve mali kuruluşlar, ülkelerin veya bölgelerin çeşitli ekonomik ve mali sorunlarını çözmek amacıyla, üyelerinin ekonomik güçlerini bir araya getirmek üzere kurulmuş örgütlerdir. Ülkelerin birbirleriyle ticari ve ekonomik ilişkileri arttıkça bu tür uluslararası örgütlenmeler ve bu örgütlere üye olan ülke sayısı hızla artmaktadır. Uluslararası ekonomik ve mali kuruluşlar dünya ölçüsünde örgütlenebileceği gibi, bölgesel olarak veya belirli ortak nitelikteki ülkeleri kapsayacak şekilde de örgütlenebilmektedir. İlk gruba örnek olarak IMF, Dünya Bankası, WTO ve Ekonomik İşbirliği ve Kalkınma Örgütü (OECD Organization for Economic Cooperation and Development); ikinci gruba örnek olarak Avrupa İmar ve Kalkınma Bankası, Asya Kalkınma Bankası, Afrika Kalkınma Bankası, Inter-Amerikan Kalkınma Bankası, Avrupa Yatırım Bankası; üçüncü gruba örnek olarak da İslam Kalkınma Bankası verilebilir.</p>

  <p>Bu tür kuruluşlarda üye ülkeleri genellikle hazineleri temsil eder. Bunun temel nedeni konunun en fazla hazineyle ilgili olmasıdır. Bu kuruluşlar arasında ekonomi politikası konusunu en fazla ilgilendirenleri Uluslararası Para Fonu, Dünya Bankası Grubu ve Dünya Ticaret Örgütü’dür. Bu nedenle, Türkiye’nin üyesi olduğu bütün uluslararası ekonomik ve mali kuruluşları incelemek gibi bu kitabın sınırlarını çok zorlayacak bir işe girişmek yerine, bu üç kuruluşu, bunların Türkiye’yle ilişkilerini ve bu ilişkide hazinenin rolünü incelemeyi ve bir değerlendirmeye tabi tutmayı amacımıza en uygun seçim olarak kabul ediyoruz.</p>

  <p>Uluslararası ekonomik işbirliğinin en önemli örneği IMF ve Dünya Bankası’nın kuruluşunu sağlayan ve WTO’nun kurulmasına da önderlik eden Bretton Woods konferansıdır. II. Dünya Savaşı’nın sonuna doğru uluslararası ekonomik işbirliğini geliştirecek düşünceleri tartışmak ve bir sonuca bağlamak üzere ABD’nin New Hampshire eyaletinin Bretton Woods kentinde 1-22 Temmuz 1944 tarihleri arasında Birleşmiş Milletler Para ve Finans Konferansı düzenlendi. Bu konferansta 45 ülkenin temsilcileri bir araya gelerek yukarıda değinilen konulardaki iki tasarı üzerinde tartışmalar yaptılar. Tasarılardan ilki Keynes Planı, ikincisi de White Planı idi.</p>

  <p>John Maynard Keynes’in hazırladığı İngiltere Planına göre, yukarıda değindiğimiz üç kurum da mevcuttu. Yalnız Keynes Planı’nda Para Fonu bugünkü Dünya Bankası, Dünya Bankası da bugünkü IMF gibi düşünülmüştü. Bir çeşit kliring merkezi (<i>clearing house</i>) konumunda olacaktı. Keynes’e göre Dünya Bankası, bütün ülke merkez bankalarının üstünde bir uluslararası Merkez Bankası konumunda olacak ve <i>bancor</i> adlı bir rezerv yaratabilecekti.</p>

  <p>ABD Hazine Bakanı Harry Dexter White’ın adını taşıyan White Planı’nda ise bugünkü görünüm vardı. White Planı’nda Uluslararası Ticaret Örgütü’nün kurulması öngörülmüyor, uluslararası ticaretin bir örgüt eliyle değil konferanslar yoluyla ele alınmasının daha uygun olacağı savunuluyordu. Planda ayrıca Keynes’in önerdiği <i>bancor</i> gibi bir uluslararası rezerv yaratılmasına da yer yoktu.</p>

  <p>Bretton Woods Konferansı’ndaki tartışmalar sonucunda White Planı kabul edildi. Böylece IMF ve Dünya Bankası kurulmuş oldu. Uluslararası Ticaret Örgütü kurulmadı ve onun yerine GATT (General Agreement on Trade and Tariffs) düzenine geçilmesi öngörüldü.</p>

  <p>Yıllar sonra 1969’da SDR adlı bir uluslararası rezervin IMF tarafından yaratılması benimsendi. Böylece Keynes’in 25 yıl önce öne sürdüğü <i>bancor</i> yerine bir başka adla bir uluslararası rezerv sistemine geçilmiş oldu. Yine yıllar sonra GATT 1995’te Dünya Ticaret Örgütü’ne (WTO) dönüştürüldü. Böylece de Keynes’in 50 yıl önce ortaya attığı uluslararası ticaret örgütü de kurulmuş oldu. Özetle söylemek gerekirse Bretton Woods’da kabul edilen White Planı yıllar sonra o dönemdeki Keynes Planı’yla büyük ölçüde yenilenmiş oldu.</p>

  <h2 id="052">5.2. GELİŞMİŞ EKONOMİLERLE İLİŞKİLERİN ETKİSİ</h2>

  <p>IMF’nin her yıl yayınladığı Dünya Ekonomik Görünümü Raporuna göre 35 ülke gelişmiş ekonomi olarak sıralanıyor. Bunlar da kendi içinde gruplara ayrılıyor:</p>

  <p>En gelişmiş ekonomiler (7 ülke, G-7 ülkeleri) ABD, Japonya, Almanya, Fransa, İngiltere, Kanada, İtalya.</p>

  <p>Euro Bölgesi ülkeleri (17 ülke): Avusturya, Belçika, Güney Kıbrıs, Estonya, (Fransa), (Almanya), Yunanistan, İrlanda, (İtalya), Lüksemburg, Malta, Hollanda, Portekiz, Slovak Cumhuriyeti, Slovenya, İspanya.</p>

  <p>Yeni sanayileşmiş Asya ekonomileri (4 ülke): Hong Kong, Singapur, Kore, Tayvan.</p>

  <p>Diğer gelişmiş ülkeler (10 ülke): Avusturalya, Çek Cumhuriyeti, Danimarka, İzlanda, İsrail, Yeni Zelanda, Norveç, San Marino, İsveç ve İsviçre. (Parantez içindeki ülkeler hem G-7 ülkeleri hem de Euro bölgesi ülkeleri arasında yer aldığı için iki kez sayılmamalıdır.)</p>

  <p>Gelişmiş ülkelerle olan ekonomik ilişkiler birçok alanda kendisini gösterir. Bunlar arasında ticaret ilişkileri en üst sırada yer alır. Türkiye’nin de aralarında bulunduğu ekonomiler bu ülkelere ihracat yaparlar ve bu ülkelerden daha çok sanayi ürünleri satın alırlar. Bu ülkelerde genellikle tasarruf fazlaları oluştuğu için buralardan finansal kaynak sağlarlar. Yani dış borçlanma yaparlar. Ayrıca bu ülkelerdeki sermaye Türkiye’nin de aralarında bulunduğu ülkelere doğrudan yabancı sermaye akımı olarak gelir. Bütün bu hareketler ülkeleri bu ilişkileri düzenleyecek ekonomi politikalarına doğru yönlendirir. Ya da en azından ekonomi politikasını oluştururken bu ülkelerle olan ekonomik ilişkileri de içine alacak bir biçimlendirmeye iter.</p>

  <p>Son dönemde sermaye hareketlerinin küresel çerçevede serbest bırakılmasıyla birlikte özellikle gelişmiş ülkelerde birikmiş fazla fonlar gelişme yolundaki ülkelere yönlenmiş ve bu ülkelerde bazı dengesizliklere neden olmaya başlamıştır. Örneğin Brezilya, ülkesine kısa vadeli borç biçiminde (sıcak para) gelen yabancı sermayenin çıkışlarda yarattığı sıkıntıları giderebilmek için yabancı sermaye çıkışlarına vergi koymak (Tobin vergisi) zorunda kalmıştır. Yoğun bir biçimde döviz girişi ülke parasının güçlenmesine ve dış ticaret dengesinin bozulmasına yol açabilmektedir. Bu durumda ülke ister istemez buna uygun bir para politikası ya da maliye politikası şekillendirmek zorunda kalmaktadır.</p>

  <h2 id="053">5.3. YÜKSELEN PİYASALAR VE GELİŞMEKTE OLAN EKONOMİLER VE EKONOMİK İLİŞKİLER</h2>

  <p>IMF’nin yukarıda değindiğimiz sınıflandırmasına göre bu grupta da 151 ülke yer almaktadır. Bunlar arasında en önemli alt grup, yükselen piyasa ekonomileri <i>(emerging markets)</i> denilen gruptur. Bu grup, çeşitli kuruluşlara göre 20 ile 40 arasında değişen ülkeden oluşmakta ve bir süre sonra diğer gelişmiş ülkeler kategorisine çıkmaya aday bulunmaktadır. Bunların en önemlileri Çin, Rusya, Brezilya, Hindistan (bu dördüne BRIC ülkeleri deniyor), Meksika, Türkiye, Arjantin gibi ülkelerdir.</p>

  <p>Bu ülkelerle olan ekonomik ilişkiler ağırlıklı olarak ticaret ilişkisi şeklinde ortaya çıkmaktadır. Türkiye açısından bu ülkelerle olan ekonomik ilişkilerin ekonomi politikasını etkilemesi çok zayıf ve dolaylı bir etki biçimindedir.</p>

  <h2 id="054">5.4. EKONOMİ POLİTİKASI UYGULAMASINDA ETKİLİ OLAN ULUSLARARASI KURULUŞLAR</h2>

  <h4>5.4.1. Uluslararası Para Fonu (IMF)</h4>

  <p>IMF, ABD’nin New Hampshire eyaletinin Bretton Woods kentinde 1-22 Temmuz 1944 tarihleri arasında bir araya gelen 45 ülkenin, ana sözleşmeyi imzaladıkları 27 Aralık 1945’te kuruldu ve 1 Mart 1947’de finansal operasyonlarına başladı.</p>

  <p>IMF’nin temel amacı, uluslararası parasal işbirliğinin geliştirilmesini sağlamak, uluslararası ticaretin dengeli bir şeklide gelişmesine yardımcı olmak, çok taraflı ödemeler sisteminin kurulmasına destek olmak, ödemeler dengesi sıkıntısı çeken üye ülkelere gerekli geri dönüş önlemlerini almak kaydıyla yeteri kadar maddi destekte bulunmak, üye ülkelerin ödemeler dengesi sorunlarının derecesini ve süresini düşürmektir.</p>

  <p>IMF’nin üye sayısı 188’dir (2012 yılı itibariyle).</p>

  <p>IMF üyesi 188 ülkenin, IMF’de bir çeşit sermaye payı gibi düşünülmesi gereken kotaları bulunmaktadır. Kota, sermayeye katılım payı olmasının yanı sıra bir ülkenin IMF’deki oy gücünü belirlemenin yanı sıra IMF’den kullanabileceği desteklerin miktarını da belirleyen bir ölçüdür. IMF’de her ülkenin 250 adet sabit oy sayısı ve kotasına bağlı olarak belirlenen değişken oy sayısı vardır. Değişken oy sayısı ülke kotasının 100.000’e bölünmesiyle bulunur. Dolayısıyla bir ülkenin IMF’deki oy sayısını hesaplarken şöyle bir denklem kullanılabilir:</p>

  <p>Oy sayısı = Sabit oy sayısı + Değişken oy sayısı</p>

  <p>Oy sayısı = 250 + (Kota / 100.000)</p>

  <p>IMF’nin organizasyon biçimi anonim şirketlere benzetilebilir: Anonim şirketlerdeki pay sahipleri genel kurulunun görevini yapan bir Guvernörler Kurulu, yine anonim şirketlerdeki yönetim kurulunun görevlerini yapan bir İcra Direktörleri Kurulu söz konusudur. Ayrıca uluslararası parasal ve ekonomik konuların tartışılıp görüşüldüğü bir Para ve Finansal İşler Komitesi vardır. İcra Direktörleri Kurulu kararlarını uygulamaktan sorumlu bir başkan (managing director) ve IMF personeli mevcuttur.</p>

  <p>Her üye ülkenin ekonomi ve/veya maliye bakanı ya da üst düzey bir bürokratı (çoğunlukla Merkez Bankası başkanı) bu Guvernörler Kurulu’nda guvernör olarak görev yapar ve ülkesi adına oy kullanır.</p>

  <p>İcra Direktörleri Kurulu, 5’i atanmış (ABD, Almanya, Japonya, Fransa, İngiltere) ve 19’u da seçilmiş olmak üzere toplam 24 kişiden oluşur. Atanmış üyeler yalnızca kendi ülkelerini temsil ederler. Seçilmiş üyeler ise bir grubu (constituency) temsil ederler. Yalnızca kendi ülkesini temsil eden üç seçilmiş üye vardır: Suudi Arabistan, Rusya ve Çin.</p>

  <p>IMF’nin hesap birimi Özel Çekme Hakkı’dır (SDR). 2012 yıl sonu itibariyle yaklaşık olarak 1 SDR, 1,54 dolara eşit bulunmaktadır. SDR sepetini oluşturan paralar ve sepetteki ağırlıkları Dolar cinsinden şöyledir:</p>

  <figure id="t06">
    <table>
      <caption>
        Tablo 6: SDR Sepetinde Para Birimlerinin Ağırlığı
      </caption>

      <tr>
        <th>Para Birimi</th>

        <th>USD Cinsinden<br />
        Ağırlığı</th>
      </tr>

      <tr>
        <td>Euro</td>

        <td>0,5520</td>
      </tr>

      <tr>
        <td>Japon Yeni</td>

        <td>0,1527</td>
      </tr>

      <tr>
        <td>İngiliz Paundu (Sterlin)</td>

        <td>0,1752</td>
      </tr>

      <tr>
        <td>USD</td>

        <td>0,6660</td>
      </tr>

      <tr>
        <td>USD Cinsinden SDR</td>

        <td>1,5430</td>
      </tr>
    </table>

    <figcaption>(Kaynak: www.imf.org)</figcaption>
  </figure>

  <p>IMF, her üye ülkede ekonomik durum izlemesi ve konsültasyon yapar. Bunlar: ana sözleşmesinin 4. maddesi gereğince bazı ülkeler için yılda bir, bazı ülkeler için iki yılda bir yapılan konsültasyon, Dünya Ekonomik Görünümü raporu (World Economic Outlook) için yılda iki kez yapılan WEO çalışması, fon kaynaklarını kullanmaksızın IMF yakın gözetiminde olmayı kabul eden üye ülkeler için yılda birkaç kez yapılan uyarıcı düzenlemeler, genişletilmiş gözetim ve program gözetimidir.</p>

  <p>2008 küresel krizinden sonra IMF, Türkiye’nin de aralarında bulunduğu 25 büyük ekonomide beş yılda bir kez zorunlu mali sistem incelemesi yapmaya başlamıştır. Bu 25 ülke dışında kalan ülkelerden isteyenlerde de IMF gönüllü olarak aynı incelemeyi yapacaktır. Bu incelemeden amaç mali sektör krizleriyle ilgili erken uyarı ağını kurmaktır.</p>

  <p>Normal IMF imkânları, stand-by düzenlemeleri (SBA) ve genişletilmiş fon kolaylığı düzenlemesi (EFF) adı altında kullandırılır. Stand-by, üye ülkedeki ödemeler dengesi sorunlarının çözümü için öngörülen bir destektir. 12-18 ay arasında ve 3 ayda bir taksitler halinde verilerek kullandırılır. Her bir taksit serbest bırakılmadan önce düzenlemede öngörülen performans kriterleri, öngörülen önlemlerin alınıp alınmadığı ve konulan makroekonomik hedeflerin tutturulup tutturulmadığı açısından incelenir. Geri ödemeler 3-5 yıl içinde yapılır. Genişletilmiş fon kolaylığı, makroekonomik ya da yapısal sorunlardan kaynaklanan ödemeler dengesi sorunlarının çözümü için hazırlanan orta vadeli programları desteklemek için biçimlendirilmiş üç yıllık bir imkândır. Stand-by’da olduğu gibi bunda da performans kriterlerine bağlı taksitlendirme söz konusudur. Geri ödemeler 4-10 yıl içinde yapılır.</p>

  <p>Geçmişte uygulanıp yürürlükten kalkmış bulunan bazı özel IMF imkânları vardı. Bunlar arasında petrol kolaylığı, tampon stok kolaylığı gibi imkânlar bulunuyordu. Bugün uygulamada olan özel imkân, fakirliği giderme ve büyüme kolaylığıdır. IMF’nin bugün yürürlükte olan imkânları SBA yanında Esnek Kredi Hattı (FCL) ve İhtiyati Kredi Hattıdır (PCL).</p>

  <p>IMF imkânları genel anlamda bir borçlanma değildir. Ödemeler dengesi sıkıntısına giren bir üye ülke kendi parasını verip karşılığında parası güçlü bir başka üye ülkenin parasını almakta ve zamanı gelince bu tutar tekrar değiştokuşa tabi tutulmaktadır. O nedenle IMF’den imkân kullanan bir ülkenin bir başka ülkenin parasını kullanımına <i>purchase</i>, geri ödemesine de <i>repurchase</i> adı verilmektedir.</p>

  <p>1994 Meksika krizine gelinceye kadar bir üye ülkenin IMF’den normal imkân kullanımının üst limiti, o ülkenin IMF’deki kotasının 3 katı idi. İlk kez Meksika krizinde aşılan bu limit, daha sonra 1997 Asya kriziyle sarsılan ülkeler ile 2000’li yılların başında Arjantin, Brezilya ve Türkiye için çok yüksek oranlarda aşılmıştır. Günümüz uygulamasında limitler anlamını yitirmiş ve halen bir bağ kurulmaya çalışılsa da kota ile destek miktarı arasındaki bağ eskisine göre oldukça zayıflamıştır.</p>

  <p>Küresel krizle birlikte çok borçlu Euro Bölgesi ekonomilerinin piyasalardan borçlanabilme olanaklarının kalmaması sonucunda borçlarını çevirebilmek için mali desteğe ihtiyaç duyulunca bu destek IMF ve Avrupa Birliği fonlarıyla verildi. Programın takipçiliğini ise IMF, Avrupa Birliği ve Avrupa Merkez Bankası (Troika) birlikte yaptı.</p>

  <p>IMF’ye 1947 yılında üye olan Türkiye, IMF ana sözleşmesinin 8. maddesi statüsünde, yani sermaye hareketlerini serbest bırakmış ülke statüsünde bulunmaktadır ve bu statüye 1990’da geçmiştir. Türkiye’nin IMF’deki kotası 1.455,80 milyon SDR, yani yaklaşık 2,2 milyar dolardır (2012). Bu kotaya göre IMF’deki oy sayımız 250’si sabit oy olmak üzere 14.808’dir. IMF’de icra direktörleri kurulunda birlikte temsil edildiğimiz ülkeler: Avusturya, Belarus, Belçika, Çek Cumhuriyeti, Macaristan, Kazakistan, Lüksemburg, Slovak Cumhuriyeti, Slovenya’dır.</p>

  <p>IMF’nin parasal imkânları ödemeler dengesinin bozulmasına bağlı imkânlardır. Bununla birlikte ödemeler dengesindeki kötüleşme işaretleri IMF imkânı kullanılabilmesine kapı aralar. Yukarıda değinilen finansal politikalar çerçevesinde borç ve borç servisi düşürme şeklindeki finansal politikayı öne çıkaran bir imkânın kullanımı mümkün olabilir. Ancak IMF’den gelebilecek herhangi bir maddi destekten çok, IMF’nin ülkenin uyguladığı politikaların doğruluğunu onaylaması önemlidir.</p>

  <p>Türkiye 1960 yılından itibaren IMF ile 19 stand-by düzenlemesi yapmıştır.</p>

  <p>Bunların dökümü Tablo 7’de yer almaktadır.</p>

  <figure id="t07">
    <table>
      <caption>
        Tablo 7: Türkiye’nin IMF’yle Yaptığı 19 Stand-by Düzenlemesi
      </caption>

      <tr>
        <th>No</th>

        <th>Tarih</th>

        <th>Vade<br />
        (Ay)</th>

        <th>Tahsis<br />
        (Milyon<br />
        SDR)</th>

        <th>Kullanım<br />
        (Milyon<br />
        SDR)</th>
      </tr>

      <tr>
        <td>1</td>

        <td>1961</td>

        <td>12</td>

        <td>38</td>

        <td>16</td>
      </tr>

      <tr>
        <td>2</td>

        <td>1962</td>

        <td>9</td>

        <td>31</td>

        <td>15</td>
      </tr>

      <tr>
        <td>3</td>

        <td>1963</td>

        <td>11</td>

        <td>22</td>

        <td>22</td>
      </tr>

      <tr>
        <td>4</td>

        <td>1964</td>

        <td>11</td>

        <td>22</td>

        <td>19</td>
      </tr>

      <tr>
        <td>5</td>

        <td>1965</td>

        <td>12</td>

        <td>22</td>

        <td>0</td>
      </tr>

      <tr>
        <td>6</td>

        <td>1966</td>

        <td>12</td>

        <td>22</td>

        <td>22</td>
      </tr>

      <tr>
        <td>7</td>

        <td>1967</td>

        <td>11</td>

        <td>27</td>

        <td>27</td>
      </tr>

      <tr>
        <td>8</td>

        <td>1968</td>

        <td>9</td>

        <td>27</td>

        <td>27</td>
      </tr>

      <tr>
        <td>9</td>

        <td>1969</td>

        <td>12</td>

        <td>27</td>

        <td>10</td>
      </tr>

      <tr>
        <td>10</td>

        <td>1970</td>

        <td>12</td>

        <td>90</td>

        <td>90</td>
      </tr>

      <tr>
        <td>11</td>

        <td>1978</td>

        <td>24</td>

        <td>300</td>

        <td>90</td>
      </tr>

      <tr>
        <td>12</td>

        <td>1979</td>

        <td>12</td>

        <td>250</td>

        <td>230</td>
      </tr>

      <tr>
        <td>13</td>

        <td>1980</td>

        <td>36</td>

        <td>1.250</td>

        <td>1.250</td>
      </tr>

      <tr>
        <td>14</td>

        <td>1983</td>

        <td>12</td>

        <td>225</td>

        <td>56</td>
      </tr>

      <tr>
        <td>15</td>

        <td>1984</td>

        <td>12</td>

        <td>225</td>

        <td>169</td>
      </tr>

      <tr>
        <td>16</td>

        <td>1994</td>

        <td>14</td>

        <td>611</td>

        <td>461</td>
      </tr>

      <tr>
        <td>17</td>

        <td>1999</td>

        <td>36</td>

        <td>15.038</td>

        <td>11.739</td>
      </tr>

      <tr>
        <td>18</td>

        <td>2002</td>

        <td>36</td>

        <td>12.821</td>

        <td>11.914</td>
      </tr>

      <tr>
        <td>19</td>

        <td>2005</td>

        <td>36</td>

        <td>6.662</td>

        <td>6.662</td>
      </tr>

      <tr>
        <td></td>

        <td></td>

        <td>Toplam</td>

        <td>37.735</td>

        <td>32.844</td>
      </tr>
    </table>
  </figure>

  <h4>5.4.2. Dünya Ticaret Örgütü (WTO)</h4>

  <p>Ülkelerarası mal ve hizmet ticaretinin mümkün olduğunca öngörülebilir, serbest ve olağan olabilmesi için gereken çerçeveyi oluşturmak, kuralları koymak ve uygulamak amacıyla kurulmuş uluslararası bir kurum.</p>

  <p>WTO’nun kuruluşuna önderlik eden görüşmeler Uruguay Round toplantılarıyla (1986-1994) olmuştur. Buna karşılık WTO düşüncesi ilk olarak ortaya, 1944 yılında IMF ve Dünya Bankası’nın kuruluşuna önderlik eden Bretton Woods konferansı sırasında John Maynard Keynes tarafından atılmıştır. Keynes Planı adıyla anılan ve kabul görmeyen planda IMF, Dünya Bankası ve ITO’nun (International Trade Organisation) birlikte kurulması öngörülmüştür. ABD Hazine Bakanı Henry White’ın hazırladığı planın kabulü üzerine Ticaret ve Tarifeler Üzerine Genel Anlaşma (General Agreements on Trade and Tariffs-GATT) oluşturulmuştur. Zaman içinde gelişmeler Keynes’i haklı çıkarmış ve GATT, WTO’ya dönüştürülmüştür.</p>

  <p>157 üyesi bulunan (2012) WTO’nun amacı, ülkeler arasındaki ticari akımların mümkün olabildiğince öngörülebilir, serbest ve olağan olması için gerekli çerçeveyi oluşturmak ve bu amaca yönelik kuralları koymaktır. Bu anlamda WTO, ülkeler arasındaki ticaretin küresel kurallarını koymaya çalışmaktadır.</p>

  <p>WTO’nun başlıca üç organı vardır. İlki olan Bakanlar Konferansı en az iki yılda bir toplanan ve üye ülkelerin, bakanları düzeyinde temsil edildikleri bir çeşit yasama organıdır.</p>

  <p>İkinci organ olan Genel Konsey, günlük yönetim kararlarını alan ve düzenli olarak toplanan bir çeşit yönetim kuruludur. Bu konseyin üyeleri normal olarak WTO üyesi ülkelerin WTO nezdindeki büyükelçileri veya delegasyon başkanlarıdır. Buna karşılık bazı hallerde üye ülkelerden gelen resmi görevliler de bu toplantılara katılırlar.</p>

  <p>Üçüncü organ ise WTO Genel Direktörü ve ona bağlı memurlardır.</p>

  <p>Bunların dışında üç önemli konsey daha vardır: Mallar Konseyi, Hizmetler Konseyi ve Fikri Mülkiyet Hakları Konseyi.</p>

  <h4>5.4.3. Ülke Grupları: G-8 ve G-20</h4>

  <p><b>G-8:</b> Ekonomik açıdan dünyanın en zengin 8 ülkesinin, küresel sistemin ekonomik ve parasal sorunlarını görüşmek ve bu konularda işbirliği gerçekleştirmek amacıyla oluşturdukları grubun adıdır. Group of Eight adının kısaltılmış halini ifade eder.</p>

  <p>Grup üyeleri ABD, Japonya, Almanya, İngiltere, Fransa, İtalya, Kanada, Rusya’dır. İlk kez G-6 adı altında 6 üyeyle 1975 yılında toplanmış, 1976 yılında Kanada’nın da katılımıyla G-7 olmuş ve 1997 yılında Rusya’nın da guruba girmesiyle adı G-8’e dönüşmüştür.</p>

  <p>Bu 8 ülkenin ekonomi bakanları ve sonra da liderleri yılda bir veya iki kez bir araya gelerek küresel sistemin ekonomik ve parasal sorunları hakkında görüş alışverişinde bulunurlar ve izlenecek ortak politikalar için altyapı oluşturmaya çalışırlar. Her ne kadar burada oluşturulan politikalar bu devletleri bağlar gibi görünse de bu ekonomiler küresel sistemin ekonomik gücünün beşte ikisini oluşturduğu için küresel sistemin tümünü etkileyecek ağırlıktadır.</p>

  <p><b>G-20:</b> Dünyanın 20 büyük ekonomisinin bir araya geldiği gruba G-2O (Group of Twenty) adı veriliyor. Bu grupta 19 büyük ülkenin ekonomiden sorumlu bakanları ya da maliye bakanları ile merkez bankası başkanları ve Avrupa Birliği Avrupa Konseyi başkanı ve Avrupa Merkez Bankası başkanı bulunuyor.</p>

  <p>G-8 maliye bakanlarının Washington’da 25 Eylül 1999 tarihindeki toplantısında kuruluşu açıklanmıştır.</p>

  <p>Grup yılın belli zamanlarında bakanlar ve merkez bankası başkanları düzeyinde toplanmakta ve bu düzeyde belirlenen konular hakkında karar alınmasını sağlamak üzere de yılın belli zamanlarında devlet başkanları düzeyinde bir araya gelmektedir.</p>

  <p>G-20 grubunun üyeleri şunlardır: ABD, Çin, Japonya, Almanya, Fransa, İngiltere, İtalya, Kanada, Rusya, Hindistan, Arjantin, Türkiye, Brezilya, Meksika, Güney Afrika, Suudi Arabistan, Kore, Avustralya, Endonezya, Avrupa Birliği Dönem Başkanı ve Avrupa Birliği Merkez Bankası Başkanı.</p>

  <p>G-20 toplantılarında alınan kararlar küresel sistemin onda dokuzunu oluşturan ülkelerce alınmış sayıldığı için sisteme yön verici nitelik taşır. Dolayısıyla bu kararlar ülkelerin izleyeceği ekonomi politikası açısından yön gösterici olur.</p>

  <h2 id="055">5.5. ULUSLARARASI KURULUŞLARIN EKONOMİ POLİTİKASI ÜZERİNDE ETKİLERİ</h2>

  <p>Başta IMF olmak üzere uluslararası ekonomik kuruluşların, dünya genelinde ekonomi politikalarının oluşturulmasına önemli katkıları vardı. 1980’lerin ikinci yarısından itibaren bu eğilim kaybolmaya başlamıştır. Gelişmiş ülkeler kendi sorunlarını G-8 toplantılarında tartışmaya yönelince IMF’nin etkisi tıpkı Dünya Bankası’nda olduğu gibi daha çok gelişme yolundaki ülkelere kaymaya başlamıştır.</p>

  <p>2000’lerden itibaren başta Çin ve Hindistan olmak üzere gelişme yolundaki ekonomilerin giderek önem kazanmaya başlamasıyla birlikte bu ekonomileri de kapsayan G-2O grubu oluşturulmuş ve karar ağırlığı bu gruba geçmiştir. Buna karşılık kriz dönemlerinde IMF’nin ağırlığı ve etkisi ön plana çıkmaktadır.</p>

  <p>Burada değinilmemiş olmakla birlikte eğer bir ülke Dünya Bankası ile birlikte yapısal uyumlandırma ya da sektörel uyumlandırma programları yapmışsa o zaman Dünya Bankası’nın da ekonomi politikası oluşturmada etkileri söz konusu olmaktadır.</p>

  <p>Uluslararası ekonomik kuruluştan gelişme yolundaki ülkelerin de aktif olarak yer aldığı ve kararlarından etkilendiği kuruluş WTO’dur.</p>

  <p>Dolayısıyla WTO üyesi ülkelerin tümü dış ticaret politikalarını WTO’nun kararları çerçevesinde biçimlendirirken bu kuruluşun kararlarından ve yönlendirmesinden etkilenmektedir.</p>

  <p>Üye ülkelerden herhangi bir ekonomik sorunla karşılaşanlar, IMF’ye başvurarak bu kuruluşun desteğini talep etmektedir. IMF söz konusu desteği verirken ilgili ülkeyle ortak bir program yapmaktadır.</p>

  <p>Dolayısıyla böyle bir durumda ilgili ülke ekonomi politikasını biçimlendirirken, IMF ile ortak bir program uyguladığı için, IMF’nin yaklaşımlarından fazlasıyla etkilenmektedir.</p>

  <p>Bir ülke, IMF ile ortak program uygulamasına giriştiğinde, Dünya Bankası’nın da yönlendirmesine açık olmaktadır. IMF genel ekonomik politika üzerinde söz sahibi olurken, Dünya Bankası sektörel ayrıntılar konusunda yönlendirici etki yapmaktadır.</p>

  <p>Özetle gelişmiş ülkelerin WTO’nun, ortak programa girmiş gelişme yolundaki ülkelerin ise her üç kurumun kararlarından da etkilendiğini belirtebiliriz.</p>

  <h2 id="056">5.6. MAKALELER</h2>

  <h4>IMF Hakkındaki Şehir Efsaneleri</h4>

  <p>Mahfi Eğilmez (www.mahfiegilmez.com) 20.06.2012</p>

  <p>Birinci efsane: IMF verdiği desteklere çok yüksek faiz alıyor.</p>

  <p>Gerçek: IMF, batık veya sorunlu ekonomilere dünyada en düşük faizle kredi veren kuruluştur.</p>

  <p>IMF’nin stand by düzenlemelerinde uyguladığı faiz oranı, basit faiz oranı adı verilen ve bugün itibariyle yüzde 1,16 oranında olan bir faiz oranıdır. Bu oran kotanın yüzde 300’üne kadar olan borçlanmalar için aynıdır. Kotanın yüzde 300’ünü aşan borçlanmalar için 3 yıla kadar 2 puan, 3 yıldan sonra 3 puan ek faiz uygulanır. Buna ek olarak her borçlanma için bir taahhüt ücreti ödenir. Taahhüt ücreti her 12 ayda bir uygulanır. Kotanın iki katına kadar kullanımlarda 0,15 puan, iki kat ile on kat arası kullanımlar için 0,30 puan ve on katı aşan kullanımlar için 0,60 puan taahhüt ücreti alınır. Bunlara ek olarak her kredi çekilişinden 0,5 puan hizmet ücreti alınır.</p>

  <p>Şimdi bunları uygulamalı olarak hesaplayalım. Küçük bir ülkenin IMF’deki kotasının 65,5 milyon SDR olduğunu varsayalım. Bunun bugünkü kurla dolar karşılığı 100 milyon dolardır. Diyelim ki bu ülke ödemeler dengesi sıkıntısına girdi ve IMF’den destek istedi. IMF de bu ülkeye kotasının iki üç katı kadar borçlanabilme imkânı veren bir stand by düzenlemesi yaptı. Yine diyelim ki bu ülke bu imkânı üç yılda 8 eşit çekimle kullanacak ve geri ödemesini de 5 yılda yapacak olsun.</p>

  <p>Faiz = Basit Faiz Oranı + Taahhüt ücreti + Hizmet ücreti</p>

  <p>Faiz = 1,16 + 0,675 + 0.5 = % 2,35 (SDR faizi)</p>

  <p>USD Faizi = % 3,59</p>

  <p>Eğer bu ülke kotasının beş katı kredi kullanacaksa bu oran yüzde 6’ya kadar yükselmektedir. Bu ülkenin uluslararası piyasadan tahvil ihracı yoluyla borçlanmasının maliyeti dolar bazında bunun biraz üzerinde olabilir. Burada akla şu soru gelir: Bu ülke aşağı yukarı aynı koşullarla piyasadan borçlanabildiğine göre niçin kendisine daha ağır koşullar ileri süren IMF'den destek istesin? Çok doğru bir sorudur ve yanıtı da içinde saklıdır. Bu ülke bu kadar yüksek bir miktar için piyasadan aynı koşullarla borçlanabilse zaten IMF’ye gitmez.</p>

  <p>İkinci efsane: IMF politikaları başarısızdır.</p>

  <p>Gerçek: IMF politikaları bazı ekonomiler için başarılı bazı ekonomiler için başarısız olmuştur.</p>

  <p>Ne var ki IMF’nin asıl görevi bir ülkenin içine düştüğü ödemeler dengesi krizini çözmektir. Eğer bir ülkenin siyasetçileri popülist uygulamalara devam ederlerse IMF’nin desteği hiçbir işe yaramaz. IMF desteği ve bu destekle birlikte önerdiği ekonomi politikalarının başarılı olabilmesi, ülke siyasetçilerinin bu politikaları tavizsiz uygulamalarıyla mümkündür. Genellikle siyasetçiler kendi uygulama eksiklik ve hatalarını IMF’nin programına çıkardıkları ve halkı da buna ikna ettikleri için başarısızlığın faturası IMF’ye çıkarılır.</p>

  <p>Üçüncü efsane: IMF, Türkiye’de 18 stand by uyguladığı halde Türkiye’de başarılı olamamış ve ekonominin sorunlarını çözememiştir.</p>

  <p>Gerçek: Dünyada IMF’nin başarısız olduğunu söyleyebilecek son ülke Türkiye'dir.</p>

  <p>IMF’nin asli görevi bir ülkenin içine düştüğü ödemeler dengesi krizlerini çözmede ona yardımcı olmaktır. Öteki öneriler hep bu asli görevle bağlantılıdır. Bir başka ifadeyle ülkenin ekonomik sorunlarını çözmek asıl olarak o ülkenin siyasetçilerinin işidir. IMF sadece parasal ve düşünsel anlamda yardımcı olmaya çalışır.</p>

  <p>Bugüne kadar IMF, Türkiye’ye 19 stand by düzenlemesi eşliğinde toplam 56,9 milyar dolar destek tahsis etmiş, Türkiye bu toplamın 49,6 milyar dolarlık bölümünü kullanmıştır. 1980 yılına gelene kadarki kullanımlar son derecede düşüktür. Çünkü unutmamak gerekir ki Türkiye’nin o tarihlere kadar başlıca ihraç ürünleri fındık, kuru üzüm, incir gibi tarımsal ve az sayıda sanayi ürünüdür. Hava koşulları kötü gidip de ürün düşük olunca ihracat düşmekte, Türkiye ödemeler dengesi sıkıntısına girip ithalat yapamaz konuma gelince IMF’nin kapısını çalmaktadır. 25-30 milyon dolarlık desteklerle ekonominin kalkınmasını beklemek tuhaf olur. 1980 yılındaki nispeten büyük destek 24 Ocak kararları ve ekonominin 70 cent’e muhtaç halden kurtarılması amacına dönüktür. 1994 yılındaki destek tümüyle o yıl yaşanan ve büyük ölçüde kendi hatalarımızdan kaynaklanan krizden kurtulmak için alınmıştır. 1999 sonunda başlayan ve 2008 yılında sonuçlanan kredilerin kullanımı ise 2001 krizine giden gelişmeler, 2001 krizi ve sonrası için kullanılmıştır. IMF, Türkiye’nin 1980 ve 1994 krizinden çıkışında çok Önemli katkı sağlamıştır.</p>

  <p>Özetle söylemek gerekirse 1961’den bu yana kullandığımız toplam 50 milyar dolara yakın kullanımın 46 milyar dolara yakın bölümü (yüzde 91’i) 2001 krizi ve sonrası için kullanılmıştır. Ve bu tutar, Türkiye'nin ekonomik sorunlarını oldukça önemli bir bölümünün çözümünü sağlamıştır.</p>

  <p>Aşağıdaki tabloda IMF’nin son üç stand by düzenlemesinin uygulandığı 1999 sonu ile 2008 yılları arasındaki döneme ilişkin başlıca makroekonomik göstergeler yer almaktadır.</p>

  <figure id="t08">
    <table>
      <caption>
        Tablo 8: Türkiye Ekonomisinin IMF Programı Sürecindeki Gelişimi
      </caption>

      <tr>
        <th></th>

        <th>1999</th>

        <th>2000</th>

        <th>2001</th>

        <th>2002</th>

        <th>2003</th>

        <th>2004</th>

        <th>2005</th>

        <th>2006</th>

        <th>2007</th>

        <th>2008</th>
      </tr>

      <tr>
        <td>GSYH Milyar USD</td>

        <td>250</td>

        <td>266</td>

        <td>196</td>

        <td>232</td>

        <td>303</td>

        <td>392</td>

        <td>483</td>

        <td>529</td>

        <td>649</td>

        <td>730</td>
      </tr>

      <tr>
        <td>Enflasyon (%)</td>

        <td>69</td>

        <td>39</td>

        <td>68</td>

        <td>30</td>

        <td>18</td>

        <td>9</td>

        <td>8</td>

        <td>10</td>

        <td>8</td>

        <td>10</td>
      </tr>

      <tr>
        <td>İşsizlik(%)</td>

        <td>8</td>

        <td>6</td>

        <td>8</td>

        <td>10</td>

        <td>10</td>

        <td>10</td>

        <td>11</td>

        <td>10</td>

        <td>10</td>

        <td>11</td>
      </tr>

      <tr>
        <td>Borç Stoku /GSYH</td>

        <td>58</td>

        <td>52</td>

        <td>78</td>

        <td>74</td>

        <td>68</td>

        <td>60</td>

        <td>53</td>

        <td>47</td>

        <td>40</td>

        <td>40</td>
      </tr>

      <tr>
        <td>CariAçık /GSYH</td>

        <td>0</td>

        <td>-4</td>

        <td>2</td>

        <td>0</td>

        <td>-2</td>

        <td>-4</td>

        <td>-5</td>

        <td>-6</td>

        <td>-6</td>

        <td>-6</td>
      </tr>
    </table>
  </figure>

  <p>Tablo bize Türkiye’nin, IMF programı öncesindeki (1999 verileri) ve sonrasındaki durumu arasındaki değişimi gösteriyor. Dönem boyunca GSYH 3 katına çıkmış, enflasyon yüzde 69’dan yüzde 10’a gerilemiş, işsizlik yüzde 8’den 11’e yükselmiş, borç stokunun GSYH’ya oranı yüzde 58’den yüzde 40’a düşmüş, cari açığın GSYH’ya oranı ise 0 düzeyinden yüzde 6’ya çıkmıştır.</p>

  <p>Yani IMF programları boyunca Türkiye’de olumlu gelişmelerin yanında olumsuz ekonomik gelişmeler de olmuştur. Buna karşılık olumlu gelişmelerin daha ağırlıklı olduğunu söylememiz mümkündür. Bu tablo bize IMF’nin Türkiye’de uyguladığı programın başarılı olduğunu göstermektedir.</p>

  <h4>IMF Tartışılıyor</h4>

  <p>Ercan Kumcu, <i>Hürriyet</i>, 24.06.2001</p>

  <p>Bu yazıyı okuduğunuzda Brezilya’nın Rio de Janerio kentinde olacağım. Uluslararası finansal mimarinin yeniden oluşumuna katkı yapmak üzere düzenlenmiş bir konferansa katılıyorum.</p>

  <p>Konferansın ilk günü IMF ile istikrar programı yapmış ülkelerin deneyimlerinin tartışılmasına ayrılmış. Bu bağlamda ben de Türkiye’nin deneyimlerini anlatacağım.</p>

  <p>Benim gibi Brezilya’dan, Arjantin’den, Rusya’dan Kore’'den ve Tayland’dan kendi ülkelerindeki deneyimleri anlatacak iktisatçılar da burada olacaklar. Bu tartışmalara taraf olan uluslararası kuruluşlar da kendilerini savunacaklar.</p>

  <p>Katılımın düzeyi çok yüksek. İyi bir bilgi alışverişi olacağı anlaşılıyor. Toplantı bizler açısından da oldukça önemli. Çünkü, 1980’lerin başından bu yana ilk kez Türkiye ekonomisi yeniden akademik ve yarı akademik toplantıların bir gündem maddesi haline geldi. Üzerinde tartışılan bir ülke olduk.</p>

  <p>Elbette, buralarda başarılarımızın konuşulmasını tercih ederdik. Olmadı. Fakat, başarısızlıklarımızdan bir ders çıkarmak da önemli bir katkıdır. Dünya çapında akademisyenleri Türkiye ekonomisi üzerinde araştırma yapmaya özendirebilmemiz de bir başarıdır.</p>

  <p>Benim konferansta söyleyeceklerimi okurlarım zaten biliyorlar. Parça parça da olsa, günlük yazılarımda Türkiye’nin geçen yılki deneyimlerini bu köşede tartıştım. İstikrar programının rafa kaldırılmasında IMF’nin rolü konusundaki düşüncelerimi de bu köşeyi okuyanlar biliyorlar.</p>

  <p>IMF’nin program yaptığı ülkelerde çok fazla itibarının kalmadığı iyi bilinen bir gerçek. IMF de bu gerçeğin farkında. Dolayısıyla, kendine yönelik yazılı ya da sözlü eleştirileri zaman kaybetmeden yanıtlamaya çalışıyor. Tüm yanıtlarında ortak bir özellik var. IMF kendi öz eleştirisini yapacağına, eleştirilere karşı savunmaya geçiyor. Bir hata yapılmışsa, hatanın ülkedeki idarecilerde olduğunu söylüyor. Ucuz bir savunma oluyor.</p>

  <p>Halbuki, dünya ekonomilerinin IMF gibi bir kuruma kesinlikle ihtiyacı var. Özellikle küreselleşme ile birlikte IMF gibi kurumların önemi çok daha fazla arttı. Özeleştirinin IMF’yi bir kurum olarak çok daha iyi bir konuma getireceğini düşünüyorum.</p>

  <p>IMF’nin de ortak olduğu başarısızlıklardan etkilenen ülkeler ise bir başka kutupta dolaşıyor. IMF programlarının başarısızlığı ülkelerdeki milliyetçi tavrı sertleştiriyor. İdeolojik olarak IMF’ye karşı olanlar başarısızlıklarda kendilerinin haklılıklarının ispat edildiğini düşünüyorlar. Onlar da çok büyük bir yanılgı içindeler.</p>

  <p>Denklemin bir başka ayağı da IMF’nin idaresini ele geçirmiş olan Amerikan İdaresi’nin tutumu. Amerikan İdaresi, IMF’yi Amerika’nın dış ekonomik ilişkiler kurumu yaparak tepki alıyor. Avrupa ve Japonya da en azından kamuoyu önünde eleştirilerini açıkça dile getirmekten kaçınıyorlar. Dolayısıyla, IMF’ye doğru bir misyon çizilmesi zorlaşıyor.</p>

  <h2 id="057">5.7. SORULAR</h2>

  <ol>
    <li>Uluslararası ekonomik işbirliğinin önemi nedir? Bu işbirliğini sağlamaya yönelik kurumlardan üçünün adını yazın.</li>

    <li>Gelişmiş ekonomilerle olan ekonomik ilişkilerimiz ekonomi politikamızı nasıl etkiler?</li>

    <li>Yükselen piyasa ekonomilerine örnek beş ülke sıralayın. Bunların gelişme yolundaki ekonomilerden farkı nedir?</li>

    <li>IMF hangi amaçla kurulmuştur?</li>

    <li>IMF’de kota ne demektir? Bir ülkenin IMF’deki kotası nasıl hesaplanır?</li>

    <li>Türkiye, IMF ile bugüne kadar 19 kez stand-by düzenlemesine girmiştir. Bu kadar çok stand-by düzenlemesi yapmış olması Türkiye’nin ya da IMF’nin başarısızlığı olarak değerlendirilebilir mi? Tartışın.</li>

    <li>Dünya Ticaret Örgütü’nün amaçları ve organları hakkında bilgi verin.</li>

    <li>G-8 hangi amaçla kurulmuştur. Üyeleri hangi ülkelerdir?</li>

    <li>G-20 hangi amaçla kurulmuştur? Bu amaca hizmet ettiğini düşünüyor musunuz? Tartışın.</li>

    <li>Uluslararası kuruluşların bir ekonominin ekonomi politikası üzerinde ne şekilde etkisi olabilir?</li>
  </ol>
</body>
</html>
