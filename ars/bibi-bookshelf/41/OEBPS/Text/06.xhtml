<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/styles.css" rel="stylesheet" type="text/css" />

  <title>Ekonomi Politikası</title>
</head>

<body>
  <h1 id="06">6. Kamu Kesimi Mali Yapısı</h1>

  <p class="alinti">Borçlanmamayı tercih ederim. Önce<br />
  borçlanırsın sonra yalvarırsın.</p>

  <p class="alintilanan">ERNEST HEMINGWAY</p>

  <h2 id="061">6.1. KAMU KESİMİ</h2>

  <p>Ülkelere göre farklılıklar gösteren kamu kesimi Türkiye’de başlıca üç alt bölümde toplanabilir. Bunlar (1) Genel yönetim, (2) Kamu iktisadi teşebbüsleri (KİT’ler) ve (3) Diğer kamu kesimi olarak sıralanabilir.</p>

  <p>Genel yönetim kendi içinde merkezi yönetim, sosyal güvenlik kuruluşları ve yerel yönetimler olarak üçe ayrılır. KİT’leri, işletmeci KİT’ler ve tasarrufçu KİT’ler olarak ikiye ayırmak adet olmuştur. Diğer kamu kesimi başlığı altında da bütçe dışı fonlar, döner sermayeli kuruluşlar ve işsizlik sigortası fonu yer alır. Kamu kesimini oluşturan bu kategorilerin altında hangi kurum ve kuruluşların yer aldığı aşağıdaki tabloda gösterilmiştir.</p>

  <figure id="t09">
    <table class="left">
      <caption>
        Tablo 9: Kamu Kesimini Oluşturan Kurumlar
      </caption>

      <tr>
        <th>GENEL YÖNETİM</th>

        <th>KİT’LER</th>

        <th>DİĞER KAMU</th>
      </tr>

      <tr>
        <td><b>Merkezi Yönetim</b></td>

        <td>İşletmeci KİT’ler</td>

        <td>Bütçe dışı fonlar</td>
      </tr>

      <tr>
        <td>_Genel bütçeli idareler</td>

        <td>Finansal KİT’ler</td>

        <td>Döner sermayeli kuruluşlar</td>
      </tr>

      <tr>
        <td>_Özel bütçeli idareler</td>

        <td></td>

        <td>İşsizlik sigortası fonu</td>
      </tr>

      <tr>
        <td>_Düzenleyici ve denetleyici kur.</td>

        <td></td>

        <td></td>
      </tr>

      <tr>
        <td><b>Sosyal Güvenlik Kurumları</b></td>

        <td></td>

        <td></td>
      </tr>

      <tr>
        <td>_SGK</td>

        <td></td>

        <td></td>
      </tr>

      <tr>
        <td><b>Yerel Yönetimler</b></td>

        <td></td>

        <td></td>
      </tr>

      <tr>
        <td>_Belediyeler</td>

        <td></td>

        <td></td>
      </tr>

      <tr>
        <td>_İl Özel İdareleri</td>

        <td></td>

        <td></td>
      </tr>
    </table>
  </figure>

  <h2 id="062">6.2. GENEL BÜTÇELİ İDARELER</h2>

  <p>Genel bütçeye dahil kamu idareleri, devlet tüzel kişiliğine dahil olan kamu idareleridir. TBMM, Cumhurbaşkanlığı, Anayasa Mahkemesi, Yargıtay, Danıştay, Sayıştay ve diğer yargı organları, Başbakanlık ve bütün bakanlıklar, DSİ, Karayolları, MİT, TÜİK, Emniyet Genel Müdürlüğü, Diyanet İşleri Başkanlığı, Gelir İdaresi Başkanlığı gibi idareler bu kategoriye girer.</p>

  <h2 id="063">6.3. ÖZEL BÜTÇELİ İDARELER</h2>

  <p>Özel bütçe kapsamında yönetilen kamu idareleri, bir bakanlığa bağlı ya da bir bakanlıkla ilgili olarak belirli bir kamu hizmetini yürütmek amacıyla kurulan, gelir tahsis edilen, bu gelirlerden harcama yapmak yetkisi verilen, kuruluş ve çalışma esasları kanunla düzenlenen kamu idareleridir. Savunma Sanayii Müsteşarlığı, YÖK, TÜBİTAK, MTA, Devlet Tiyatroları Genel Müdürlüğü, Devlet Operası Genel Müdürlüğü, MPM, Türk Patent Enstitüsü, KOSGEB, Özelleştirme İdaresi Başkanlığı, Orman Genel Müdürlüğü, Vakıflar Genel Müdürlüğü gibi kurumlar bu kategoriye girer.</p>

  <h2 id="064">6.4. DIĞER KAMU KESİMİ KURUMLARI</h2>

  <h4>6.4.1. Kamu İktisadi Teşebbüsleri</h4>

  <p>Piyasa düzenine dayalı bir ekonomide, mal ve hizmetlerin büyük çoğunluğu, tüketici tercihlerine dayalı olarak oluşan piyasa talebi ve bunun yarattığı kaynak tahsisine göre, özel kesim kuruluşları tarafından üretilir. Bununla birlikte tüketicilerin bütün tercihlerini mevcut piyasa aracılığıyla talebe dönüştürüp kaynak tahsis mekanizmasını etkilemeleri mümkün olmaz. Örneğin ulusal savunmaya ilişkin mal ve hizmetlerin piyasa aracılığıyla ifade edilmesi her zaman mümkün olmayabilir. Öte yandan tüketici tercihlerinin, özel kesimin varlık nedeni olan kârlılık kriterini karşılaması da her zaman mümkün olmayabilir. Örneğin karayolu, demiryolu, baraj gibi bazı altyapı yatırımları, bunları yapana değil genellikle bunlardan yararlanana kâr sağlar. O nedenle özel kesimin altyapı yatırımlarını, bunlardan sağlayacağı yararı planlayarak yapması istisnai bir olaydır. Bu ve benzeri durumlarda kamu kesiminin devreye girerek boşluğu doldurması kaçınılmaz olur.</p>

  <p>Kamu iktisadi teşebbüslerinin kurulmasının temel nedeni yukarıda değinilen tahsis sorununu çözmektir. Bununla birlikte kuruluş nedenleri arasında diğer bazı ekonomik, mali ve siyasal nedenler de vardır.</p>

  <p>Bir işletmenin kamu iktisadi teşebbüsü sayılabilmesi üç kriterin varlığına bağlı kabul edilmektedir: (1) Devlet (ya da hazine) ya söz konusu işletmenin en büyük ortağıdır ya da yönetim veya denetimini elinde bulundurmaktadır. (2) İşletme, kişi ve kuruluşlara satılan mal ve/veya hizmetlerin üretimiyle uğraşmaktadır. (3) İşletmenin temel amacı kâr maksimizasyonu değil, genel yarar ile kârlılığı optimum dengede bağdaştırmaktır.</p>

  <p>Kamu iktisadi teşebbüsleri, doğal tekellerden yaratılmış tekellere, mal üreten işletmelerden (yiyecek, giyecek, makine, alet üreten işletmeler gibi) hizmet üreten işletmelere (havayolu, demiryolu, turizm işletmeleri) kadar çok çeşitli alanlarda kurulabilmektedir.</p>

  <p>Dünya uygulamaları, genelde, kamu iktisadi teşebbüslerinin kurulmasında güdülen pek çok amacın yerine getirilemediğini ortaya koymuştur. Kamu iktisadi teşebbüslerinin, temel kuruluş amaçlarını düşünüldüğü gibi gerçekleştirememeleri, özelleştirmeyi bir dünya uygulaması haline getirmiştir.</p>

  <h4>6.4.2.Bütçe Dışı Fonlar</h4>

  <p>Bütçe dışı fonlar tahsis-i varidat denilen (İngilizce’de <i>earmarking</i>) bir uygulamanın örneğidir. Belirli bir devlet gelirinin belirli bir devlet giderine ayrılmasını hedef olarak alır. Örneğin devletin bazı vergi gelirleri bütçedeki genel kasaya gireceğine özel bir harcamayı hedefleyen bir fon hesabına gidiyorsa karşımızda bu uygulama var demektir. Türkiye’de 1980’ler sonrasında yaygın bir biçimde uygulanmış olan bütçe dışı fonların birçoğu kamu mali disiplinini bozduğu için 1998-2001 yılları arasında kapatılıp geliri ve gideri bütçeye devredilmiştir.</p>

  <h4>6.4.3. Düzenleyici ve Denetleyici Kurumlar</h4>

  <p>Özel kanunlarla kurul, kurum veya üst kurul şeklinde teşkilatlanan kurumlardır. Bunlar Radyo ve Televizyon Üst Kurulu, Sermaye Piyasası Kurulu, Bankacılık Düzenleme ve Denetleme Kurumu, Bilgi Teknolojileri ve İletişim Kurumu, Enerji Piyasası Düzenleme Kurumu, Kamu İhale Kurumu, Tütün ve Alkol Piyasası Düzenleme Kurumu, Kamu Gözetimi, Muhasebe ve Denetim Standartları Kurumu’dur. Bunların kendi öz gelirleri vardır (örneğin Rekabet Kurumu’nun tahsil ettiği para cezaları, RTÜK’ün tahsil ettiği para cezaları). Bu kurumlar bir alt başlık olarak merkezi yönetim bütçesi içinde yer alırlar.</p>

  <h4>6.4.4. Sosyal Güvenlik Kuruluşları</h4>

  <p>Çalışanlardan toplanan paralarla emeklilere maaş veren, emekli ve çalışan üyelerine sağlık hizmeti sunan, devlet tarafından yönetilen ve yönlendirilen kuruluşlardır. Türkiye’de kamu kesimi tarafından kurulmuş bulunan sosyal güvenlik kurumu (SGK) ile birlikte çeşitli özel sosyal güvenlik sandıkları vardır. SGK, katılımcıların prim gelirleriyle ayakta duramamakta, Hazine’den sürekli gelir aktarımı yapılmaktadır.</p>

  <h4>6.4.5. Yerel Yönetimler</h4>

  <p>Toplumun ihtiyaçlarını yerinde karşılamak üzere oluşturulan yönetimlerdir. Türkiye’de yerel yönetimler belediyeler ve il özel idareleridir. Ayrıca belediyelere bağlı iktisadi teşebbüs niteliğinde kuruluşlar vardır (İETT, İGDAŞ, BEDAŞ). Belediyelerin kendi gelir gider bütçeleri olduğu gibi bunlara genel bütçe gelirlerinden de pay verilir (Mali tevzin).</p>

  <h4>6.4.6. Döner Sermayeli Kuruluşlar</h4>

  <p>Bunlar kendilerine bütçeden tahsis edilen bir başlangıç sermayesiyle kurulup her yıl elde ettiği kârı sermayesine ekleyerek çalışan kurumlardır. Üniversite hastanelerinin döner sermaye işletmeleri en tipik örneklerdir.</p>

  <h2 id="065">6.5. KAMU KESİMİ MALİ GÖRÜNÜMÜ</h2>

  <p>Günümüzde kamuoyuna sonuçları açıklanan bütçe, merkezi yönetim bütçesidir. Yani genel bütçe içinde yönetilen idarelerin (TBMM, Cumhurbaşkanlığı, Bakanlıklar vb.) + özel bütçe içinde yönetilen idarelerin (YÖK, Üniversiteler, TRT vb.) + düzenleyici ve denetleyici kurumların (BDDK, SPK, EPDK vb.) bütçelerinin toplamıdır. Buna bütçe dışı fonların sosyal güvenlik kurumlarının ve KİT’lerin açıklarının katılmasıyla da kamu kesimi toplam dengesine ulaşıyoruz.</p>

  <h2 id="066">6.6. MAKALELER</h2>

  <h4>Türkiye’de Kamu Mali Sistemi</h4>

  <p>Mahfi Eğilmez (www.mahfiegilmez.com) 24.07.2012</p>

  <p>Devlet bir tüzel kişiliktir. Devletin çeşitli kurumları bu tüzel kişiliği kendi görev ve yetkileri çerçevesinde temsil ederler. Devlet tüzel kişiliğinin mali yönünü Maliye Bakanlığı ve Hazine ortaklaşa temsil eder. Maliye Bakanlığı, mülk sahipliği, devlet gelirlerinin toplanması gibi konularda, Hazine ise devlet harcamalarının ödenmesi ve kamu borçlanması gibi konularda devletin tüzel kişiliğinin temsilini üstlenir.</p>

  <p>Kamu kesimi iki ana kategoriden ve onların altındaki alt kategorilerden oluşuyor. Bu iki ana kategori genel yönetim ve KİT’lerdir. Genel yönetim: Merkezi yönetimi, sosyal güvenlik kurumları ve yerel yönetimleri içine alıyor. Merkezi yönetim ise genel bütçeye dahil kamu idareleri, özel bütçe kapsamında yönetilen kamu idareleri ve düzenleyici ve denetleyici kurumlardan oluşuyor.</p>

  <p>Önce genel yönetimin ilk parçası olan merkezi yönetimi oluşturan kamu idare ve kurumlarını açıklayalım. Bunlar üç parçadan ibaret. Genel bütçeye dahil kamu idareleri, devlet tüzel kişiliğine dahil olan kamu idareleridir (yani yasama, yargı ve yürütme organını oluşturan birimler ile DSİ ve Karayolları gibi kurumlar). Özel bütçe kapsamında yönetilen kamu idareleri, bir bakanlığa bağlı ya da bir bakanlıkla ilgili olarak belirli bir kamu hizmetini yürütmek amacıyla kurulan, gelir tahsis edilen, bu gelirlerden harcama yapma yetkisi verilen, kuruluş ve çalışma esasları kanunla düzenlenen kamu idareleridir (yani tüzel kişiliğe sahip olan YÖK, üniversiteler, Türk Standartları Enstitüsü gibi kurumlar).</p>

  <p>Düzenleyici ve denetleyici kurumlar, özel kanunlarla kurul, kurum ya da üst kurul şeklinde teşkilatlanan ve görevleri sektörle ilgili düzenleme ve denetleme yapmak olan kurumları ifade ediyor (yani RTÜK, BDDK, TMSF gibi kurumlar). Bu kuruluşlardan yasama, yargı ve yürütme organını oluşturanlar devlet tüzel kişiliğinin içinde yer alırlar ve kendi adlarına borçlanmaya gidemezler. Bunların kendilerine özgü gelirleri yoktur. Giderlerini karşılamaları için devlet gelirlerinden bunlara ödenek verilir. Buna karşılık YÖK, Üniversiteler, TSE gibi kuruluşların kendilerine ait ayrı tüzel kişilikleri ve öz gelirleri vardır, ancak bu gelirler giderlerini karşılamaya yeterli olmadığı için Hazine’den destek alırlar. Tüzel kişilikleri olmasına karşılık borçlanmaya gidecekleri zaman Hazine garantisi almaları gerekir.</p>

  <p>Bütçe dışı fonlar (Savunma Sanayii Destekleme Fonu, Sosyal Dayanışma ve Yardımlaşmayı Teşvik Fonu ve Özelleştime Fonu) ile döner sermayeli kuruluşlar da (bunlar ilk sermayesi kamu kesimince verilen genel ve özel bütçeli idarelere bağlı 1421 adet işletmedir) merkezi yönetim içinde kabul edilmektedir.</p>

  <p>Genel yönetimin ikinci büyük parçası sosyal güvenlik kurumlarıdır. Bu kurumlar, sosyal güvenlik sunmak üzere kanunla kurulan kamu idareleridir (SGK, Türkiye İş Kurumu ve Ereğli Amele Birliği Sandığı). Bu kurumların devlet tüzel kişiliğinden ayrı kendi tüzel kişilikleri vardır.</p>

  <p>Genel yönetimin son parçası da yerel yönetimlerdir. Yerel yönetimler, yerel yönetim kapsamındaki kamu idareleridir (yani belediyeler, il özel idareleri ve bunların oluşturduğu birlikler). Bu kuruluşlar da ayrı tüzel kişiliğe sahiptir. Dolayısıyla kendi adlarına borçlanmaya gidebilirler.</p>

  <p>Genel yönetime KİT’lerin dengesini de eklediğimizde kamu kesimi toplam dengesine ulaşıyoruz. KİT’ler kendi tüzel kişiliğine sahiptir ve kendi adlarına borçlanma yapabilir.</p>

  <p>Bu açıklamalar çerçevesinde kamu kesiminin özet görünümü şöyle şematize edilebilir:</p>

  <p><b>Genel Yönetim</b></p>

  <p>Merkezi Yönetim</p>

  <p>Genel bütçeye dahil daireler</p>

  <p>Özel bütçeli idareler</p>

  <p>Düzenleyici ve denetleyici kurumlar</p>

  <p>Sosyal Güvenlik Kurumları</p>

  <p>Yerel Yönetimler</p>

  <p><b>KİT’ler</b></p>

  <p>Finansal KİT’ler</p>

  <p>İşletmeci KİT’ler</p>

  <p><b>Diğer Kamu Kesimi Kuruluşları</b></p>

  <p>Bütçe Dışı Fonlar</p>

  <p>Döner Sermayeli Kuruluşlar</p>

  <p>İşsizlik Sigortası Fonu</p>

  <p>Bu tanımlardan hareket edersek kamu bütçesi ilişkileri açısından şu formülleri yazabiliriz:</p>

  <p>(1) Merkezi yönetim bütçesi = Genel bütçe + Özel bütçe + Bütçe dışı fonlar + Döner sermayeli kuruluş bütçeleri + Düzenleyici ve denetleyici kurum bütçeleri.</p>

  <p>(2) Genel yönetim dengesi = Merkezi yönetim bütçe dengesi + Sosyal güvenlik kurumlarının bütçe dengesi (işsizlik sigortası fonu dahil) + Yerel yönetimlerin bütçe dengesi.</p>

  <p>(3) Kamu kesimi toplam dengesi = Genel yönetim bütçe dengesi + KİT’lerin dengesi.</p>

  <p>Eğer dar anlamlı kamu kesimi borç stokunu merak ediyorsak merkezi yönetim borç stoku bizim için yeterli demektir. AB ülkeleri ve Maastricht kriteri açısından borç stokuna bakacaksak AB tanımlı genel yönetim nominal borç stokuna bakmamız gerekli. O da şöyle hesaplanıyor:</p>

  <p>AB tanımlı genel yönetim nominal borç stoku = Merkezi yönetim borç stoku (bütçe dışı fonlar ve döner sermayeler dahil) + yerel yönetimler borç stoku + sosyal güvenlik kurumları borç stoku (işsizlik sigortası fonu dahil) + ayarlama kalemleridir. (Buradaki ayarlama kalemleri üç ayrı ayarlamayı içeriyor. Genel yönetimi oluşturan kurum ve kuruluşların ellerindeki DİBS’ler brüt borç stokundan düşülüyor. İskontolu olarak ihraç edilen DİBS’lerin nominal değerleri, hesaba katılıyor. Dolaşımdaki bozuk para tutarı merkezi yönetim iç borç stokuna ekleniyor.)</p>

  <p>Merkezi yönetim toplam borç stoku 2012 Haziran sonu itibariyle yaklaşık 524 milyar TL’dir. Bunun 378 milyar TL’si iç, 146 milyar TL’si (yaklaşık 81 milyar USD’si) dış borçtur.</p>

  <p>AB tanımlı genel yönetim nominal borç stokunun GSYH’ya oranı 2011 sonu itibariyle yüzde 39,4’tür.</p>

  <h4>Bütçedeki Harcama Artışları Sürdürülebilir Değil</h4>

  <p>Ercan Kumcu, <i>Haber Türk,</i> 21.03.2013</p>

  <p>Yılın ilk iki ayına yönelik bütçe gerçekleşmeleri, harcamalardaki artışın sürdürülebilir olmadığına işaret ediyor. Kısmen ekonomik büyümenin toparlanmakta olabileceğinden, kısmen de geçen yıl sonunda artırılan bazı dolaylı vergi oranları nedeniyle gelirlerde hatırı sayılır bir artış gözleniyor.</p>

  <p>Yılın ilk iki ayında bütçe dengesi 4,5 milyar lira civarında fazla verdi. Bütçe fazlasının bir bölümü faiz giderlerindeki azalmadan, bir bölümü de gelir artışlarından kaynaklandı. Toplam bütçe gelirleri ilk iki ayda geçen yılın aynı dönemine göre yüzde 25’e yakın artarken, bu yıl faiz giderleri geçen yıla göre 4 milyar lira daha az oldu.</p>

  <p>Ekonomik konjonktüre göre, bütçe gelirlerindeki artış azalıp çoğalabiliyor. Gelir artışında azalmanın yaşadığı dönemlerde genellikle bir defaya mahsus gelir kalemleri icat ediliyor ve/veya dolaylı vergi oranları artırılarak bütçe dengesinin elden kaçması önleniyor. Ama bütçenin asıl sorunu bütçe harcamalarının yüksek oranda önlenemeyen artışı.</p>

  <p>Yılın ilk iki ayında cari transferler geçen yılın aynı dönemine göre yüzde 33’e yakın arttı. Cari transferler içinde yer alan sosyal güvenlik kuruluşlarına bütçeden verilen yardımlardaki artış bu dönemde yüzde 20 civarına geldi. Sosyal güvenlik yardımlarının dışındaki cari transferlerdeki artış ise yüzde 52 oldu. Cari transferler, toplam bütçe harcamalarının yüzde 36’sı, faiz dışı harcamaların ise yüzde 41’i civarında.</p>

  <p>Toplam bütçe harcamalarının yaklaşık dörtte birini oluşturan personel harcamalarındaki ilk iki aydaki artış yüzde 17 civarına geldi. Bütün bu artışlar son on iki aylık enflasyonun (ilk iki ayda yüzde 7,2) çok üzerinde. Harcamalardaki reel artışlar çok yüksek. Bu düzeylerdeki harcama artışlarını gelir artışlarıyla dengeleyip makul düzeylerde bütçe açığı vermek giderek zorlaşıyor. Dolayısıyla, bütçede harcama artışları sürdürülebilir olmaktan çıkıyor.</p>

  <p>Yılın ilk iki ayına bakarak tüm yıl için güvenilir bir tahmin yapabilmek elbette zor. Zorluk personel ya da sosyal güvenlik harcamalarından değil, mal ve hizmet alımlarındaki gelişmelerin ne olacağından kaynaklanıyor. Yılın başı olması nedeniyle mal ve hizmet alımlarında ödenekler tam olarak açılmış değil. O nedenle de yılın ilk iki ayında geçen yılın aynı dönemine göre mal ve hizmet alımlarındaki harcama artışı yalnızca yüzde 11,6’da kaldı. Bu dahi yıllık enflasyonun üzerinde bir artış. Önümüzdeki dönemde bu kalemde de daha hızlı artışlar bekleyebiliriz.</p>

  <p>Yılın ilk iki ayında gözlenen bütçe fazlası birçok açıdan aldatıcı. Sorun, kısa vadede değil, orta-uzun vadede daha belirgin olacak. Bütçe açığı milli gelirin yüzde 2-3’ü düzeyinde kaldığı sürece, makro ekonomik açıdan ekonomik dengeleri tehdit eden bir gelişme yaşanmayabilir. Ama, bütçe açığının bu düzeylerde kalabilmesi için, şimdiki düzeylerdeki harcama artışları karşısında orta dönemde çok ciddi gelir artışlarının gerçekleştirilmesi gerekiyor. Bu alanda sorunlar yaşanabilir.</p>

  <p>Dün vergi affı, bugün 2-B arazilerinden elde edilebilecek gelirler, yarın kayıt dışını önleme adına sağa, sola vergi salma yollarıyla bütçe açığı kontrol altındaymış gibi görünebilir. Ama, on yıllık bir perspektif içinde, Türkiye’nin harcama artışlarını frenlemekten başka bir seçeneği yok gibi görünüyor.</p>

  <h2 id="067">6.7. SORULAR</h2>

  <ol>
    <li>Genel bütçeli daireler hakkında bildiklerinizi bu dairelerden örnekler vererek anlatın.</li>

    <li>Kamu iktisadi teşebbüsleri hangi amaçlarla kurulur?</li>

    <li>Özelleştirme nedir?</li>

    <li>Bütçe dışı fonlar hangi amaçla oluşturulur? Kamu mali disiplinini bozma yönünde etkisi var mıdır?</li>

    <li>Devletler niçin düzenleyici ve denetleyici kurumlar oluşturma ihtiyacı duyarlar?</li>

    <li>Düzenleyici ve denetleyici kurumlara üç örnek sayın.</li>

    <li>Yerel yönetimlerin mali yapıları hakkında kısa bilgi verin.</li>

    <li>Döner sermayeli kuruluşlar nasıl işler?</li>

    <li>Kamu kesimi mali görünümünü kısaca anlatın.</li>

    <li>Düzenleyici ve denetleyici kurumların bağımsız yapıda kurulmasının amaç nedir?</li>
  </ol>
</body>
</html>
