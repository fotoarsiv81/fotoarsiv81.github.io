<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/styles.css" rel="stylesheet" type="text/css" />

  <title>Ekonomi Politikası</title>
</head>

<body>
  <h1 id="03">3. Ekonomik Dengesizlikler</h1>

  <p class="alinti">Hava güzelken temizlemelisin oluklarını.</p>

  <p class="alintilanan">ÇİN ATASÖZÜ</p>

  <h2 id="031">3.1. KARARLI VE KARARSIZ DENGE</h2>

  <p>İki türlü denge vardır: Kararlı denge (istikrarlı denge) ve kararsız denge (istikrarsız denge.) Kararlı denge, bozulsa bile dışarıdan bir müdahaleye gerek kalmaksızın kendiliğinden yeniden düzelen denge halidir. Oysa kararsız denge bir kez bozulduğunda dışarıdan müdahale olmaksızın yeniden denge konumunun sağlanması mümkün değildir.</p>

  <figure id="s05">
    <img alt="Şekil 5" src="../Images/s05.jpg" />

    <figcaption>Şekil 5: Kararlı ve Kararsız Denge Halleri</figcaption>
  </figure>

  <p>Yukarıdaki şekillerden ilkinde kararlı denge hali söz konusudur. Tasın ortasındaki top, tasın dışına çıkmadığı sürece ne kadar salınım yaparsa yapsın sonunda eski dengesine gelecektir. İkinci şekilde ise kararsız denge hali vardır. Kararsız denge, kararlı dengenin tersine bir kez bozulduğunda dışarıdan müdahale olmaksızın bir daha eski konumuna gelemeyecek olan dengedir. İkinci şekildeki tas üzerinde duran top bir kez yuvarlandığında bir daha dışarıdan müdahale olmaksızın eski konumuna gelemez.</p>

  <p>Ekonomi politikasının ilk işlevi, bozulan ekonomik dengeyi yerine oturtmaktır. Asıl işlevi ise mevcut dengede bir bozulma olmasa bile arzulanan dengeye ulaşacak politikaları uygulamaktır. Yani daha yüksek büyüme hızı, daha iyi gelir dağılımı, daha düşük enflasyon, daha az kamu borçlanması, daha az bütçe açığı, daha fazla istihdam, daha fazla yatırım gibi arzulanan yeni makroekonomik dengelere ulaşmanın yolu uygulanacak ekonomi politikasının seçimini gündeme getirir.</p>

  <h2 id="032">3.2. EKONOMİK DENGEDE BOZULMA</h2>

  <p>IS, LM dengesinde bozulmaya yola açan değişmeler tabloda gösterilmektedir.</p>

  <figure id="t03">
    <table class="center">
      <caption>
        Tablo 3: IS ve LM Eğrilerinde Kayma ve Dengede Bozulma Nedenleri (Tablodaki (+) artış, (-) azalış anlamına geliyor)
      </caption>

      <tr>
        <th>Değişen</th>

        <th>Değişim<br />
        Yönü</th>

        <th>Y</th>

        <th>r</th>

        <th>IS veya LM’in<br />
        Durumu</th>
      </tr>

      <tr>
        <td>C (Tüketim Harca.)</td>

        <td>+</td>

        <td>+</td>

        <td>+</td>

        <td>IS sağa kayar</td>
      </tr>

      <tr>
        <td>I (Yatırım Harca.)</td>

        <td>+</td>

        <td>+</td>

        <td>+</td>

        <td>IS sağa kayar</td>
      </tr>

      <tr>
        <td>G (Kamu Harca.)</td>

        <td>+</td>

        <td>+</td>

        <td>+</td>

        <td>IS sağa kayar</td>
      </tr>

      <tr>
        <td>T (Vergi)</td>

        <td>+</td>

        <td>-</td>

        <td>-</td>

        <td>IS sola kayar</td>
      </tr>

      <tr>
        <td>(X - M) (Net İhracat)</td>

        <td>+</td>

        <td>+</td>

        <td>+</td>

        <td>IS sağa kayar</td>
      </tr>

      <tr>
        <td>Ms (Para arzı)</td>

        <td>+</td>

        <td>+</td>

        <td>-</td>

        <td>LM sağa kayar</td>
      </tr>

      <tr>
        <td>Md (Para talebi)</td>

        <td>+</td>

        <td>-</td>

        <td>+</td>

        <td>LM sola kayar</td>
      </tr>
    </table>
  </figure>

  <p>Değişen göstergelerin değişim yönü eksi olduğunda Y (gelir) ve r (faiz) tablodakinin tersi yönünde değişecek; IS ve LM eğrileri tablodakinin tersi yönde kayacaktır.</p>

  <p>Para arzında artış olması LM<sub>1</sub> eğrisinin aşağıdaki şekilde görüldüğü gibi sağa aşağıya doğru LM<sub>2</sub> olarak kaymasına yol açacaktır.</p>

  <figure id="s06">
    <img alt="Şekil 6" src="../Images/s06.jpg" />

    <figcaption>Şekil 6: Para Arzında Artış</figcaption>
  </figure>

  <p>Para arzının artmasıyla, yani LM<sub>1</sub> eğrisinin LM<sub>2</sub>’ye kaymasıyla denge noktası da D<sub>1</sub>’den D<sub>2</sub>’ye kayacaktır. Bu yeni dengede faiz oranı r<sub>1</sub>’den r<sub>2</sub>’ye gerilemiş, buna karşılık gelir miktarı da Y<sub>1</sub>’den Y2’ye yükselmiştir. Para arzında ortaya çıkacak bir daralma bunun tam tersi bir gelişmeye yol açacak, faiz oranlarındaki artışa gelir gerilemesi eşlik edecektir.</p>

  <p>Şimdi de kamu harcamalarında artış olduğunu varsayalım. Bu durumda IS eğrisi sağa yukarı doğru kayacaktır. (IS eğrisinin denklemi S(Y) + T - M(Y) = I(r) + G + X idi. Buradaki değerlerden biri değiştiğinde IS eğrisinin yapısı da değişir. Biz kolaylık olsun diye her defasında kamu harcamalarındaki (G) değişmeyi esas alacağız. Bu yaklaşım diğerlerinin değişmeyeceği anlamına alınmamalı. Yalnızca basitleştirici bir varsayım olarak alınmalı.)</p>

  <figure id="s07">
    <img alt="Şekil 7" src="../Images/s07.jpg" />

    <figcaption>Şekil 7: Kamu Harcamalarında Artış</figcaption>
  </figure>

  <p>Kamu harcamalarında ortaya çıkan artış D<sub>1</sub> denge noktasının D<sub>2</sub>’ye kaymasına ve bu da faizlerin r<sub>1</sub>’den r<sub>2</sub>’ye yükselmesine, buna karşılık gelirin de Y<sub>1</sub>’deen Y<sub>2</sub>’ye yükselmesine neden olacaktır.</p>

  <p>Kamu harcamalarında azalma olursa yukarıdaki gelişmenin tam tersi karşımıza çıkacaktır. Yani bir yandan faizler düşerken gelirler de azalacaktır.</p>

  <p>Ekonominin genel dengesini ortaya koyan mal ve para piyasası dengesini bir arada gösteren IS, LM eğrileri dengesi dönem değişiklikleriyle şekil değiştirmeye başlar. Keynesyen analiz kısa dönemi kapsar, klasik ve monetarist analiz ise uzun dönemi. Aşağıdaki şekilde IS, LM eğrilerinden hareketle dönem farklılıklarını ortaya koyan faiz ve gelir eşitlikleri yer almaktadır.</p>

  <figure id="s08">
    <img alt="Şekil 8" src="../Images/s08.jpg" />

    <figcaption>Şekil 8: IS, LM Dengesi ve Dönemsel Analizler</figcaption>
  </figure>

  <p>Burada, Keynesyen bölge, ekonomide üretilen toplam gelirin potansiyel gelirin çok altında olduğu bir ortamı yansıtır. (Böyle bir ortamın tipik örneği 1920’li yılların sonlarında başlayan Büyük Depresyon dönemidir.) Bu bölge aynı zamanda faizlerin çok düşük olduğu bir ortamda parasal genişleme yoluyla LM eğrisinin yer değiştirmesinin mümkün olamadığı “likidite tuzağı” olgusunun da yaşandığı bölgedir.</p>

  <p>Keynesyen bölgeyi gösteren kısa dönem aralığında para talebi sonsuz esnek olduğu için yatay eksene paralel olan IS eğrisi kayması, faizde herhangi bir artış yaratmaksızın (r<sub>0</sub> - r<sub>0</sub>) gelir artışına (Y<sub>0</sub> - Y<sub>1</sub>) yol açar. Klasik - monetarist bölge olan uzun dönemde ise IS eğrisindeki kaymalar hiçbir biçimde üretim (gelir) artışına neden olmaz (Y<sub>4</sub> - Y<sub>4</sub>), yalnızca faiz artışı yaratır (r<sub>3</sub> - r<sub>4</sub>). Buna karşılık ara bölge olan orta dönemde IS eğrisinin kayması faiz yükselişine (r<sub>1</sub> - r<sub>2</sub>) neden olduğu gibi, üretim (gelir) artışını da sağlar (Y<sub>2</sub> - Y<sub>3</sub>).</p>

  <h2 id="033">3.3. EKONOMİK DENGESİZLİK HALLERİ</h2>

  <h4>3.3.1. Enflasyon</h4>

  <p>Enflasyon, en basit tanımıyla fiyatlar genel düzeyinde ortaya çıkan sürekli artış demektir. Bu basit tanımı ayrıntılarıyla bir kez daha ortaya koyalım: (1) Ele alınacak olan, fiyatlar genel düzeyidir. Yani tek tek fiyat artışları enflasyon olarak tanımlanamaz. (2) Fiyatlar genel düzeyinin sürekli bir artış içinde olması gereklidir. Yani bir veya birkaç malın fiyatının sürekli artış göstermesi ya da bütün malların bir defa artış göstermesi enflasyon değildir.</p>

  <p>Kaynaklarına göre sınıflandırıldığında iki çeşit enflasyon vardır: (1) Talep enflasyonu, (2) Maliyet enflasyonu. Toplam talep düzeyinin arzı aşarak sürekli fiyat yükselmesine neden olması halinde talep enflasyonu ortaya çıkar. Bir başka deyişle talep enflasyonu tüketim harcamalarındaki artıştan, bu da genellikle para arzının yükselmesinden kaynaklanır. Üretimde girdi olarak kullanılan mal ve hizmetlerin maliyetlerinde ortaya çıkan artışlar sonucunda fiyatların sürekli artış içine girmesi dolayısıyla maliyet enflasyonu meydana gelir. Maliyet enflasyonu, ücret-gelir çekişmesi, yerli ve ithal girdi malları (petrol gibi) fiyatlarının yükselmesi gibi nedenlerle oluşur.</p>

  <p>Hızına göre sınıflandırıldığında üç çeşit enflasyon ayırt edileblir: (1) Sürünen enflasyon, (2) Hiperenflasyon ve (3) Basamaklı enflasyon. Sürünen enflasyon, genellikle %2-3 gibi düşük bir oranda seyreden ve fazla iniş-çıkış sergilemeyen bir enflasyon türüdür. Gelişmiş ülkelerde sürünen enflasyon yaygındır. Hiperenflasyon, yıllık fiyat artışlarının %1000 gibi düzeylerde olduğu bir enflasyon biçimidir. 1930’larda Almanya’da, 1980’lerde Latin Amerika ülkelerinde görülmüştür. Basamaklı enflasyon ise iki haneli olduğu halde hiperenflasyona dönüşmeyen inişli-çıkışlı bir enflasyon türüdür. 1980 ve 90’lı yıllarda Türkiye’nin yaşadıgı enflasyon türüdür.</p>

  <figure id="s09">
    <img alt="Şekil9" src="../Images/s09.jpg" />

    <figcaption>Şekil 9: Fiyat Artışı ve Enflasyon</figcaption>
  </figure>

  <p>Soldaki şekilde bir tek dönemde ortaya çıkan bir sıçrama görülmektedir. Dikkat edileceği gibi söz konusu sıçramadan sonra fiyatlar genel düzeyi yeni bir düzeye ulaşmış ama orada kalmaya devam etmiştir. Bu gelişme enflasyon değildir. Çünkü enflasyonun tanımında fiyatlar genel düzeyindeki artışın süreklilik taşıması gerektiğine değinmiştik. Soldaki şekilde süreklilik yoktur. Artış bir defaya özgüdür.</p>

  <p>Sağdaki şekilde ise fiyatlar genel düzeyi her ay yükselmektedir. Bu gelişme yukarıda verdiğimiz tanıma uygundur. Yani fiyatlar genel düzeyi sürekli artış eğilimindedir. O halde soldaki şekildeki durumu enflasyon olarak tanımlayabiliriz.</p>

  <p>Avrupa ülkeleri, I. Dünya Savaşı ile II. Dünya Savaşı arasındaki dönemde, yani 1920’lerde hiperenflasyonun içine düşmüşlerdir. Bunu bir tabloyla ortaya koyalım.</p>

  <figure id="t04">
    <table>
      <caption>
        Tablo 4: Avrupa’da İki Dünya Savaşı Arasındaki Dönemde Hiperenflasyon
      </caption>

      <thead>
        <tr>
          <th>%</th>

          <td colspan="3"><b>Hiperenflasyona Giriş</b></td>

          <td colspan="3"><b>Hiperenflasyondan Çıkış</b></td>
        </tr>

        <tr>
          <th>Ülke</th>

          <th>Para arzı</th>

          <th>Enflasyon</th>

          <th>Kur</th>

          <th>Para Arzı</th>

          <th>Enflasyon</th>

          <th>Kur</th>
        </tr>
      </thead>

      <tbody>
        <tr>
          <td>Avusturya</td>

          <td>200</td>

          <td>300</td>

          <td>6000</td>

          <td>100</td>

          <td>20</td>

          <td>0</td>
        </tr>

        <tr>
          <td>Polonya</td>

          <td>1400</td>

          <td>2750</td>

          <td>4000</td>

          <td>300</td>

          <td>-15</td>

          <td>-35</td>
        </tr>

        <tr>
          <td>Macaristan</td>

          <td>300</td>

          <td>500</td>

          <td>3800</td>

          <td>300</td>

          <td>20</td>

          <td>0</td>
        </tr>

        <tr>
          <td>Almanya</td>

          <td>200</td>

          <td>5100</td>

          <td>78850</td>

          <td>100</td>

          <td>10</td>

          <td>0</td>
        </tr>
      </tbody>
    </table>

    <figcaption>(<i>Kaynak: Ercan Kumcu,</i> İstikrar Arayışları, <i>Doğan Kitap, 2000</i>)</figcaption>
  </figure>

  <p>Bu tablo bize MV = PQ değişim denklemindeki para arzı ile fiyatlar arasındaki ilişkinin açık bir göstergesinin görünümünü sunmaktadır.</p>

  <p>Para arzı denetimden çıktığı zaman enflasyon artmakta, yani yerli paranın iç değeri hızla düşmekte, buna karşılık yerli paranın yabancı paralar karşısındaki değeri daha da hızlı düşmektedir. Para arzı denetime alındığı zaman ise enflasyon hızı kesilmekte, yerli paranın yabancı paralar karşısındaki değer kaybetme hızı çok daha hızlı bir inişe geçmektedir.</p>

  <p>Enflasyonun ölçülmesinde çeşitli endeksler kullanılır. Bunların başlıcaları Tüketici Fiyatları Endeksi (TÜFE) ve Üretici Fiyatları Endeksi (ÜFE)’dir.</p>

  <p>Tüketici Fiyatları Endeksi (TÜFE), belirli bir dönem içinde belirli bir kitle tarafından satın alınan mal ve hizmetlerle belirlenen bir sepetin fiyat değişikliklerini zaman içinde ölçen endekstir. TÜFE’de en büyük ağırlığı gıda, içki ve tütün ana grubu, kiralar ve konut ana grubu ve giyim ve ayakkabı ana grubu oluşturmaktadır. TÜFE’nin oluşturulmasında mal ve hizmetleri gruplandırmak ve ağırlık verebilmek için Hanehalkı Bütçe Anketleri kullanılmaktadır.</p>

  <p>Ortalama fiyat artışlarını analiz edebilmeye yönelik bir başka veri seti TÜİK’in yayınladığı Özel Kapsamlı TÜFE Göstergeleri tablosudur.</p>

  <p>Üretici Fiyatları Endeksi (ÜFE), ülke ekonomisinde üretim faaliyetleri içinde yer alan maddelerin fiyatlarında aydan aya ortaya çıkan değişimleri ölçmekte kullanılan bir endekstir. Üretici Fiyatları Endeksi’ne dahil olan mallardan sebze ve meyve halleri, balık halleri ve borsalar grubuna girenler hariç diğerleri her ayın 5, 15 ve 25’inci günlerinde derlenir. Sebze ve meyve halleri ve balık halleri grubunda her ayın 27’inci gününe kadar işlem gören fiyatlar, borsalarda ise ay boyunca işlem gören maddelerin fiyatları derlenmektedir. Üretici Fiyatları Endeksi’nin dörtte üç oranında ağırlığını imalat sanayii maddeleri oluşturmaktadır.</p>

  <p>Ülkelerin özelliklerine göre fiyat endekslerinde belirli ağırlığa sahip olan bazı grup fiyatları çekirdek ya da “core” enflasyon göstergesi olarak alınır. Bugün uygulamada TÜİK’in yayınladığı özel kapsamlı endeksler, çekirdek enflasyonu ölçmek amacıyla kullanılmaktadır. Özel kapsamlı TÜFE göstergeleri arasında en önemll iki tanesi H ve I endeksleridir. H endeksi işlenmemiş gıda ürünleri, enerji, alkollü içkiler, tütün ürünleri ve altını dışarıda bırakan bir endekstir. I endeksi ise enerji, gıda ve alkolsüz içecekler, alkollü içkiler ile tütün ürünleri ve altın hariç olarak hesaplanan endekstir.</p>

  <p>Para politikasını uygulamakla sorumlu olan Merkez Bankası açısından bu endeksler arasında en önemlisi I endeksidir. Çünkü Merkez Bankası’nın para politikasının en fazla etkili olduğu fiyatlar I endeksinin içindeki fiyatlardır. Örneğin enerji büyük ağırlıkla ithalata dayalıdır. Dolayısıyla Merkez Bankası bu kalemdeki fiyatları kolay kolay etkileyemez. Aynı şekilde, dolaylı vergilerde yapılan değişiklikler sonucunda mal fiyatlarının değişmesinin de para politikasıyla bir ilgisi yoktur. Bu açıdan Merkez Bankası’nın para politikası uygulamasının sonuçlarını bu özel kapsamlı TÜFE göstergeleriyle ölçmek daha anlamlı olabilir. Buna karşılık, ekonomik birimlerin yakından takip ettiği ortalama TÜFE değişmesi (manşet enflasyon) olduğundan, özel kapsamlı TÜFE göstergeleri ile manşet enflasyon arasındaki aranın açılması para politikasının duruşu konusunda yanıltıcı bir izlenim verebilir.</p>

  <p>Enflasyonla mücadeleye yönelen bir politikanın önündeki en önemli sorun kredibilite sorunudur. Yani açıklamaların inandırıcı olması yetmez. Uygulamaların da açıklamalarla paralel ve hızlı yürütülmesi gerekir. Ancak bu yolla beklentiler etkilenebilir ve enflasyonun düşeceğine olan inanç pekiştirilebilir. Genellikle genişleyici maliye ve para politikaları izlemiş olan bir hükümetin ve Merkez Bankası’nın inandırıcılığı zayıftır. O nedenle enflasyonla mücadeleye girerken kadroların yenilenmesi kredibilite açısından gerekli olabilir.</p>

  <p>Toplum kesimleri enflasyonla ilgili beklentiler oluştururlar. Bu beklentiler geçmişte izlenen politikaların etkisiyle ve daha çok geleceğe ilişkin olarak izleneceği açıklanan politikalarla bağlantılı olarak oluşturulur.</p>

  <p>Eğer hükümetin hazırladığı bütçe, bir önceki yıla göre daha yüksek bir reel açık öngörüyorsa ya da bütçe açığının Merkez Bankası’ndan finanse edilmesi planlanıyorsa, toplum kesimleri gelecekte enflasyonun yükseleceğini beklemeye başlarlar. Böyle bir beklenti o kesimlerin fiyatlarını, ücretlerini, kiralarını artırmalarına neden olur. Dolayısıyla olumsuz beklentiler enflasyon üzerinde daha da olumsuz sonuçların ortaya çıkmasını sağlar.</p>

  <p>Beklentileri tersine çevirmenin bir yolu izlenecek olan politikaların, genişleyici bir para ve maliye politikasına yol açmayacak biçimde hazırlanmasına bağlıdır. Burada karşımıza yine kredibilite sorunu çıkar. Çünkü önemli olan açıklanan politikalardan çok hükümetin ve Merkez Bankası’nın bu politikaları izleyeceğine olan güvendir. Bu da kredibiliteyle yakından ilişkilidir.</p>

  <figure id="t05">
    <table class="center">
      <caption>
        Tablo 5: Türkiye’de Enflasyon
      </caption>

      <tr>
        <th>Yıllar</th>

        <th>TÜFE (%)</th>

        <th>Yıllar</th>

        <th>TÜFE (%)</th>
      </tr>

      <tr>
        <td>1990</td>

        <td>60,4</td>

        <td>2004</td>

        <td>9,4</td>
      </tr>

      <tr>
        <td>1995</td>

        <td>76,1</td>

        <td>2005</td>

        <td>7,7</td>
      </tr>

      <tr>
        <td>1996</td>

        <td>79,8</td>

        <td>2006</td>

        <td>9,6</td>
      </tr>

      <tr>
        <td>1997</td>

        <td>99,1</td>

        <td>2007</td>

        <td>8,4</td>
      </tr>

      <tr>
        <td>1998</td>

        <td>69,7</td>

        <td>2008</td>

        <td>10,1</td>
      </tr>

      <tr>
        <td>1999</td>

        <td>68,8</td>

        <td>2009</td>

        <td>6,5</td>
      </tr>

      <tr>
        <td>2000</td>

        <td>39,0</td>

        <td>2010</td>

        <td>6,4</td>
      </tr>

      <tr>
        <td>2001</td>

        <td>68,5</td>

        <td>2011</td>

        <td>10,5</td>
      </tr>

      <tr>
        <td>2002</td>

        <td>29,8</td>

        <td>2012</td>

        <td>6,2</td>
      </tr>

      <tr>
        <td>2003</td>

        <td>18,4</td>

        <td></td>

        <td></td>
      </tr>
    </table>

    <figcaption>(<i>Kaynak:</i> www.tuik.gov.tr)</figcaption>
  </figure>

  <h4>3.3.2. Stagflasyon</h4>

  <p>Bir ekonomide enflasyon olgusu yaşanırken ekonomi büyümüyorsa o ekonomide stagflasyon (enflasyon içinde durgunluk) hali var demektir.</p>

  <p>Ekonomik krizlerin başa çıkılması zor olanlarından biri budur. Eğer ekonomi enflasyon içinde büyümeye devam etse bir miktar büyümeden fedakârlık ederek enflasyonu düşürmek daha kolay olabilirdi. Oysa stagflasyonda bir yandan enflasyonla mücadele edecek bir yandan da ekonomiyi canlandıracak bir ekonomi politikası biçimlendirmek gerekir ki bu çok kolay bir iş değildir. Çünkü bu iki politika genelde birbiriyle çelişir. Bu durumda iki hedefi de tutturamayacak bir politika arayışı içine girmektense bir seçim yaparak önceliği bu iki hedeften birine vermek daha uygun olabilir.</p>

  <p>Öte yandan bu gibi bozulma hallerinde beklentilerin olumsuz görünümden olumlu görünüme çevrilebilmesi de büyük önem taşır. O nedenle bu gibi durumlarda beklenti yönetimi etkin bir politika aracı olarak kullanılabilir.</p>

  <h4>3.3.3. Slumpflasyon</h4>

  <p>Bir ekonomide enflasyon olgusu yaşanırken ekonomi küçülüyorsa o ekonomide slumpflasyon (enflasyon içinde küçülme) hali var demektir.</p>

  <p>Ekonomik krizlerin en zoru budur. Çünkü burada bir yandan enflasyonu düşürmeye uğraşırken bir yandan da ekonominin küçülmesini önce durdurmaya sonra da büyümeye döndürmeye yönelik bir ekonomi politikası uygulamak gerekmektedir. Makroekonomik hedeflerin ve politika araçlarının birbiriyle çelişkisi en fazla burada ortaya çıkar. Bir yandan enflasyonu düşürmek, bir yandan büyümeye geçmek, bir yandan bunlara eşlik etmesi büyük olasılık içinde olan işsizlik artışını engelleyip istihdamı artırabilmek birbiriyle çelişen hedeflerdir.</p>

  <p>O nedenle stagflasyon ve slumpflasyonla mücadele için öncelikle beklentileri etkileyecek, onları olumlu hale getirebilecek bir beklenti yönetimi şarttır.</p>

  <h4>3.3.4. Deflasyon</h4>

  <p>En kısa tanımıyla fiyatlar genel düzeyinde sürekli düşüş halidir. Bu durumda paranın satın alma gücü yükselir. Burada dikkat edilmesi gereken konu fiyat düşüşünün genel olması ve süreklilik göstermesidir. Bir başka ifadeyle bir ya da iki malın fiyatının düşmesi ya da bütün malların fiyatının bir defaya özgü olarak düşmesi deflasyon olarak tanımlanamaz. Yılbaşında eğer 100 TL’ye alınan malların aynısını yıl sonunda 90 TL’ye alıyorsanız o zaman paranızın satın alma gücü artmış demektir.</p>

  <p>İlk bakışta olumlu bir ekonomik durum gibi görünen deflasyon aslında enflasyondan çok daha önemli bir ekonomik krizin ifadesidir. Deflasyonist eğilimler devam ederse üretici üretimden vazgeçer, tüketici, fiyatların daha da düşeceği beklentisiyle çeşitli mallara yönelik talebini erteler. Bu kez ekonomi bambaşka bir krizle karşı karşıya kalır. 1990’ların başından beri Japon ekonomisinde böyle bir durum yaşanmaktadır. 2008 yılında başlayan küresel kriz (büyük resesyon) birçok ülkede deflasyonist eğilimlerin doğmasına yol açmış ve birçok ülke bu sorunu aşabilmek için talebi, yani tüketimi canlandırmaya yönelik genişletici maliye ve para politikası uygulamak zorunda kalmıştır.</p>

  <h4>3.3.5. Resesyon</h4>

  <p>Resesyon ekonomide küçülme halidir. Bununla birlikte ekonomide bir çeyreklik dönemde yaşanacak bir küçülme hali resesyon olarak tanımlanmamaktadır. Genel olarak ekonomik faaliyetlerin daralması, küçülmesi olarak ifade edilse de son yıllarda çok daha spesifik bir tanımlama getirilmiştir. Buna göre eğer bir ekonomide üst üste iki çeyrek GSYH küçülmesi yaşanmışsa o ekonomide resesyon söz konusu demektir.</p>

  <p>Resesyon bazı hallerde iki çeyrek sonrasında sona erebileceği gibi bazı hallerde daha uzun süreli olabilir. Bir ekonominin resesyondan iki çeyrek sonunda çıkmasına V tipi çıkış, daha uzun bir sürede çıkmasına ise U tipi çıkış adı veriliyor. Eğer ekonomi resesyondan çıkışa geçtikten sonra yeniden küçülmeye girmişse o zaman da buna W tipi resesyon ya da çift dipli resesyon adı veriliyor.</p>

  <p>2008 yılında başlayan küresel krizde çeşitli ülkelerde resesyon tiplerinin hemen hepsiyle karşılaşıldı. Örneğin Türkiye V tipi resesyon yaşadı.</p>

  <p>Resesyonla mücadele konusunda çeşitli ekonomi okullarının farklı yaklaşımları vardır. Keynesyenler resesyonun toplam talepteki yetersizlikten kaynaklandığını düşünürler ve o nedenle de kamu harcamalarının artırılması yoluyla maliye politikası önlemlerine ağırlık verilmesini önerirler. Resesyon konusunda aynı yönde yani talep yetersizliği yönünde teşhis koyan Monetaristler ise para arzının genişletilmesinin daha doğru olacağı görüşünü ileri sürerler. Arz yönlü ekonomi okulu üyesi iktisatçılar konunun arz yetersizliğinden kaynaklandığını ve o nedenle arzı artıracak biçimde vergi indirimleri uygulanmasını önerirler.</p>

  <p>Resesyonla mücadelede hangi ekonomi politikasının seçilip uygulanacağı ülkenin ekonomik ve sosyal koşullarına yakından bağlıdır. Resesyonun şiddetine ve süresine bağlı olarak bu politikaların tümünü birden uygulamaya koymak doğru olabilir.</p>

  <h4>3.3.6. Depresyon</h4>

  <p>Bir ekonomide ekonomik faaliyetlerin uzun süreli olarak aşağı yönlü olması depresyon olarak adlandırılıyor.</p>

  <p>Depresyon ile resesyonu birbirinden ayıran iki önemli nokta vardır: (1) Resesyon ekonomik faaliyetlerde daha kısa süreli bir küçülme halidir. Genellikle iki çeyrek ile birkaç yıl arasında sürer. Depresyon daha uzun süreli bir çöküşü ifade eder. Örneğin İngiltere ve ABD’de Uzun Depresyon (1873-1896) neredeyse çeyrek yüzyıl sürmüştür. ABD’de Büyük Depresyon (1929-1933) 5 yıl sürmüştür. (2) Resesyonda GSYH küçülmesi daha düşük düzeydedir. Bazı iktisatçılara göre GSYH’daki küçülmenin depresyon olarak kabul edilmesi için yüzde 10 dolayında bir küçülme olması gerekir.</p>

  <p>Bir ekonomide ekonomik faaliyetlerdeki çöküş ilk ağızda resesyona neden olabilir ve eğer doğru politikalar uygulanmaz, önlemler alınmazsa bu depresyona dönüşebilir.</p>

  <p>Depresyona girmiş bir ekonomi için uygulanacak politikalar için çeşitli ekonomi okullarının yaptığı öneriler yukarıda resesyon için ele aldıklarımızdan pek farklı değildir.</p>

  <h2 id="034">3.4. EKONOMİK DENGESİZLİK HALLERİNİN YARATABİLECEĞİ SONUÇLAR</h2>

  <p>Ekonomik dengesizlik hallerinin yaratabileceği sonuçlar genellikle refah azalışı olarak karşımıza çıkar. Slumpflasyon, deflasyon, resesyon ve depresyon GSYH’nın düştüğü, eksiye geçtiği hallerdir. Ki bu durumda ekonomi küçülür ve refah azalır. Enflasyonda GSYH artar ama fiyatlar da arttığı için ortaya çıkan refah artışı yeterince güçlü bir etki yaratmaz. Stagflasyonda GSYH artmadığı fiyatlar arttığı için sonuç olumsuz algılanan bir sonuç olarak karşımıza çıkar.</p>

  <p>Ekonomik dengesizlik hallerinin yaratacağı ortam olumsuzdur ve dolayısıyla beklentileri de olumsuz hale getirir.</p>

  <h2 id="035">3.5. MAKALELER</h2>

  <h4>Enflasyon Nedir ve Nasıl Ölçülür?</h4>

  <p>Mahfi Eğilmez (www.mahfiegilmez.com) 04.02.2012</p>

  <p>Bazen günlük konuşmada birbiri yerine kullanılsa da enflasyon, fiyat artışı ve hayat pahalılığı farklı kavramlardır. <i>Enflasyon fiyatların genel olarak ve sürekli bir biçimde yükselme eğiliminde olması olarak tanımlanabilir.</i> Fiyat artışı dediğimizde kastettiğimiz şey ise bir veya birkaç malın fiyatının sürekli artması ya da genel olarak malların fiyatlarının yalnızca bir kez artmasıdır. Hayat pahalılığı bir yerde fiyatların başka yerlere göre yüksek olması demektir. Örneğin eskiden beri gelen enflasyonla New York’ta hayat pahalı hale gelmiş olsa da günümüzdeki enflasyon yüzde 3 dolayında olabilir. Bu durumda New York’ta enflasyon ılımlı olsa bile hayat pahalıdır diyebiliriz.</p>

  <p>Enflasyon iki farklı endeksle hesaplanır: (1) Üretici fiyatları aşamasında derlenen fiyatlarla hesaplanan endekse Üretici Fiyatları Endeksi (ÜFE) denir. (2) Tüketiciye nihai satış aşamasında derlenen fiyatlar üzerinden hesaplanan endekse Tüketici Fiyatları Endeksi (TÜFE) denir. Çoğunluğu tüketici enflasyonu ilgilendirdiği için onu ele alacağım.</p>

  <p>Tüketici aşamasında enflasyon iki tür veriye dayanılarak hesaplanır. İlk olarak seçilmiş hane halklarına hangi mal ve hizmetleri hangi ağırlıkla kullandıkları anket uygulamasıyla sorularak (hane halkı bütçe anketi) ve diğer bazı anket ve bilgiler kullanılarak hane halklarının bütçelerinde yer alan mallar ve hizmetlerin neler olduğu ve bunların bütçelerinde ne kadar ağırlık tuttuğu belirlenir. Bu mal ve hizmetler ve ağırlıklarıyla bir sepet oluşturulur.</p>

  <p>TÜİK tarafından yapılan anketler ve belirlemeler sonucunda hane halklarının gıda maddeleri ve alkolsüz içecek grubu için aylık gelirlerinin ortalama yüzde 26,2’sini, bu kategoride yer alan beyazpeynir için de aile gelirlerinin yüzde 0,8836’sını harcadıkları saptanmıştır.</p>

  <p>Beyaz peynirin fiyatı ay içinde değişiklik gösterdiği için 4 kez farklı günlerde derlenir. Her bir derlemede bulunan fiyat, sepetteki ağırlık oranı olan 0,8836 ile çarpılır ve en sonunda ortaya çıkan dört ağırlıklı fiyatın ortalaması alınarak beyaz peynirin o ay içindeki ortalama fiyatı bulunmuş olur.</p>

  <p>Beyaz peynir için verdiğimiz örnek endekse giren diğer mallar için de yapılır ve her bir mal ve hizmetin o ay içindeki ortalama ağırlıklı fiyatı hesaplanır. Ay içinde çok değişiklik gösteren 15 gıda maddesi ve içecek dışında kalanların fiyatları 4 kez değil 2 kez derlenir, kiralar ise ayda bir kez derlenir ve hesaplamalar buna göre yapılır.</p>

  <p>TÜFE sepeti için 444 ürün kategorisinde yer alan 1169 adet ürün çeşidinin fiyatı 27.500 işyeri ve 4176 konuttan derlenmektedir. Bazı fiyatların 4 kez, bazılarının 2 kez derlendiği dikkate alınırsa her ay yaklaşık olarak 375.000 fiyatın derlendiği ortaya çıkmaktadır.</p>

  <p>Türkiye’de TÜFE’nin baz yılı 2003 yılı olarak alınmış, o yılın endeksi 100’e eşit kabul edilmiştir (2003 = 100). Sonraki aylarda ve yıllarda hesaplanan TÜFE ile bu endeks karşılaştırılarak enflasyonun ne kadar arttığı ölçülmektedir.</p>

  <p>2011 yılının Aralık ayında TÜFE 200,85 olarak, 2012 yılının Ocak ayında ise 201,98 olarak hesaplanmıştır.</p>

  <p>Buna göre 2012 yılı Ocak ayında tüketici enflasyonu bir önceki aya göre [(201,98 - 200,85) / 200,85 x 100 =)] Yüzde 0,56 artmış olmaktadır. 2011 yılının Ocak ayında TÜFE 182,60 idi.</p>

  <p>Buna göre 2012 Ocak ayında yıllık TÜFE artışı [(201,98 - 182,60) 182,60 x 100 = )] yüzde 10,61 olarak gerçekleşmiştir.</p>

  <h4>“Düşük Enflasyon” Bağnazlığı</h4>

  <p>Ercan Kumcu, <i>Haber Türk</i>, 14.03.2010</p>

  <p>Küresel krizin küresel ekonomik dengesizliklerden kaynaklandığından yola çıkarak krizin dengesizlikleri düzeltebileceği düşünüldü. Şimdi gelinen noktada, küresel ekonomik dengesizlikleri düzeltelim derken, yeni dengesizliklerin hızla oluşmakta olduğu gözleniyor.</p>

  <p>Bir ekonomide en büyük dengesizlik “enflasyonun yüksek olması" ya da “enflasyonun çıkış eğilimde" olmasıdır. Enflasyon, aynı bir insanın ateşi gibi, ekonomideki bir hastalığın sonucunda oluşur. Yapılması gereken hastalığı yok etmektir. Ekonomideki hastalık yok edilmeden enflasyonu düşürmeye çalışmak (ücret ve fiyat kontrolleri yoluyla) insanın vücudunda hastalığı yok etmeden ateşi düşürmeye çalışmaya benzer.</p>

  <p>Son dönemde küresel düzeyde bazı ekonomik dengesizlikleri yok edebilmek için biraz enflasyona müsamaha edilmesi gerektiği konusunda fikirler ileri sürülmeye başlandı. IMF’nin baş ekonomisti de bu yönde bir yazı yazınca, hastanın ateşini yükselterek tedavi edilebileceğini düşünenler destek bulmuş oldular. Genelde enflasyon karşıtı olarak bilinen IMF’nin dahi bu yönde düşünmesi bazılarını yüreklendirdi. Halbuki, bu yöndeki bir düşüncenin IMF’nin kurumsal duruşu değil, kurumun baş ekonomistinin şahsi görüşü olabileceği göz ardı edildi.</p>

  <p>Daha yüksek bir enflasyonu amaçlayan ya da sonuçta daha yüksek bir enflasyon yaratabilecek politikalara karşı çıkanlara “düşük enflasyon bağnazları" ya da “düşük enflasyon radikalleri” denmeye başlandı. Bu terimlere en çok uyan kurum Almanya Merkez Bankası (Bundesbank) ve bu kurumun çalışanlarıdır. Güçleri aslında Alman halkının düşük enflasyon bağnazı olmasından gelir.</p>

  <p>Bundesbank Başkanı ve Avrupa Merkez Bankası Başkanlığına en güçlü adaylardan biri olan Axel Weber ile İsviçre Merkez Bankası başkanı <i>Wall Street Journal</i>’de ortak bir makale yayınladılar. Enflasyona müsamaha etmenin risklerini dile getirdiler. IMF’nin baş ekonomistini kamuoyunu yanlış yönlendirmekle suçladılar.</p>

  <p>Daha yüksek enflasyon müsamaha edilemez, çünkü, enflasyon çıkış eğilimine girdiğinde, bozulan beklentiler yoluyla daha da yüksek enflasyonu kabullenmek zorunda kalınır. Bozulan enflasyon beklentileriyle yatırım ve tüketim kararları olumsuz etkilenir. Ekonomik büyüme değil, tam aksine potansiyelin altında büyüme, hatta ekonomik küçülme söz konusu olabilir. Ekonomik birimler hesap yapamaz hale gelirler.</p>

  <p>Devlet borçlarının reel değerini düşürerek kamu finansmanını rahatlatmanın yolu daha yüksek enflasyon olamaz. Aksine, daha yüksek enflasyon, artan nominal ve reel faizlerle kamu borçluluğunu daha da artıran bir unsurdur. Kamu borçluluğunu azaltabilecek en etkin çözüm devletin borçlanma ihtiyacının azaltılmasıdır.</p>

  <p>Enflasyon hep daha yüksek ekonomik büyüme arzusuyla yaratılır. “Biraz enflasyondan zarar gelmez” yaklaşımı çok yaygındır. Siyasetçilerde, “biraz enflasyonu halka anlatırız da, yüksek işsizliği anlatamayız” anlayışı hakimdir. Halbuki, geçmiş deneyimler ve bu alanda yapılan çalışmalar, enflasyonun ekonomik büyümeyi tetikleyen değil, köstekleyen bir unsur olduğu yönünde ipuçlarıyla doludur.</p>

  <p>Düşük enflasyon bağnazlığını iktisadi bir yaklaşım, daha yüksek enflasyonu hastalıkların çözümü gibi görmek siyasetçi yaklaşımı diye özetleyebiliriz. İktisatçı kıyafetinde siyasetçi olunduğunda ise kafa karışıklığı yaratılıyor.</p>

  <h2 id="036">3.6. SORULAR</h2>

  <ol>
    <li>Ekonomik denge denklemini yazın ve bu dengenin ne anlama geldiğini açıklayın.</li>

    <li>Kararlı ve karasız dengeyi tanımlayın. Bu iki dengenin farklarını şekil yardımıyla gösterin.</li>

    <li>Para arzında artış olması halinde IS, LM dengesinin yeni görünümü ne şekilde değişir? Şekil yardımıyla anlatın.</li>

    <li>IS, LM dengesinde dönemsel farklılıkları bir şekil üzerinde anlatın. Buradan giderek Keynesyen, Klasik ve monetarist görüşlerin hepsinin geçerli olduğunu ama farklı dönemlerde geçerli olduğunu söylemek mümkün müdür?</li>

    <li>Enflasyon nedir? Fiyat artışıyla temel farkları nelerdir?</li>

    <li>I endeksinin para politikası açısından önemi nedir? Tartışın.</li>

    <li>Deflasyon nedir? Sizce enflasyonun mu yoksa deflasyonun mu çözümü daha kolaydır? Nedenlerini sıralayarak tartışın.</li>

    <li>Resesyon ile depresyonun farkı nedir? İkisini de tanımlayarak farkı tartışın.</li>

    <li>Stagflasyonun enflasyondan ne farkı vardır?</li>

    <li>Slumpflasyon niçin denge bozukluğu hallerinin ya da krizlerin en tehlikelilerinin başında gelir?</li>
  </ol>
</body>
</html>
