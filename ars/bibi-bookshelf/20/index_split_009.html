<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="block_10" id="toc_id_47">PİRİNÇ</h2>
	<p class="block_4">Tıpkı buğday gibi, ondan da fazla olmak üzere, pirinç egemen, tiran bir bitkidir.</p>
	<p class="block_4">Dün büyük bir tarihçi tarafından yazılmış olan bir Çin tarihini okuyan çok kimse, yazarın sürekli kıyaslamaları karşısında tebessüm etmiş olmalıdır: şu imparator, Çin'in Hugues Capet'si, bir diğeri XI. Louis'si veya XIV. Louis'si veya Napoleon'udur. Bu Uzakdoğu dünyasında her Batılı, yolunu aydınlatmak üzere kendi değerlerine dönmek zorundadır. Demek ki pirinçten söz ederken buğdaydan konuşacağız. Zaten her iki bitki de kuru ülkelerden kaynaklanan tahıllardır. Pirinç daha sonra, onun yüksek verimini ve talihini sağlamış olan bir cins yarı-su bitkisi haline dönüşmüştür. Fakat bir çizgisi kökenini hâlâ açık etmektedir: buğdayınki gibi “kalın” olan kökleri, durgun suyun onu mahrum bırakacağı bol miktarda oksijene ihtiyaç duymaktadırlar, bu nedenden ötürü, görünüşte durgun olan suyun, bu oksijenlenmenin mümkün olabilmesi için bazı anlarda harekete geçirilmediği hiçbir pirinçlik yoktur.</p>
	<p class="block_4">Buğdayla kıyaslandığında, pirinç hem daha çok hem de daha az egemendir. Daha egemendir, çünkü pirinç sadık kullarını buğday gibi % 50-70 oranında değil, % 80-90 oranında, hatta daha fazlasında doyurmaktadır. Kabuğu ayıklanmadığı zaman buğdaydan daha iyi muhafaza edilebilmektedir. Buna karşılık, buğday dünya ölçeğinde daha önemlidir. 1977'de 232 milyon hektarı işgal etmekteydi, buna karşılık pirinç 142 milyon hektara sahipti. Buğdayın hekar başına verimliliği pirincinkinden çok daha azdır (ortalama olarak pirincin 26 kentaline karşdık, 16,6 kental) ve toplam olarak iki üretim adeta eşitlenmektedir: 386 milyon ton buğdaya (ve 349 milyon ton mısır) karşılık 366 milyon ton pirinç. Fakat pirince ilişkin rakamlar tartışmalıdır, çünkü bunlar brüt tanelere ilişkindir, pirinç ayıklandığında ağırlığının % 20- 25'ini kaybetmektedir. Bu durumda pirinç rakamı 290 milyon tondan aşağı düşmekte ve buğdayın, hatta mısırın çok gerisinde kalmaktadır. Pirincin başka bir sakıncası: insanlardan kendisi için çok gayret göstermelerini istemektedir.</p>
	<p class="block_4">Buna, pirincin Avrupa, Afrika ve Amerika'ya uzanmış olmakla birlikte, Uzakdoğu'da yerleşmiş olduğunu ve bugün buradaki üretimin toplamın % 95'ini oluşturduğunu ilâve edelim; nihayet, pirinç çoğu zaman üretildiği yerde tüketilmekte ve bu nedenden ötürü buğday ticaretine benzeyen bir pirinç ticareti olmamaktadır. XVIII. yüzyıldan önce ancak Güney Çin'den Kuzey Çin'e, imparatorluk kanalından ulaşan bir ticaret vardı ve bu Pekin sarayına yönelikti; bir de bugünkü Koşenşin veya Siyamdan (Tonkin) yola çıkıp, bu kez her zaman gıda yetersizliğinden muzdarip Hindistan'a yönelen bir ticaret hattı vardı. Hindistan'da ise, tek önemli ihracat pazarı Bengal'di.</p>
	<h3 class="block_11" id="toc_id_48">Kuru Tarla Pirinci ve Pirinçlik Pirinci</h3>
	<p class="block_4">Birçok ekilen bitki gibi, pirinç ve buğday da Orta Asya'nın kuru vadilerinden kaynaklanmışlardır. Fakat buğday pirinçten çok daha erken yetiştirilmiştir. Pirinç M.Ö. 2000'e doğru yetiştirilmeye başlarken, buğday işe en azından M.Ö. 500'lerde başlamıştır. Demek ki buğdayın lehine olmak üzere, birçok yüzyıllık bir öncelik vardır. Kuru bitkiler alanı içinde, pirinç çoğu zaman zavallı bir üye olmuş, Çin uygarlığının ilk dönemleri onu tanımamış ve kendini Kuzey Çin'de, şu çıplak ve muazzam “kır”da, bugün bile klasik olan üç tanelinin temeli üzerinde inşa etmiştir: sapları 4-5 m. uzunluğundaki sorgho, buğday ve darı. Bu sorgho bitkisi bir İngiliz seyyaha göre (1793), “Çinlilerin Kov Leang, yani uzun buğday adını verdikleri Barbados darısıdır.</p>
	<p class="block_4"> </p>
	<p class="block_4">Kuzey Çin'in bütün eyaletlerinde bu tahıl pirinçten daha ucuzdur; ve herhalde orada ilk o yetiştirilmiştir, çünkü eski Çin kitaplarında ölçü birimlerinin, bu birimlerin alabildiği bu tahıl taneleri sayısı ile belirlendiği görülmektedir. Böylece 100 tane bir çu’yu doldurmaktaydı...” Avrupalı seyyahlar 1794'te Kuzey Çin'de yorgunluktan bitkin bir şekilde, Pekin yakınlarına varırlar ve handa ancak “kötü şeker ve bir tabak kötü pişmiş darı” bulabilirler. Bu bölgede bugün bile buğday, darı ve sorgho lapaları, soya ve tatlı patatesin yanında bir kuralmışçasına mutlaka bulunmaktadırlar.</p>
	<p class="block_4">Bu erkenliğin karşısında, tropikal, ormanlık, bataklık Güney Çin uzun süre vasat bir bölge olarak kalmış, insanlar burada uzun süre, bugün Pasifik adalarında hâlâ olduğu gibi, igname -besleyici bir karışımın üretildiği yumruları sağlayan sarmaşık bir bitki- veya pancara yakın bir bitki olan ve alçak yapraklarıyla karakteristik olan taro (kolokas) sayesinde yaşamışlardır. Bugün bile, Çin'de taro eskiden büyük bir rol oynamış olduğunun kanıtlarıyla birlikte, hâlâ yetiştirilmektedir, igname ve taro’ya o sıralar ne tatlı patates ne manyok, ne patates ne de mısır eklenmişti, bu Amerikan bitkileri Yeni Dünya'nın Avrupalılarca keşfinden sonra denizlerde yol alacaklardır. Ve iyi yerleşmiş olan pirinç uygarlığı onlara direnecektir: manyok Dek- kan'daki Travankur bölgesine ve tatlı patates Çin'e, Seylan ve Pasifik Okyanusunun ortasındaki, kayıp Sandviç adalarıyla aynı tarihte, ancak XVIII. yüzyılda ayak basacaklardır. Bugün yumrular Uzakdoğu'da oldukça silik bir role sahiptirler. Öncelik tahıllara ve en başta pirince aittir: Asya'nın muson bölgesinin tamamı için 1966'da buğday, darı, mısır, arpa gibi çeşitli tahılların 140 milyon tonluk üretimine karşılık, 220 milyon ton pirinç.</p>
	<p class="block_4">Su pirinci ilk kez Hindistan'da yetiştirilmiş, sonra deniz veya kara yoluyla, herhalde M.O. 2000 veya 2150 yıllarında Güney Çin'e ulaşmıştır. Buraya, bildiğimiz klasik biçimiyle yavaşça yerleşmiştir. Pirinç burada serpildikçe, muazzam Çin kum saati dönecektir: eski Kuzeyin yerine yeni Güney geçmiş ve bu Güney, Kuzey gibi, Orta Asya'nın çöl ve yollarına açılma hatasına düştüğünden, istila ve çiğnenmelere tanık olmuştur. Pirinç tarımı Çin'den (Ve Hind'den), geniş ölçüde Tibet'e, Endonezya'ya ve Japonya'ya yayılmıştır. Onu kabul eden ülkeler için “bir cins uygarlık beratı” olmuştur. Pirincin Japonya'da yerleşmesi Miladın ilk yüzyılıyla birlikte başlamış ve özellikle yavaş olmuştur, çünkü pirincin Japon beslenmesinde krallığını ilân etmesi XVII. yüzyıldan önce olmayacaktır.</p>
	<p class="block_4">Pirinçlikler Uzakdoğu'da, bugün bile çok küçük mekânlar işgâl etmektedirler (Su pirincine dünyada ayrılan alanın herhalde % 95'i, ama 1966'da toplam olarak yalnızca 100 milyon hektar). Pirinç bu ayrıcalıklı alanların dışında, geniş mekânlarda, elinden geldiğince kuru tarım olarak yayılmıştır. Bu fakir pirinç, azgelişmiş halkların hayatının temel unsurudur. Sumatra'da, Seylan'da veya Annam dağlarında temizlenmiş, yakılmış bir orman köşesi hayal edelim. Bu ağaçtan kurtarılmış, ama hiçbir hazırlık yapılmamış (kökler yerlerindedir ve hiçbir sürüm yapılmadığından, ağaç kökleri gübre görevi yapmaktadır) bu alanda taneler savrularak atılmaktadır. Beş buçuk ay içinde olgunlaşmaktadırlar. Onun hasadından sonra yumrular, çeşitli sebzeler yetiştirme riskine girilebilir. Bu uygulama ile, çok zengin olmayan toprak tamamen tükenecektir. Bu durumda, ertesi yıl, ormanın başka bir bölümünü “yemek” gerekecektir. On yıllık rotasyon ile, bu cins ekim, teorik olarak 50 kişi başına bir km<sup class="calibre7">2</sup> gerektirmektedir, ama aslında 25 kişi başına, çünkü dağlık toprakların yarısı kullanılabilecek niteliktedir. Eğer ormanın yeniden oluşması için gereken süre on değil de, yirmi beş yıl olursa (çünkü daha sık olan durum budur), yoğunluk km<sup class="calibre7">2</sup>'ye 10 olacaktır.</p>
	<p class="block_4">“Orman nadası” her seferinde işlenmesi kolay, ilkel araçların delebileceği ince bir toprak sağlamaktadır. Tabii ki nüfusun ölçüsüz bir şekilde artmaması, sürekli yakmalarla tahrip edilen ormanın kendiliğinden yeniden oluşması koşullan altında her şey dengelenebilmektedir. Bu ekim sistemleri yerel adlar taşımaktadırlar. Malezya ve Endonezya'da ladang, Vietnam dağlarında ray veya rai, Hindistan'da cung, Arap denizcilerin pirinci X. yüzyılda getirdikleri Madagaskar'da tavi; bütün basit hayat düzenleri “sago palmiyelerinin unlu özleri” veya ekmek ağaçları gibi bir eke sahiptir. Pirinçliklerin “metodik” üretimlerinden uzağız, tabii tüketici çalışmalarından da çok uzağız.</p>
	<h3 class="block_11" id="toc_id_49"> Pirinçlik Mucizesi</h3>
	<p class="block_4">Pirinçlikler konusunda bize o kadar çok imge, tanıklık, açıklama sunulmaktadır ki, eğer her şeyi anlayamazsak, bu ayıp olacaktır. 1210 tarihli bir Çin eseri, Keng Çe Tu daha o tarihlerde resimleriyle, pirinçliklerin dama tahtalarını, her biri birkaç ar olan kutucukları, pedallı sulama pompalarını, pirinçlerin yeniden ekilmesini, pirinç hasadını ve bugünkünün aynı olan, tek öküz koşulmuş sabanı göstermektedir. Tarihler ne olursa olsun, bugünküler de dahil imgeler hep aynıdır. Hiçbir şey değişmemişe benzemektedir.</p>
	<p class="block_4">İlk bakışta çarpıcı olan şey, bu ayrıcalıklı toprağın olağanüstü bir şekilde işgal edilmiş olmasıdır. Cizvit peder du Halde (1735) “bütün ovalar ekilmiştir” diye yazmaktadır. “Ne çit ne çukur ne de başka bir ağaç görülmektedir, çünkü bir parmak toprağı bile kaybetmekten korkmaktadırlar.” Bu tam da, adeta aynı terimlerle olmak üzere, şu diğer hayranlık verici cizvit Peder de Las Cortes'in ondan bir yüzyıl kadar önce söyledikleridir: “ekilmemiş tek bir parmak toprak, ... en ufak bir köşe bile yok.” Her pirinçlik kutusu, hafif toprak kabartılarının arasında 50 metrelik bir kenara sahiptir. Su buraya gelmekte ve gitmektedir; su çamurludur ve bu bir lütuftur, çünkü çamurlu su toprağın verimliliğini yenilemekte ve sıtma mikrobu taşıyıcısı sivrisineklere uygun gelmemektedir. Buna karşılık dağların berrak suları onları teşvik etmektedir; Iadang veya ray alanları, artan nüfus baskısı nedeniyle devamlı sıtma alanlarıdır. XV. yüzyılda Angkor Vat, çamurlu olan pirinçlikleriyle parlak bir başkenttir; Siyam saldırıları tek başlarına onu yok etmemişler, ama hayatını ve tarımsal çalışmalarını altüst etmişlerdir; kanallardaki sular berraklaşmış ve sıtma zafer kazanmış, sonra onunla birlikte istilacı orman gelmiştir. Benzeri dramlar XVII. yüzyıl Bengal'inde de tahmin edilmektedir. Pirinçlik çok dar olduğunda, yakındaki berrak sular taşarak onu istila ettiklerinde, sıtmanın tahripkâr ilerlemeleri meydana gelmektedir. Himalaya ile Sivalik tepeleri arasında, birçok berrak pınarın fışkırdığı bu çıkıntı alanlarında, sıtma her yerde hazır ve nazırdır.</p>
	<p class="block_4">Kuşkusuz su en büyük sorundur. Taşarak bitkileri istila edebilir. Siyam ve Kamboç'ta su yüzeylerinin muazzam dengesizliklerine direnebilmek için, saplarını 9- 10 metreye kadar uzatabilen yüzey pirincinin duyulmamış esnekliğinden yararlanmak gerekmiştir. Hasat tekneyle yapılmakta, başaklar kesilip bazen inanılmaz uzunlukta olan saman bırakılmaktadır. Başka bir güçlük: suyu getirmek, sonra boşaltmak. Yüksek kaynakların suyunu arayan bambu kanallarıyla getirmek; Ganj ve sıklıkla da Çin'de olduğu gibi kuyudan çıkartmak; Seylan'da olduğu gibi büyük sarnıçlardan -tanks- getirmek, fakat su toplayan bu sarnıçlar hemen her zaman düşük düzeydedir, bazen de toprağın içinde çok derine ulaşmışlardır, bu durumda suyu pirinçliğe kadar götürebilmek için şu pedallı pompalar olan ve bugün hâlâ görülebilen ilkel noria sistemini kurmak gerekmektedir. Bunların yerine buharlı veya elektrikli pompa koymak, ucuz insan emeğinden mahrum kalmak olacaktır. Peder de Las Cortes bunların nasıl çalıştıklarını görmüştür: “ata ihtiyaç göstermeyen bir cins noria olan küçük kullanışlı bir makine ile, berrak su çekmektedirler” diye kaydetmektedir. “Tek bir Çinli dünyanın en kolay işiymiş gibi (bunu o söylemektedir) aleti bütün gün boyunca ayaklarıyla döndürebilir.” Aynı zamanda vanalar aracılığıyla suyu bir kutudan diğerine akıtmak gerekmektedir. Tabii ki seçilen sistem yerel koşullara bağımlıdır. Hiçbir sulama tarzı mümkün olmadığında, pirinçliğin toprak kabartısı yağmur suyunu tutmaya yaramakta, bu su da Muson Asya'sında ova ekim alanlarının büyük bir kısmını beslemeye yetmektedir.</p>
	<p class="block_4">Toplam olarak muazzam bir emek gücü, insani sermaye yoğunlaşması, dikkatli bir uygulama... Eğer bu sulama sisteminin ana hatları birbirlerine sağlam şekilde bağlanmasalar ve yukarıdan gözetim altında tutulmasalardı, hiçbir şey bunun dışında yerinde tutunamazdı. Bu sağlam bir toplumu, bir devletin otoritesini ve nihayetsiz geniş çalışmaları gerektirmektedir. Pekin'deki Mavi Nehir İmparatorluk Kanalı da geniş bir sulama sistemidir. Pirinçlikler halindeki üst teçhizatlanma, devletin de üst teçhizatlanmasını gerektirmektedir. Bu aynı zamanda, hem sulamanın ortaklaşa zorlamaları hem de Çin kırlarında çok sık olan güvensizlik nedeniyle, köylerin düzenli olarak sıkılaştırılmasını da gerektirmektedir.</p>
	<p class="block_4">Böylece pirinçlikler başarıya ulaştıkları alanlarda yüksek bir nüfus yoğunlaşmasına ve güçlü toplumsal disiplinlere yol açmışlardır. Eğer Çin 1100'lerde güney tarafına doğru yattıysa, bunda sorumluluk pirince aittir. Güney Çin 1380'de Kuzeye nazaran 2,5'e 1 gibidir. Resmi rakamlara göre Kuzeyin 15 milyonluk nüfusuna karşılık, Güneyde 38 milyon vardır. Pirinçliklerin gerçek başarısı aynı ekim alanını sonsuz bir şekilde kullanmak, dikkatli bir sulama sistemiyle verimi korumak olmayıp; her yıl çifte, hatta bazen üçlü ürün almayı başarmaktır.</p>
	<p class="block_4">Bu konuda Aşağı Tonkin'in bugünkü takvimine göre karar verilsin: tarım yılı burada Ocak ayındaki yeniden dikmelerle başlamaktadır; beş ay sonra, onuncu ay hasadı olan bir İkincisini elde etmek için hızlı olmak gerekmektedir. Hasat aceleyle ambarlara götürüldükten sonra, pirinçliklerin yeniden sürülmeleri, şişmiş veya su altında kalmış düzeylerin ayarlamalarının yapılması gerekmektedir. Tohumu savurarak atmak söz konusu değildir, filizlenmesi çok zaman alacaktır. Genç pirinç sürgünleri bir fideliğe alınmakta, burada gübrenin esirgenmediği bir toprakta aşırı bir sıkışıklık halinde büyümektedirler; buradan alınan sürgünler birbirlerinden 10-12 cm. aralıkla yeniden dikilmektedirler. İnsan dışkısı ve kent lağımlarından alınanlarla aşırı gübrelenen fidelik belirleyici bir rol oynamaktadır; zaman tasarruf etmekte, genç sürgünlere daha fazla güç vermektedir. Onuncu ay hasadı -en önemlisi- Kasımda zirvededir. Hemen arkasından Ocak yeniden dikimleri için sürümler başlamaktadır.</p>
	<p class="block_4">Sıkı bir tarımsal takvim, her yerde bu aceleci çalışmaların birbirinin peşi sıra gelişini saptamaktadır. Kamboç'ta su birikintileri bırakan yağmurlardan sonra, ilk sürüm “pirinçliği uyandırmaktadır. Bu sürüm önce çevreden merkeze doğru yapılmaktadır, sonra merkezden çevreye doğru olacaktır; arkasında suyla dolacak çukurlar bırakmamak için, mandasının yanında yürüyen köylü, saban izini takiben bir veya birçok verev hark çizmektedir ve bunlar fazla suyun boşaltılmasına yarayacaklardır... Ayrıca otları yolmak, onları çürümeye bırakmak, yeteri kadar derin olmayan suları kirleten kurbağaları kovmak gerekmektedir. Fideleri sağ elle sökmek ve sol ayağın altında dövmeye özen göstermek gerekmektedir; “toprağı, bir de suyun içinde silkerek çıplak hale getirilen köklerden kurtarmak için."</p>
	<p class="block_4">Atasözleri, alışılmış imgeler bu birbirini izleyen işleri anlatmaktadır. Kamboç'ta fidelerin bulunduğu tarlaya su bırakmak, “serçe ve kumruları boğmaktır”; su gelince pirinçlik yaldızlı bir renk almaktadır, “papağan kanadı rengi.” Birkaç hafta sonra, hasatta tane “sütün dikildiği yerde ağırlaştığında” ekinlerin “şilte” mi, “kiriş” mi, yoksa “uçan pelikan” mı, veya “köpek kuyruğu” mu, veyahut da “fil ayağı” biçiminde mi demet haline getirileceği bir oyun veya onun gibi bir şey olacaktır. Dövme işi bittikten sonra, “paddy"nin sözü”nü kaldırmak, “yani rüzgârda uçuşan boş çuvalları doldurmak üzere" taneler elenmektedir.</p>
	<p class="block_4">Şövalye Chardin gibi, İran'da pirinç ekimini gören bir Batılı için esas olan, ekinlerin büyüme hızıdır: “otlandıktan sonra getirilmiş olmasına rağmen, taneler üç ay içinde oluşmaktadır; çünkü... iyice sulu ve humuslu bir toprağa onu başak başak dikmektedirler. Pirinç sekiz günde kurudan olgunlaşmaktadır.” Sürat iki kere hasat yapılmasının sırrıdır. Bunların ikisinde de pirinç alınmaktadır, ama eğer çok kuzeydeyse biri pirinç, diğeri buğday, çavdar veya darı olmaktadır. Hatta üç hasat almak bile mümkündür: iki pirinç bir de arada olmak üzere buğday, arpa, darı veya sebzeler (şalgam, havuç, bakla. Nankin lahanası). Böylece pirinçlik bir fabrikadır. Bir hektar buğday tarlası Fransa'da, Lavoisier'nin döneminde ortalama 5 kental vermektedir; bir hektar pirinçlik çoğu zaman 30 kental ayıklanmamış pirinç, yani paddy vermektedir. Kabuğu ayıklandığında, tüketilebilir 21 kental pirinç kalmaktadır; kg. başına 3.500 kaloriden, hektar başına devasa 7.350.000 kalori rakamına ulaşılmaktadır ki, buğdayınki aynı ölçek başına 1.500.000’dir ve eğer bu hektar hayvancılığa ayrılsaydı 150 kg. et üretilirdi ve kalorisi de 340.000 olurdu. Bu rakamlar pirinçliğin ve bitkisel gıdanın muazzam üstünlüğünü söylemektedirler. Uzakdoğu uygarlıkları bitkiseli kuşkusuz idealizmlerinden ötürü tercih etmediler.</p>
	<p class="block_4">Suda az pişirilmiş pirinç, Batılıların ekmeği gibi, gündelik gıdadır. Günümüzün (1938) iyi beslenmiş bir Tonkin Deltası köylüsünün, pirinç tayınına ne kadar zayıf bir katkı eklendiğini gördükten sonra, İtalyan pane e companatico’sunu düşünmemek olanaksızdır: 1000 g. beyaz pirince karşılık (bu 3565 toplam kalori içinde 3500 kaloriyi temsil etmektedir). “5 g. domuz yağı 10 g. moc mam (balık sosu), 20 g. tuz ve bir miktar hiçbir kalori değeri olmayan yeşil yaprak.” Pirinçle beslenen bir Hindlinin 1940'taki ortalama tayını daha çeşitlenmiştir, ama bitkiye daha az dayalı değildir: “500 g. pirinç, 30 g. bezelye ve fasulye, 125 g. taze sebze, 9 g. zeytinyağ veya bitkisel yağ, 14 g. balık, et ve yumurta ve ihmal edilebilir bir miktarda süt." 1928'de gıda harcamalarının % 80'i tahıllara, % 15,8'i sebzelere ve baharata, % 3,2'si ete giden Pekinli işçilerin gıda rejimleri de herhalde az etliydi.</p>
	<p class="block_4">Günümüze ait bu gerçekler düne ait olanlarla kesişmektedirler. Bir seyyah XVII. yüzyılda Seylan'da “su ve tuzla yapılmış ve içine birkaç yaprak katılmış pilav ile bir limondan çıkartılmış suyun iyi bir yemek sayılması karşısında” şaşırıyordu. Peder du Halde 1735'te gününü hiç ara vermeden “çoğu zaman dizlerine kadar su içinde" çalışmakla geçirmiş olan bir Çinlinin “akşam... pirinç, pişmiş otlar ve bir miktar çay bulursa kendini mutlu sayacağını” kaydetmektedr. “Çin'de pirincin hep suyla pişirilmesi ve Avrupalılar için ekmek neyse, pirincin de Çinliler için, hiç bıkkınlık yaratmadan o olması dikkate değer.” Peder de Las Cortes'e göre tayın “bu bölgelerin olağan ekmeği olan, küçük bir tas suda pişmiş ve tuzsuz pirinç”, gerçekte “sol elle dudakların kenarına getirilen” dört veya beş tas, “sağ elde iki çubuk ile pirinç sanki bir çuvala dolduruluyormuş gibi, önce üstüne üflendikten sonra, aceleyle mideye yollanmaktadır.” Bu Çinlilere ekmek veya peksimetten sözetmenin yararı yoktur. Eğer buğdayları olursa, bunu domuz yağma batırılmış ve buharda yumuşatılmış galetalar halinde yemektedirler.</p>
	<p class="block_4">Bu Çinli “küçük ekmekleri” 1794'te Guignes ve yolculuk arkadaşlarını hayran bırakmıştır. Onlar bunu “biraz tereyağ” ile daha iyi hale getirmişler ve söylediğine göre, “mandarinlerin bize zorla tutturdukları oruçtan sonra kendimizi oldukça toparladık.” Burada bir uygarlık seçiminden, bir egemen lezzetten, hatta bir mükemmellik duygusu olarak ortaya çıkan bilinçli bir tercihin sonucu olan bir beslenme tutkusu görmek mümkün değil midir? Pirinç ekim alanından çıkmak, hayal kırıklığına uğramaktır. Pierre Gouron “Muson Asya'sı insanları pirinci lapalık tahıllar ve yumrulara tercih etmektedirler”, veya ekmeğe. Japon köylüleri bugün arpa, buğday, yulaf, darı yetiştirmektedirler, ama yalnızca pirinç hasatları arasında veya kuru tarım zorunlu olduğunda. Yalnızca zorunluluk onlara, “hüzünlü saydıkları” bu tahılları tükettirebilir. Bu da pirincin bugün Asya'nın mümkün olan en kuzeyine, kuşkusuz başka ekinlerin daha uygun olacağı 49° kuzeye kadar çıkışının nedenini açıklamaktadır.</p>
	<p class="block_4">Bütün Uzakdoğu, hatta Goa'ya yerleşmiş olan Avrupalılar bile, pirinç ve pirinç mamulleri yemektedirler. Bu kentteki Portekizliler, 1639'da Mandelslo'nun farkettiği üzere, “alıştıklarından beri*' pirinci ekmeğe tercih emektedirler. Çin'de pirinçten “en iyi İspanya şarabı kadar sarhoş eden”, “amber rengine yaklaşan bir şarap” da yapmaktadırlar. Acaba “Avrupa'nın bazı yerlerinde (XVIII. yüzyılda) ondan çok güçlü bir rakı” elde etmeye girişilmesinin nedeni taklid midir, yoksa pirincin Batı'daki fiyatının düşük olması mıdır? “Fakat bu içki Fransa'da, tıpkı tahıl veya melas rakıları gibi yasaklanmıştır.”</p>
	<p class="block_4">Demek ki çok pirinç ve az et, veya hiç et. Bu durumda pirincin istisnai tiranlığını tahmin etmek mümkündür; Çin'de pirincin fiyatında meydana gelen değişmeler, sanki bir eşel mobil söz konusuymuş gibi, onunla inip onunla çıkan asker yevmiyeleri de dahil, her şeyi etkilemektedir. Japonya'da bundan da öteye, pirinç XVIII. yüzyılın belirleyici reform ve değişimlerinden önce, bizatihi paranın kendisidir. Para devalüasyonlarının da yardımıyla pirincin fiyatı, Japon piyasasında 1642-1643'ten 1713-1715'e kadar on kat artacaktır.</p>
	<p class="block_4">Pirincin bu zaferini ona sağlayan, ikinci hasat olmaktadır. Ve bu, birçok yüzyıldan beri böyledir, Peder de Las Cortes 1626'da Kanton kırlarındaki çoklu hasada hayran olmaktadır. Kaydettiğine göre, aynı topraktan “bir yılda birbirinin ardına üç ürün almaktadırlar, iki pirinç ve bir buğday olmak üzere elde edilen bu üründe, sıcaklığın ılımlı olmasından, hava koşullarından ve İspanya veya Meksika'daki her topraktan çok daha iyi olan şahane bir topraktan ötürü, bir tohum tanesi başına 40 veya 50 tane alınmaktadır.” Bire 40 veya 50 konusunda kuşkulu olalım ve hatta aynı kuşkuyu üçüncü buğday hasadı konusunda da taşıyalım, fakat aşırı bolluk izlenimini aklımızda tutalım. Bu belirleyici devrimin tarihine gelince, erken olgunlaşan pirinç çeşitleri (kışın olgunlaşan ve yılda çifte hasada olanak veren) XI. yüzyılda Chanpa'dan (Annam'ın merkezi ve güneyi) getirilmiştir. Bu yenilik yavaş yavaş sıcak eyaletlere, birbiri ardından ulaşmıştır. XIII. yüzyıldan itibaren her şey yerli yerindedir. Güney Çin'deki büyük nüfus artışı işte bu sıralar başlamıştır.</p>
	<h3 class="block_11" id="toc_id_50">Pirincin Sorumlulukları</h3>
	<p class="block_4">Pirincin başarısı ve tercihli seçimi, zaten Avrupa'nın egemen bitkisi buğdayın da yaptığı gibi, bir dizi sorun çıkartmaktadır. Suyla pişirilen pirinç -bir lapa-, Avrupa'nın fırında pişirilen ekmeği gibi, “temel gıda”dır, yani büyük bir nüfus kitlesinin beslenmesi, her gün ortaya çıkan bu yiyeceğin monoton kullanımına dayanmaktadır. Mutfak, temel gıdayı tamamlama, daha çekici hale getirme sanatıdır. Demek ki benzer durumlar. Şu farkla ki, Asya'da tarihsel aydınlatmadan mahrumuz.</p>
	<p class="block_4">Pirincin başarısının geniş, çok sayıda aşikâr sorumlulukları vardır. Pirinçlikler çok dar mekânları işgal etmektedirler ve bu ilk önemli noktadır. İkinci olarak, pirincin çok yüksek üretkenliği, onun yoğun iskân oranına sahip kalabalık nüfusları beslemesine olanak vermektedir. Belki de çok iyimser olan bir tarihçiye inanmak gerekirse, altı veya yedi yüzyıldan beri her Çinli yılda 300 kg. pirinç veya diğer tahıllardan tüketmiş, böylece gündelik 2.000 kaloriye ulaşmıştır. Bu rakamların olasılık olarak bile çok yüksek olmalarına ve bu refahın sürekliliğinin köylü sefaletinin ve isyanlarının tartışmasız işaretleri tarafından yalanlanmasına rağmen, pirinç insanlarına belli bir gıda güvenliği sağlamıştır. Zaten başka türlü nasıl bu kadar kalabalık bir şekilde hayatta kalabilirlerdi?</p>
	<p class="block_4">Ancak pirinçliklerin ve emek gücünün alçak kesimlerde yoğunlaşması, mantıken, Pierre Gourou'nun diyebileceği gibi, bazı “sapma”lara yol açmaktadır. Java ve Filipinlerden farklı olarak, dağ pirincinin en azından XVIII. yüzyıla kadar istisna olarak kaldığı Çin'de durum böyledir; 1734 gibi bir tarihte bile, bir seyyah Ning Po'dan Pekin'e olan, hemen hemen boş durumdaki yüksek bölgelerde dolaşmıştır. Bu durumun sonucunda, Avrupa'nın kendi dağlarında bulduğu ve değerlendirdiği şu faal insanlar, sürüler, güçlü hayat tarzından meydana gelen sermayeye Uzakdoğu burun bükmüş, hatta onu itmiştir. Kazanılacağın ne de büyük kaçırılışı! Fakat Çinliler orman işletmesi veya hayvancılık hakkında hiçbir fikre sahip olmadıkları; ne peyniri ne sütü tanıdıkları ve çok az et tükettikleri halde, dağı nasıl kullanacaklardı; bu nedenle var olan dağlı halkları kendilerine ortak etmeyi düşünmemişlerdir. Pierre Gourou'nun söylediğini açık hale getirmek üzere, sürüleri olmayan, ağaçlarını anarşik bir şekilde kaybetmiş, faal nüfusun oralarda nehirlerin ve göllerin kenarında yoğunlaştıkları bir Jura veya bir Savua düşünelim. Böyle bir durumun ortaya çıkmasından pirinç tarımı, bolluğu ve Çin halkının beslenme alışkanlıkları sorumludur.</p>
	<p class="block_4">Bunun açıklanması, henüz iyi aydınlatılmamış bir tarihte aranmak zorundadır. Sulama Çin geleneğinin iddia ettiği kadar eski değilse de, M.Ö. I. ve III. yüzyıllarda büyük toprak açımı ve daha bilgince bir tarımcılığın yönetim tarafından başlatılmasıyla birlikte, geniş boyutlara ulaşmıştır. İşte bu tarihten sonra, sulamaya ve yoğun tahıl üretimine yönelen Çin, Hanlar döneminde, tarihinin klasik manzarasını oluşturmuştur. Batı'nın kronolojisine geri dönerek, en erken Perikles döneminde yaratılan bu manzara, hızlı büyüyen güneyli pirinçlerin başarısından önce de yerli yerindedir. Ve bu da bizi XI.-XII. yüzyıllar arasında, Haçlı Seferleri çağma götürmektedir. Sonuç olarak, uygarlıkların korkunç derecede yavaş olan ritmine göre, klasik Çin yapılarını kıran ve yineleyen ve herhalde Uzakdoğu'da insanların tarihinin baş olayı olan uzun bir tarımsal devrimden çıkarak, maddiliği içinde, daha dün işe başlamıştır.</p>
	<p class="block_4">Homeros anlatılarından çok önce, Akdeniz ülkelerinin tarımsal uygarlığının buğdayı, zeytini, bağı ve hayvancılığıyla yerli yerinde olduğu; çoban hayatının dağların bir katından diğer katma inip çıktığı ve ovanın oluşturduğu zemin kata kadar indiği Avrupa'yla karşılaştırılabilir hiçbir yanı yoktur. Telemakhos Peleponez'de meşe palamuduyla beslenen, paçavralar içindeki dağlılarla birlikte yaşadığını hatırlamaktadır. Avrupa'nın kırsal hayatı aynı anda hem tarıma hem hayvancılığa dayalı olarak kalmıştır, “tarla ve otlak”a; İkincisi buğday için vazgeçilmez nitelikte olan gübreyle birlikte, bol bol kullanılan bir hayvan gücünü ve gıdanın önemli bir bölümünü sağlamıştır. Buna karşılık, Avrupa'da ekilebilir bir hektar toprak, ekin rotasyonuyla, Çin'dekinden çok daha az insanı doyurmaktadır.</p>
	<p class="block_4">Yalnızca kendiyle meşgul pirinç yetiştirici Güney'de, Çin dağların fethini ıskalamamış, bu işe hiç girişmemiştir. Evcil hayvanları kovduktan veya hemen hemen kovduktan ve kapısını kuru pirinç yetiştiren sefil dağlılara kapattıktan sonra refaha ulaşmıştır, ama bütün meslekleri kendi yapmak, gerektiğinden, sabanı çekmek, tekneleri bilek gücüyle ilerletmek veya kanaldan kanala aktarmak için onları omuzlamak, ağaç kütüklerini taşımak, haber ve emir taşımak üzere yollarda koşmak zorunda kalmıştır. En küçük porsiyona indirgenmiş olan pirinçlik mandaları şöyle bir çalışmaktadırlar, ve at, katır ve deve ancak kuzeyde bulunmaktadır, fakat kuzey artık pirinç Çin'i değildir. Çin sonunda kendi üzerine kapanmış bir köylülüğün zaferi olarak ortaya çıkmıştır. Pirinç tarımı öncelikle dışa, yeni topraklara doğru değil de, erkenden piyasaya çıkmış olan kentlere yönelmiştir. Kentlerin insani dışkı ve çöpleri, yolların çamurları pirinçlikleri verimli hale getireceklerdir. Bunun sonucunda kentlere “karşılığını ot, sirke veya para cinsinden” ödedikleri değerli gübreyi toplamaya gelen köylülerin nihayetsiz gidişgelişleri meydana gelmektedir. Gene bunun sonucunda kentlerin ve köy tarlalarının üzerinde yüzen şu dayanılmaz kokular meydana getirmektedir. Kırların kentlerle birlikte yaşaması, abartma olmaksızın, Batı'dakinden daha güçlüdür. Bütün bunlardan bizatihi pirinç değil de, başarısı sorumludur.</p>
	<p class="block_4">Tepelerin ve bazı dağ bayırlarının iki yüzyıl önce Amerika'dan ithal edilmiş olan mısır ve tatlı patatesin yayılmasıyla birlikte tarıma açılmasının başlaması için, XVIII. yüzyılın güçlü nüfus artışının belirmesi gerekmiştir. Çünkü pirinç ne kadar önemli olursa olsun, diğer ürünleri dışlamamaktadır. Çin'de, ama aynı zamanda Japonya'da, ama aynı zamanda Hind'de. Tokugavaların Japonya'sı (1600-1868), kendini dış ticarete kapattığı veya hemen hemen kapattığı (1638'den beri) sıralarda, XVII. yüzyılda ekonomisinin ve nüfusunun göz kamaştırıcı bir gelişimine tanık olmuştur: 1700'e doğru 30 milyon nüfus ve başkent Edo'nun (Tokyo) tek başına aldığı pay bir milyon. Böylesine bir gelişme ancak bu 30 milyonu dar bir alanda besleyebilecek, sürekli bir tarımsal üretim artışıyla mümkün olabilirdi.</p>
	<p class="block_4">Bu dar alan “Avrupa’da ancak 5 veya 10 milyon kişiyi besleyebilirdi.” Önce tohumlukların, sulama ve su boşaltma şebekesinin köylülerin el aletlerinin ıslahıyla (özellikle, pirincin başaktan ayrılmasına yarayan muazzam tahta tarak senba koki’nin icadı), bundan da fazlası insan ve hayvan dışkısından daha zengin ve bol olan gübrelerin ticarileşmesiyle -örneğin kurutulmuş sardalya, kolza yengeçleri, soya veya pamuktan elde edilen gübreler- yavaş bir gelişme olmuştur. Bu gübreler çoğu zaman işletme giderlerinin % 30-50 kadarını temsil etmektedirler. Öte yandan, tarımsal ürünlerin artan ticarileşmesi, madrabaz tüccarları ve aynı zamanda pamuk, kolza, kenevir, tütün, sebze, dut, şeker kamışı, susam, buğday gibi tamamlayıcı bitkileriyle, geniş bir pirinç ticaretini ortaya çıkartmıştır. Pamuk ve kolza bu tamamlayıcı bitkilerin en önemlileridir: kolza pirinç üretimine, pamuk buğday üretimine ortaktır. Bunların üretimi tarımın gayrisafi gelirini artırmakta, ama pirinçliklere nazaran 3 kat daha fazla gübre ve iki kat daha fazla emek gücü gerektirmektedirler. Pirinçliğin dışında, “tarlalar”da üçlü ekim sistemi çoğu zaman arpa, darı ve şalgamı ortak etmektedir. Pirinç çok yüksek ayni ödentilere maruz kalırken (hasadın % 50-60'ı senyöre teslim edilmektedir), bu yeni ekinler nakdi ödentilere konu olduklarından, kırsal dünyayı modern bir ekonomiye bağlamakta ve hâlâ minik kalan ve kalacak olan mülklerde, zengin değilse bile, en azından hali vakti yerinde köylülerin ortaya çıkmasını açıklamaktadırlar. İşte eğer gerekirse, pirincin aynı zamanda, biz Batılı tarihçilerin yalnızca çizgilerini tahmin etmeye başladığımız karmaşık bir kişilik olduğunu da gösterecek şey.</p>
	<p class="block_4">Tıpkı iki Çin olduğu gibi, iki Hind vardır: pirinç Yarımada Hindistan'ını sıkıştırmakta, aşağı İndus'a temas etmekte, geniş aşağı Ganj delta ve vadisini kapsamakta, ama buğdaya ve bundan da fazlası, az verimli topraklarla yetinebilen darıya muazzam bir alan bırakmaktadır. Hindistan tarihiyle uğraşanların yakın tarihli çalışmalarına göre, Delhi imparatorluğundan itibaren yerleşik hale getirilen, tarımın büyük atılımı, tarla açma ve sulama çalışmalarını artırmış üretimi çeşitlendirmiş; indigo, şeker kamışı, pamuk, ipek böcekleri için dut gibi endüstriyel ekimleri teşvik etmiştir. Kentler XVII. yüzyılda büyük bir nüfus artışına tanık olmuşlardır. Üretim, tıpkı Japonya'da olduğu gibi artmakta ve özellikle pirinç ve buğdayınki olmak üzere, mübadeleler denizden .karadan ve nehirden olmak üzere, muazzam mesafeler üzerinde örgütlenmektedirler. Hayvanlar, öküz ve manda koşum veya yük hayvanları olarak önemli bir rol oynamakta, fakat kurutulan dışkıları gübre olarak değil de, yakacak olarak kullanılmaktadır. Dinsel nedenlerden ötürü, Çin örneğinin tersine, insan dışkısı yarar dışı tutulmakta ve özellikle de çok sayıdaki sürü hayvanlarından, eğer tereyağ ve süt dışta tutulacak olursa zaten genel olarak ahırda barındırılmayan ve bu nedenden ötürü de beslenmeyen bu hayvanların içinde bulundukları kötü durumdan ötürü, bu ürünlerin de miktarı düşüktür, bilindiği üzere beslenmede yararlanılmamaktadır.</p>
	<p class="block_4">Son olarak, pirinç ve diğer tahıllar, çok geniş olan alt-kıtanın geçimini yeterli bir şekilde sağlamaktadırlar. Japonya'da olduğu gibi, XVII. yüzyılın aşırı nüfusu, Hindistan'da kendini dramatik açıklar halinde ortaya koyacaktır: Bütün bunlardan, tabii ki pirinç tek başına sorumlu değildir, çünkü Hindistan'da ve başka yerlerdeki dünkü ve bugünkü aşırı nüfusların tek hazırlayıcısı değildir. Bu aşırı nüfuslara yalnızca izin vermektedir. </p>
	<p class="block_9" id="calibre_pb_11"> </p>
</body></html>
