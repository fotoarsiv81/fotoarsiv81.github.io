<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h1 class="block_3" id="toc_id_195">SONUCA VARMAK ÜZERE</h1>
	<p class="block_4">Bir kitap, tarih kitabı olsa bile, yazarının elinden kaçmaktadır. Bu kitap benim önümden koştu. Fakat onun itaatsizliklerinden, kaprislerinden, hatta kendi mantığından hangilerinin ciddi ve geçerli olduğuna dair ne demeli? Çocuklarımız bildikleri gibi davranmaktadırlar. Ve biz buna rağmen onların hareketlerinden sorumluyuz.</p>
	<p class="block_4">Bazı yerlerde daha fazla açıklama yapmak, kanıt ve örnek vermek isterdim. Ama bir kitap istenildiği kadar genişletilebilir bir şey değildir ve özellikle de, maddi hayatın çok sayıdaki konularını kapsamak için sistematik, sıkı araştırmalar gerekmektedir; son duruma getiren derlemeleri ise hesaba katmıyorum. Bütün bunlardan henüz yoksunuz. Metin veya görüntü tarafından söylenilen şeyler tartışmaları, katkıları, ekleri davet edecektir. Ne tüm kentlerden, ne tüm tekniklerden, ne de konut, elbise, sofra hakkındaki tüm temel gerçeklerden söz ettim.</p>
	<p class="block_4">Çocukluğumun geçtiği küçük bir Lorraine köyü, hâlâ çok eski bir kilise çanının dönemindeydi: gölcüğü bir değirmenin eski tekerleğini hareket ettiriyor, dünya kadar eski taşlı bir yol, bir kasırga gibi evimin karşısına fırlıyordu; evim de 1806'da Jena savaşının yılında yeniden yapılmıştı ve çayın kenarında, eskiden keten yetişen çayırların dibinde güller vardı. Bu kitabın benim için yeniden açılması için bunları düşünmem yetiyor. Her okuyucu bu kitabı, bir anının, bir yolculuğun, bir okumanın raslantısı içinde, kişisel görüntülerle doldurabilir. Siegfried et le Limousin adlı kitabın kişilerinden biri, 1920'lerin Almanya'sında olduğu izlenimini almıştır. Bir yolun, bir caddenin dönemecinde, herkes böylesine geriye dönüşler yapabilir. En üst noktadaki ekonomilerde bile, maddi bir eski geçmiş, tortu halindeki varlığını belli etmektedir. Bunlar şimdi yok olmaktadırlar, ama yavaşça ve hiçbir zaman aynı olmayan biçimlerde.</p>
	<p class="block_4">Üç cilt içeren bir eserin bu ilk cildi kuşkusuz, XV. yüzyıldan XVIII. yüzyıla ve dünyanın bütünü ölçeğinde, tüm maddi hayatı sunmuş olma iddiasında değildir. Bu cildin sunduğu, yiyeceklerden döşemelere, tekniklerden kentlere varana kadar tüm bu manzaraların bütünü'nü görebilmek için bir deneme ve zorunlu olan bir kısıt olarak, maddi hayatın ne olduğunu ve eskiden ne olmuş olduğunu göstermektir. Bir sınırlandırma fiilen sıkıntı vericidir: örneğin paraların ve kentlerin belirleyici gerçeklerine ilişkin olarak olduğu gibi, onları daha iyi tanıyabilmek için, bilerek sınırları aştığım oldu, işte girişimime ilk anlamını veren şey: her şeyi görmek değilse bile, en azından her şeyi konumlandırmak ve bunu zorunlu olarak, dünya ölçeğinde yapmak.</p>
	<p class="block_4">İkinci aşama: tarihçilerin her şeye rağmen, ancak nadiren sundukları ve aşikâr bir şekilde tasvir tutarsızlığının damgasını yemiş olan bir dizi manzarayı tasnif etmeye, düzene sokmaya, karışık bir malzemeyi ana hatlara getirmeye, tarihsel açıklamanın basitleştirmelerine uygun hale sokmaya çalışmak. Bu kaygı bu cildi aydınlatmakta, ona kapsamını vermekledir; hatta program bazı yerlerde bitirilmekten çok taslak halinde kalmış olsa bile; bu işin böyle olmasının bir nedeni biraz da, büyük bir okuyucu kitlesini hedef alan bir kitabın, iskelelerinin sökülmesi gereken bir ev olmasıdır. Fakat aynı zamanda, tekrarlayalım ki, kaynaklarının teker teker bulunması ve sağlamasının yapılması gereken, iyi keşfedilmemiş bir alan söz konusudur.</p>
	<p class="block_4">Maddi hayat kendini her şeyden önce, tabii ki binlerce ve binlerce küçük olayın anekdotları biçiminde sunmaktadır. Bunların olay oldukları söyleyecek miyiz? Hayır, bu onların önemini büyütmek ve doğalarını anlamamak olur. Roma-Germen imparatoru Maximilien'in bir şölen sırasında, ellerini tepsilere sokması (bir resim bunu bize göstermektedir) sıradan bir şey olup, bir olay değildir. Veya Cartouche'un tam idam edilmek üzereyken, bir bardak şarabı, ona sunulan bir fincan kahveye tercih etmesi de bir olay değildir. Burada tarihin tozları, Georges Gurvitch'in bir mikro-sosyolojiden söz ettiği anlamda, bir mikro-tarih sözkonusudur: belirsiz bir şekilde tekrarlanan bu olaylar, aslında zincirleme gerçeklikler olarak kendilerini kanıtlamaktadırlar. Bunlardan herbiri, sessiz zamanın kalınlıkları içinden geçen ve süren binlerce başkası adına tanıklık etmektedir.</p>
	<p class="block_4">Dikkatimi çekenler ve devamlılıklar, bu “diziler”, bu “uzun süreler” oldu: bunlar kaçış hatlarını ve kaybolmuş bütün manzaraların ufkunu resmetmektedirler. Bunlar buraya bir denge getirmekte, dengeleri varsaymakta, süreklilikleri açığa çıkartmakta, yani bu görünüşteki düzensizlik içinde, sonuçta az çok açıklanabilir olanı ortaya koymaktadırlar. Tabii ki burada söz konusu olan ya uzun, ya da orta dönemli sabitlerdir; besleyici bitkiler, elbiseler, evler, kır ile kent arasındaki eski bölünme konularında uzun dönemli sabitleri, orta vadeli olanlarına nazaran daha çok ele aldık. Bu yavaş evrimlerde, maddi hayat insanlık tarihinin diğer kesimlerinden çok daha kolaylıkla boyun eğmektedir.</p>
	<p class="block_4">Okuyucu düzenliliklerin arasında, bizim ilk plana uygarlıklara ve kültürlere ait olanlarını çıkardığımızı farketmiş olmalıdır. Bu kitabın Maddi Uygarlık olarak adlandınlması nedensiz değildir: bu bir dili seçmektir. Gerçekten de, uygarlıklar bağ yaratmaktadırlar, yani fiilen farklı cinslerden olan ve ilk bakışta birbirlerine yabancıymış gibi gözüken manevi alan ile, zekâya ilişkin olanlarından gündelik hayatın eşyaları ve alederine varana kadar, binlerce kültürel mal arasında bir düzen kurmaktadırlar.</p>
	<p class="block_4">Çin'de yolculuk yapan (1793) bir İngilize göre “en harcı alem olan aletlerin, yapım biçiminde kendine özgü bir şey var: aslında bu çoğu zaman küçük bir fark, ama bu fark, diğer ülkelerdekilerle az çok aynı işleri yapmaya yönelik bir nesnenin diğerlerine hiç de model olmadığını işaret etmektedir: böylece diğer heryerde düz olan örsün üstü, Çin'de biraz yatık ve dışbükeydir”. Aynı işareti fırın körükleri konusunda da vermektedir: “körük, hareketli bir kapının çok iyi bir şekilde uydurulduğu bir kutu gibi yapılmıştır, böylece kapı arkaya çekildiği zaman, kutuda elde edilen boşluk, havanın bir cins kapakçıktan coşkuyla girmesine ve aynı zamanda rüzgârın onun karşısında yer alan başka bir açıklıktan çıkmasına izin vermektedir”. İşte Avrupa fırınlarının büyük deri körüklerinin uzağındayız.</p>
	<p class="block_4">Her yoğun iskân evreninin bir ilksel cevap grubu geliştirdiği ve tarihin büyük işçilerinden biri olan bir atalet gücü yüzünden, burada tutunup kalma konusunda can sıkıcı bir eğilime sahip olduğu, bir olgudur. Bu durumda, bir uygarlık belli bir insan grubunun, belli bir mekândaki eski örgütlenmesi değilse, nedir? Bu tarihin bir kategorisi, gerekli bir sınıflandırmadır. İnsanlık tek olmaya (henüz başaramadı) ancak XV. yüzyılın sonundan itibaren yönelmiştir. O tarihe kadar ve yüzyıllar boyunca geriye gittikçe artan bir şekilde, insanlık herbiri özel bir uygarlığı veya kültürü barındıran, kendi özgünlükleri ve kendi uzun dönem tercihleri olan, farklı gezegenler arasında paylaşılmıştır. Çözümler birbirlerine yakın olduklarında bile, karıştırılacak gibi değillerdir.</p>
	<p class="block_4">Uzun süre ve uygarlık; bu tercihli düzenler, toplumlara ilişkin olan ve kendileri de heryerde hazır ve nazır olan, ek tasnifleri yanlarına çağırmaktadırlar. Her şeyin toplumsal düzen olması, bir tarihçi veya bir sosyolog için, her şeyin sonunda La Palisse veya Bay Jourdain'e lâyık bir düşüncedir. Fakat sıradan gerçeklerin de kendi ağırlıkları vardır. Sahifeler boyunca zenginler ve fakirlerden, lüks ve sefaletten, hayatın iki kıyısından söz ettim. Bunlar, Japonya'da olduğu kadar, Newton'in İngiltere'sinde veya İspanyolların gelmesinden önce, efendilerin halktan farklılaşmaları için çok sıkı yasaklamaların kıyafeti düzenlediği Colombus-öncesi Amerika'sında da, tekdüze gerçeklerdir. Avrupa egemenliği bunların hepsini birden “yerli” mertebesine indirince, düzenlemeler ve farklar kaybolmuşlardır (veya hemen hemen). Elbiselerinin malzemesi -kaba yün, pamuk veya çuval bezi- artık onları diğerlerinden ancak şöyle bir ayırabilmektedir.</p>
	<p class="block_4">Fakat toplumlar'dan çok (kelime her şeye rağmen bulanıktır) sosyoekonomiler'den söz etmek gerekmektedir. Haklı olan Marx'tir: üretim araçlarına, toprağa, teknelere, tezgâhlara, hammaddelere, nihai ürünlere sahip olan, aynı şekilde egemen konumda değil midir? Ancak, toplum ve ekonomi adındaki bu iki koordinatın tek başlarına yetmedikleri açıktır; aynı anda hem neden, hem de sonuç olan çok biçimli devlet, kendi varlığını dayatmakta, ilişkileri bulandırmakta, bunları saptırmakta, dünyanın çeşitli sosyoekonomilerinin bir cins tipolojisi boyunca (bazıları köleleri, bazıları serf ve senyörleri, diğer bazıları iş adamları ve önkapitalistleri olanlar biçiminde) gruplandırabilecek şu mimarilerde devlet, isteyerek veya istemeyerek, rolünü çoğu zaman ağır bir şekilde olmak üzere oynamaktadır. Bu Marx'in diline geri dönmek, kesin terimlerini veya her toplumu bu yapılardan birine veya öbürüne koymak zorunda bırakan katı düzenini reddetsek bile, onun yanında durmak demektir. Sorun bir tasnif, toplumların üzerinde düşünülmüş bir hiyerarşisi sorunu olarak kalmaktadır. Hiçkimse -ve daha maddi hayat düzeyinden itibaren- bu zorunluktan kurtulamayacaktır.</p>
	<p class="block_4">Böylesine sorunların -uzun dönem, uygarlık, toplum, ekonomi, devlet, “toplumsal” değerler hiyerarşileri- maddi hayatın bu mütevazi gerçeklikleri düzleminde ortaya çıkmaları; bu olgu tek başına, tarihin daha şimdiden esrarları, zorluktan, hatta nesneleriyle başı belâda olan her insan biliminin karşılaşacağı güçlükleriyle birlikte kendini sunduğunu kanıtlamaktadır. İnsan hiçbir zaman, kabul edilebilir bir basitleştirme içinde kavranabilir olan bir kişiliğe indirgenemez. En basit veçhesi altında kavrandığı anda, insan alışılmış karmaşıklığı içinde kendini yeniden ortaya koymaktadır.</p>
	<p class="block_4">Ve zaten kendimi yıllar boyunca bu işe vermiş olmamın nedeni, hiç kuşkusuz bu tarih örtüsünü daha basit ve daha açık olarak kabul etmiş olmam değildir. Ne de sayı açısından öncelikli olmasından veya büyük tarih tarafından olağan olarak ihmal edilmesinden, veya aslında bana göre ağırlığı olan, çünkü beni somuta, bir döneme (bizimki, şimdiki zaman) mahkûm eden ve bu alanda felsefenin, toplumsal bilimin ve matematikleştirmenin tarihi insandan arındırdıkları nedeninden de değildir. Besleyici toprağa bu geri dönüş beni cezbetti, ama belirlemedi. Ama eğer her şeyden önce, evin bizatihi temelleri incelenmeseydi, bütünlüğü içinde ele alınan ekonomik hayatın tam olarak anlaşılmasına ulaşmak mümkün olabilir miydi? Bu elinizdeki kitap işte bu temelleri ortaya koymak istedi ve girişimi sürdüren ve tamamlayan diğer iki cilt bu temellerin üzerinde inşa edilecektir.</p>
	<p class="block_4">Ekonomik hayat ile rutinden, bilinçsiz gündelikten çıkacağız. Ancak ekonomik hayat da düzenliliklerden meydana gelmektedir: eski ve ilerleyen bir işbölümü, küçük kârları, nefret uyandırıyora benzemeyen ve olağan emekten ancak sıyrılmış olan mikrokapitalizmiyle faal ve bilinçli gündelik hayatın beslendiği gerekli ayrılıklar ve karşılaşmaları harekete geçirmektedir. Daha üstte, sonuncu katta, kapitalizmi ve geniş yönelimlerini ve ölümlülerin çoğuna daha şimdiden şeytani gözüken oyunlarını yerleştireceğiz. Bu inceliklerin, basamakların altındaki mütevazi hayatlarla ne ilgilerinin olduğu sorulacaktır. Belki de her şey, çünkü onları da oyuna katmaktadır. Bu kitabın ta ilk bölümünden itibaren insanların eşitsiz dünya'sının dikey farklarının altını çizerken, bunu söylemeye çalıştım. Dünyayı canlandıran, onun gerçekten hareketli olan üst yapılarını sürekli olarak dönüştürenler, bu küçük veya büyük eşitsizlikler, adaletsizlikler, çelişkilerdir. Çünkü nisbi bir hareket özgürlüğüne yalnızca kapitalizm sahiptir. Saatine göre sağa veya sola bir darbe indirmeyi, ticaret veya manüfaktürün, hatta toprak rantının veya devlet borcunun veyahut da tefeciliğin kârlarına alternatif olarak veya eşanlı yönelmeyi başarabilir. Maddi hayata ait olan ve ondan hiç de aşağı kalmayan, sıradan ekonomik hayata ilişkin az esnek yapıların karşısında burnunu sokabileceği ve sokmak isteyeceği ile kendi kaderlerine terkedeceği alanlar arasında tercih olanağı bırakmaktadır; böylece bu unsurlardan hareketle kendi yapılarını yeniden imal etmekte, bu arada diğer yapıları da yavaş yavaş değiştirmektedir.</p>
	<p class="block_4">Dünyanın ekonomik hayal gücü, maddi gelişmelerin ve insanın insan tarafından en ağır sömürülerinin kaynağı veya işareti prekapitalizmi bu hale-getirmiştir. Yani kapitalizm yalnızca insan emeğinin “artı-değeri”ne el konulmasından değil, aynı zamanda bir ulus ölçeğinde olduğu kadar, dünya ölçeğinde de her zaman, koşullara tabi olarak ele geçirilecek bir yerin, diğerinden daha kârlı bir alanın bulunmasına neden olan, şu güç ve konum oransızlıklarından da kaynaklanmıştır. Seçmek, hatta seçim fiilen çok kısıtlı olsa bile seçebilmek, ne kadar muazzam bir ayrıcalıktır!</p>
	<p class="block_4"> </p>
	<p class="block_14"> </p>
	<p class="block_54"> </p>

</body></html>
