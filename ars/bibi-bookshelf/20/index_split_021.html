<?xml version='1.0' encoding='utf-8'?>
<html xmlns="http://www.w3.org/1999/xhtml" lang="tr" xml:lang="tr">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="block_4">Bu deneyler, jonque'un açık denize göğüs germe konusunda teknik olarak yeteneksiz olmadığım kanıtlamaktadırlar. Kısacası, yalnızca teknik bir açıklama, önümüzden kaçmaktadır.</p>
	<p class="block_4">Hatta tarihçiler bugün, karavelanın başarısını, yelkenlerine veya dümenine o kadar fazla borçlu olmayıp, ona “kıyı ve haliçleri keşfetme olanağını veren”, bundan da fazlası “küçük ölçekli tekne olarak, donanımı(nın) daha ucuz olması”na borçlu olduğunu düşünme noktasına gelmişlerdir. Bu onun rolünü azaltmak anlamına gelmektedir.</p>
	<p class="block_4">Müslüman teknelerinin yetersizliği de daha kolay açıklanabilir bir şey değildir. Kuşkusuz muson rüzgârlarının yer değiştirmesiyle kolay hale gelen, Hind Okyanusundaki dümdüz yolculuklar, gene de derinlemesine bilgileri, usturlap veya Yakup sopası kullanımını gerektirmektedir ve bunlar nitelikli gemilerdir. Küçük Portekiz filosunu Melinda'dan alıp, onu hiç duraklamadan Kalküta'ya kadar götüren, Vasco da Gama'nın Arap kılavuzunun hikâyesi açıklayıcıdır. Bu koşullarda nasıl olmuştur da, denizci Sindbad ve ardıllarının maceraları, dünya üzerinde bir Arap egemenliğine yol açmamıştır? Vidal de La Blache'ın sözlerinden birini tekrarlamak üzere, nasıl olmuştur da Zanzibar'ın ve Madagaskar'ın güneyindeki Arap denizciliği “güneye doğru şiddetle atan, korkulan Mozambik akıntısı” karşısında ve Karanlıklar Denizinin kapılarına doğru, uygulamada durmuştur? Buna her şeyden önce, bu eski Arap denizciliğinin İslamiyet’i, XV. yüzyıla kadar Eski Dünya'ya egemen olmaya yönelttiğini söyleyerek cevap vereceğiz. Bunu açıklama fırsatımız daha önce çıkmıştı ve bunun sonucu hafif olmamıştır. Daha sonra, bir Süveyş kanalına sahip olan (VII.-XIII. yüzyıllar) müslümanlar, neden Ümit burnu yolunu arasınlardı ki? Ve burada ne bulacaklardı? Altın, fildişi, köleler, müslüman kentler ve tüccarlar tarafından zaten Zanzibar kıyılarından ve Sahra üzerinden Nijer boynuzu taraflarından elde edilmekteydi. Bu Batı Afrika'nın “ihtiyaç duyması” gerekiyordu. O sıralar, kendi dar “Asya burnu”na kilitlenmiş olan Batı'nın liyakati, acaba dünyaya ihtiyacının olması, kendi evinden çıkma ihtiyacı mı olmuştur? Bir Çin tarihi uzmanı, o sıralarda Batı'nın kapitalist kentlerinin atılımı olmasaydı, hiçbir şey mümkün olmazdı diye tekrarlamaktadır. Bu kentler, onlar olmasaydı tekniğin güçsüz kalacağı motorlar olmuşlardır.</p>
	<p class="block_4">Bunun anlamı, açık deniz gemiciliğini yapanın para, sermaye olduğu değildir. Tersine: Çin ve İslam alemi o dönemde, bugün koloni diyebileceğimiz olanaklara sahiptirler. Batı onların yanında, henüz bir “proleter”dir. Fakat önemli olan, XIII. yüzyıldan itibaren tüm Batı dünyasının maddi hayatını ayağa kaldıran ve tüm psikolojisini değiştiren uzun süre basıncıdır. Tarihçilerin bir altın açlığı, veya bir dünya açlığı, veyahut da bir baharat açlığı adını verdikleri şey, teknik alanda, sabit bir yenilik ve yararlanılabilir uygulama anlayışına eşlik etmektedir, yani insanların çabalarının hem hafifletilmesi, hem de en yüksek etkinliğe çıkartılmasına yönelik olarak, insanların hizmetinde olanları aramak. Dünyaya egemen olma konusunda bilinçli bir irade ve enerji kaynağı olan her şeye yönelik artan bir ilgiyi açığa çıkartan, uygulamaya dönük keşiflerin birikim, Avrupa'ya başarıya ulaşmasından çok önce, gerçek çehresini ve önceliğinin vaadini sağlamıştır.</p>
	<p class="block_45" id="calibre_pb_23"> </p>
</body></html>
