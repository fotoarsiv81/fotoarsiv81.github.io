<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style0001.css" rel="stylesheet" type="text/css" />
  
<style type="text/css">
p.sgc-1 {font-style: italic; text-align: right}
</style>
</head>

<body>
  <h3>SUNUŞ</h3>

  <p><br /></p>

  <p><br /></p>

  <p><br /></p>

  <p><br /></p>

  <p><br /></p>

  <p>Pierre Bourdieu'nün çok yakın bir tarihte (Aralık 1996) yayımlanan bu kitabı, Fransa'da, ve hedeflediği çevrelerde, sözcüğün tam anlamıyla kıyamet kopardı.* Kitabın adının da söylediği gibi, <i>hedef aldığı</i> inceleme alanı medya dünyasıydı, ama <i>hedefi</i>, hedef tahtasına astığı şey, medya ve mensupları değildi. Yine de, insanlar (kimi gazeteciler, TV programcıları, sunucuları, TV'nin asla vazgeçemediği ve vazgeçemeyeceği "fast-thinker"lar) hop oturup hop kalktılar. Konu somut bir özne olunca ve de bu <i>özne</i> medya olunca, bu doğaldı!...</p>

  <p>Ancak -okundukta görülecektir- bu küçük kitap, bütün "modern toplumlar"daki medya organlarının, kimi zaman "tencere dibin kara..." üslubuyla birbirlerine yönelttikleri eleştirilerde, kimi zaman -son derece ikincil konular vesilesiyle-, güya kendilerini yargılarken, kamuya dayattıkları "çifte standartlı" hakemliği bizzat aklamaya soyundukları özeleştirilerde dile gelen söylemi, hiç mi hiç kale almamaktadır. Bunların arkasında ve ötesinde, medyayı, <i>eşitlikçi ve özgürlükçü bir siyasal düzen için en büyük tehlike</i> haline getiren mekanizmayı, bu mekanizmanın oluşumunu ve etkilerini gözler önüne sermektedir.</p>

  <p><sup>* Televizyon Üzerine, Bourdieu'nun Türkçeye çevrilen üçüncü kitabıdır. Bundan önce çevrilenler, <i>Pratik Nedenler / Raisons Pratiques</i> (1995) ve <i>Toplumbilim Sorunları / Questions de Sociologie</i> (1997), Kesit Yayıncılık tarafından yayımlanmıştır.</sup><br /></p>

  <p>Konu Türkiye için çok günceldir. Fransa gibi, gelişmiş bir Batı demokrasisinde olduğundan bile daha günceldir. Şu nedenle ki; Türkiye, gelişmiş bir demokrasi olmanın çok uzağındadır ama, oyunu gelişmiş Batılı ülkelerinin koyduğu kural ve standartlara göre oynayan çok gelişmiş bir medyaya sahiptir.</p>

  <p>Bu medya, tekelleşmiş bir medyadır.</p>

  <p>Bu medya, sorgulayan entelektüelleri pek az, ama salık veren, yol gösteren, dikte eden aydınları/yarı aydınları epey çok olan bir ülkede, "kültür"ün esasen son derece küçümen "alan"ını, etkilemenin de ötesinde, işgali altında tutabilmektedir.</p>

  <p>Bu medya, bilimin daha da küçümen "alan"ını, bütünüyle yok sayabilmekte, onu kamudan soyutlayabilmektedir.</p>

  <p>Nihayet bu medya, siyasetin alabildiğine geniş ve kirli "alan"ını, muhteşem bir işbirliği (hattâ suçortaklığı) bağlamında, ülkenin tek ve değişmez gündem maddesi yapabilmektedir.</p>

  <p>Böylece tek tek insanları ve giderek bütün bir toplumu kullanabilmekte (manipüle edebilmekte); bir yandan "çete'lerle savaşan Robin Hood görüntüsü verip bunun propagandasını yaparken, bir yandan da çeteleri yaratan düzen işlevinde ve onun içinde varolmaktadır. Çünkü -ve Bourdieu'nün felsefe kökenli sosyoloji uzmanlığının olanca yetkinliği ve yetkisiyle gösterdiği üzere- medya "alan"ında, başka "alan"ları ve o alanların insanlarını, ya da kamuoyunu en çok <i>kullanan</i> (manipüle eden) kişi, program, ya da "kurum"lar, genel mekanizmanın işleyiş mantığı gereği, aslında en fazla <i>kullanılanlar</i> (manipüle edilenler) olmaktadırlar. Tehlike de, işte, buradadır; medya, liberal Batı demokrasisini, yeryüzünde gelmiş geçmiş <i>en tümel ve en mutlak totalitarizm</i> haline getiren bir <i>katalizör</i> olup çıkmıştır.</p>

  <p>Demokrasisi gelişmemiş ama medyası gelişmiş bir ülkede, böylesi bir tehlikenin, en başta o tehlikenin odağını oluşturan kişi ve kurumlar olmak üzere (eğer duyarlı iseler), bütün ilgililerce çok daha büyük dikkatle, çok daha büyük endişeyle, çok daha büyük sorumlulukla düşünülüp, irdelenmesi gerekmektedir. Pierre Bourdieu de, esasen bunu önermektedir.</p>

  <p>Öyle bir çağda yaşıyoruz ki, insanı insan yapan değerlerin korunması, insanın özgür bir birey olarak varolabilmesi, ancak ve ancak medyanın klişeleştirilmiş şartlandırmalarına başkaldırabilmekle mümkün olabilir. Bu da, medyanın iğvasına düşmemekten geçmektedir. Özellikle de entelektüellerin onun iğvasına düşmemelerini gerektirmektedir... Çünkü -bu da imparator medyanın zayıf yanıdır-, medya entelektüellere <i>muhtaçtır</i>, onların <i>doğrulamasına</i> muhtaçtır.</p>

  <p>Ama iş entelektüellerle bitmemektedir. Tek tek bireylerin de, medyanın onlar adına ve onlara sormadan, klişe düşünceler, öneriler ve buyruklarla bir geçmiş, bir bugün ve -yakın ya da uzak- bir gelecek yaratmaya yeltendiğini saptamaları ve bu yeltenmeyi reddetmeleri şarttır. Reddedebilirler mi? Kim bilir... Ama saptayabilirler. Nitekim, okurlar, üslupları (kabadayı, küfürbaz, benmerkezci, teşhirci...) ile göz dolduran (!) köşe yazarlarının, bembeyaz porselen dişlerini gösteren müstehzi gülücükleriyle konuklarını/muhataplarını aşağılamaya çalışan, cahil, yarıcahil, bilgiç, ukala, küstah TV programcılarının, yorumcularının, her konuda hazır reçeteleri bulunan malumatfuruş ekran-aydınlarının (Bourdieu'nün "fast-thinker" dedikleri) Türkiye nüshalarını, bu kitapta teker teker anımsayıp tanıyacaklardır.</p>

  <p class="sgc-1">Turhan Ilgaz</p>
</body>
</html>
