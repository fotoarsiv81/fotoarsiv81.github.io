<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karanlik</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak3" id="calibre_toc_47"><br class="calibre2"/>
  Pis Kokulu Güller</h1>

  <p><br class="chapter"/>
  <br class="chapter"/>
  <br class="chapter"/>
  <br class="chapter"/></p>

  <p class="indentmetin">Gece, gül bahçesinde, ararken seni,</p>

  <p class="indentmetin">Gülden gelen kokun sarhoş etti beni;</p>

  <p class="indentmetin">Seni anlatmaya başlayınca güle</p>

  <p class="indentmetin">Baktım kuşlar da dinliyor hikâyemi.</p>

  <p><br class="chapter"/></p>

  <p class="indentmetin">Ömer Hayyam, <span class="ideitalik">Rubailer</span></p>

  <p class="indentmetin"/>

  <p class="normal1">İngiltere’nin Leeds Üniversitesi Diş hekimliği Fakültesi’nde oral biyoloji dersleri veren Profesör Doktor Samson Perera, yeni vatanına gelmeden önce, Sri Lanka’nın Peradeniya Üniversitesi’nde öğretim üyesiydi. Evlenmiş, iki de oğlu olmuştu ama, kız evlat hasretiyle yanıp tutuşmaktaydı. 1981 sonlarında karısını karşısına aldı, “Lütfen bana izin ver, Sri Lanka’ya gideyim, hem annemi görürüm, hem de öksüz bir kızı evlat edinirim” dedi. Kadın, kocasını kıramadı.</p>

  <p class="normal1">Üç ay kadar sonra yılbaşıydı. On yaşlarındaki Sri Lankalı küçük kız, artık İngiltere’deki yeni evindeydi. Dünya güzeli bir şeydi Nilanti. Yüzünden eksik olmayan tebessümü ve kapkara gözleriyle mahallenin maskotu olmuştu. Öylesine insan canlısıydı ki, onunla sokakta karşılaşan ya saçını okşar ya yanağından bir makas alırdı.</p>

  <p><br class="chapter"/></p>

  <p class="normal2">Hep aynı sinirli yanıt</p>

  <p class="normal1">Aradan üç yıl geçti. 1984 nisanında komşular ona sokakta rastlamaz oldular. “Profesör, kızınız nerede?” diye soranlar, hep aynı sinirli yanıtla karşılaştılar: “Her önüne gelen genç erkeğe sırnaşıyor. Böyle giderse kötü kadın olup çıkacak. Aklını başına toplayıncaya dek, evden çıkmama cezası verdim.”</p>

  <p class="normal1">Ağustos geldiğinde, Nilanti’nin hâlâ ortalıkta görünmemesinden kaygılanan komşular, dayanamayıp polise haber verdiler. “Merak etmeyin” dedi Dedektif Tom Hodgson, “en yakın zamanda profesörün evini ziyaret edeceğim.” Etti de. “Ah, sormayın, memur bey” dedi Doktor Perera, “Sri Lanka’yı çok özledi, yemeden içmeden kesildi. Ağabeyi Sicilya’da yaşıyor. Ara sıra telefonlaşırız. Sri Lanka’ya döneceğini öğrenince, kızı nisan ortalarında Sicilya’ya götürdüm. Ağabeyine teslim ettim. O da Sri Lanka’ya dönerken Nilanti’yi yanına aldı. Küçük kız, şimdi memlekette, annemin yanında.”</p>

  <p><br class="chapter"/></p>

  <p class="normal2">Meraklı bir dedektif</p>

  <p class="normal1">Doktorun, Interpol diye bir teşkilattan haberi yoktu anlaşılan. Dedektif Tom Hodgson, adamın yanıtını pek tatmin edici bulmadığından, İngiltere ile Sicilya arasında sefer yapan tüm havayolu şirketlerini teker teker aradı. Yanında Nilanti adlı bir kızla Samson Perera’nın yolculuk edip etmediğini araştırdı. Kayıtlarda, bu adla satılan bilete rastlanmadı. İtalyan polisiyle irtibat kurdu. Yaz başından bu yana Sicilya’ya ya da İtalya’nın bir başka havaalanına bu adla yolcu gelmediğini öğrendi. Üstüne üstlük, Sicilya’da yaşayan Sri Lankalı da yoktu. Interpol aracılığıyla Dr. Perera’nın annesi Bayan Winifred’i buldurdu. “Nilanti’yi en son üç yıl önce gördüm” dedi kadın, “oğlum onu alıp götürmeden önce.”</p>

  <p class="normal1">Tom, deneyimli bir polisti. İçgüdüleri, kızın çoktan ölmüş olduğunu söylüyordu ve içgüdüleri onu pek ender yanıltırdı. Dr. Perera’yı aradı, annesinin kızdan haberi olmadığını anlattı. “Ya öyle mi?” dedi Perrera. “Ahlaksız herif, demek kızı anneme teslim etmemiş.”</p>

  <p class="normal1">“İyi de, Sicilya’da Sri Lankalı biri yok” dedi polis.</p>

  <p class="normal1">“Resmi kayıtlarda yoktur elbette, kaçak oturuyordu.”</p>

  <p class="normal1">Polis, ne diyeceğini bilemedi.</p>

  <p><br class="chapter"/></p>

  <p class="normal2">Sinirli ve geçimsiz biri</p>

  <p class="normal1">Dedektif Tom Hodgson, işin peşini bırakmadı. Kafaya koymuştu bir kere, küçük kızı bulacaktı. Leeds Üniversitesi’ne gitti, Perera’nın iş arkadaşlarını ziyarete başladı, profesör hakkında bilgi toplamaya çalıştı. Kimi, bilimsel araştırmaları, kimi özel hayatına ilişkin daha fazla şey biliyordu. Ancak konu Perera’nın kişiliğine geldiğinde, sözleşmişçesine aynı şeyi söylediler: “Arkadaşı yoktur, öğrenciler onu sevmez, sinirli, geçimsiz, içine kapalı biridir.”</p>

  <p><br class="chapter"/></p>

  <p class="normal2">Üç kafatası kemiği</p>

  <p class="normal1">Takvimlerin, 1985 şubatını gösterdiği bir gün, Perera’yla aynı bölümde çalışan bir öğretim üyesi, Frank Ayton, Dedektif Hodgson’u aradı. “Dün gece laboratuvardaydım. Bir defter arıyordum” diyerek anlatmaya başladı. “Belki Perera almıştır diye düşündüm. Çalışma masasının çekmecesini açtım. Kahverengi bir zarf gördüm. İçinde, üç diş takılı bir insan çene kemiği parçası, ayrıca üç kafatası kemiği vardı...”</p>

  <p class="normal1">“Fazla heyecanlanıyorsunuz Bay Ayton” diye sakince konuştu dedektif. “Unutmayın, Perera Diş Hekimliği Fakültesi’nde çalışıyor. Biyoloji dersi anlatıyor. Bir sürü araştırma yapıyor. Çekmecesinde bu tip kemiklerin olması doğal değil mi?” Böyle demişti demesine de, dedektif duyduklarını bir kenara not etmeyi ihmal etmemişti.</p>

  <p class="normal1">İki gün sonra aynı kişi, dedektifi tekrar aradı: “Bakın, konuyla ilgilenmiyorsunuz ama, burada garip şeyler oluyor. Perera’nın çalıştığı laboratuvarda 5 litrelik bir cam kap, büyükçe bir kahve cezvesi, irili ufaklı emaye çanaklar buldum.”</p>

  <p class="normal1">“Eee, ne olmuş yani?” diye sordu polis.</p>

  <p class="normal1">“Ne mi olmuş? Hepsine alkol doldurulmuş, içinde insana ait el ayak kemikleri yüzüyor. Herhalde bu sefer, söylediklerimi ciddiye alırsınız.”</p>

  <p class="normal1">“Anlaşıldı” dedi dedektif. “İlgileneceğim”</p>

  <p><br class="chapter"/></p>

  <p class="normal2">Bu, gül kokusu değil</p>

  <p class="normal1">Dedektif, ertesi sabah saat 8’e doğru yeniden doktor Perera’nın evine gitti. Kapıyı açan karısına “Umarım, profesör evdedir. Birkaç sorum olacak” dedi. “Hemen çağırıyorum” diye yanıtladı kadın “Lütfen şuraya oturun” ve polise hemen oracıktaki dar uzun konsolun önünde duran bir sandalyeyi gösterdi. Polis, sandalyeye oturdu ve beklemeye başladı. O sırada, hemen karşısında, yerde yan yana duran üç saksı dikkatini çekti. Ortadakinde sarı güller, iki yanındakilerde tropikal bitkiler vardı. “Yazık, güllerin rengi çok güzel ama, biraz boyunlarını bükmüşler, herhalde yeterince sulamıyorlar” diye düşündü. “Nasıl kokuyorlar acaba?” diye geçirdi aklından, yerinden kalktı, birkaç adım atarak saksılara yaklaştı. “Bu gül kokusu değil” dedi birdenbire ve haber vermeksizin çıkıp gitti.</p>

  <p><br class="chapter"/></p>

  <p class="normal2">Saksıda bir omurilik</p>

  <p class="normal1">Bir saat kadar sonra, yanına Sheffield Üniversitesi adli patoloji profesörü Dr. Alan Usher’i, olay yeri inceleme ekibinden birkaç memuru ve savcının arama iznini alarak geri döndü. “Kocam üniversiteye gitti” dedi kadın.</p>

  <p class="normal1">“Önemli değil, izin verirseniz şu saksılara bir bakacağız.”</p>

  <p class="normal1">Kadın itiraz etmedi. Yere gazete kâğıtları serdiler, önce gül saksını devirdiler. Etrafı çürük et kokusu sardı. Dr. Usher, köklere dolanmış kirli beyaz renkteki ipliği pensinin ucuyla tutup biraz oynattı. “Bu bir omurilik” dedi. Sonra diğer saksıları boşalttılar.</p>

  <p><br class="chapter"/></p>

  <p class="normal2">Yağ kabındaki kaburga</p>

  <p class="normal1">Patolog Dr. Usher, o gün profesörün saksılarında, sadece çürümüş organ parçaları bulmakla kalmadı. Buzdolabındaki tereyağı kabından bir kaburga kemiği, çalışma odasının parkeleri altından parçalanmış kol ve bacak kemikleri çıkardı. Arka bahçenin bir yerinde toprak yeni kazılmış gibiydi. Biraz araştırdıktan sonra bir diş, kemik parçaları ve bir tutam da düz, siyah renkte saç buldu. Sonraki günlerde, evin ve bahçenin beş ve Perera’nın laboratuvarının dört ayrı yerinde toplam 105 kemik parçası ele geçti.</p>

  <p class="normal1">Dedektif “Ne bunlar?” diye sorduğunda, “Ne olacak” diye yanıt verdi Perera, “iskelet parçaları. Unuttunuz herhalde, ben Diş Hekimliği Fakültesi’nde çalışıyorum.” “Dişleri, çene kemiklerini anladık da, bu kaburga, kol, bacak kemikleri, saçlar da neyin nesi?” Yanıtı hazırdı: “Bilimsel araştırmalarım için Peradeniya Üniversitesi’nden kadavra getirttim. Kokmaya başlayınca organları gübre niyetine kullandım. Eve gelen giden korkmasın diye, kol bacak kemiklerini parkenin altına sakladım. Bulduklarınızın bir bölümü o kadavraya ait.”</p>

  <p class="normal1">“Elinizde birden fazla insana ait kemik mi var?” diye sordu polis. “Elbette” diye yanıtladı doktor. “Hatta bir bölümü deneylerde kullandığım domuzlara aittir.” “Hiç önce bahçeye gömüp, sonra çıkardığınız kemik var mı?” “Hayır” dedi doktor. Her söylediği yalandı.</p>

  <p><br class="chapter"/></p>

  <p class="normal2">“Böcekbilimciyle görüş”</p>

  <p class="normal1">Kemiklerin tek kişiye ait olduğunu, radyolojinin temel kitaplarından <span class="ideitalik">Grainger &amp; Allison’s Diagnostic Radiology</span>’nin iki yazarından biri olan Prof. Dr. Ronald Grainger kanıtladı.</p>

  <p class="normal1">“Kadın mı, erkek mi?” diye sordu polis. Sir Alec Jeffreys, henüz DNA parmak izi tekniğini keşfetmemişti, kemiklerden elde edilen DNA’nın amelogenin bölgesi incelenip kadına mı, erkeğe mi ait olduğu anlaşılamıyordu. Prof. Grainger, vücudun en geniş siniri, siyatik sinirinin geçtiği çentiğin açısına bakarak, “Büyük olasılıkla kadın” dedi.</p>

  <p class="normal1">“Sayın profesör, kadının yaşı kaç?” diye sordu polis. “Arkadaşlarla pek anlaşamadık” dedi Dr. Grainer. “Kemikten yaş tayini yapabilmek için, ırkını bilmek gerek. Ama hem kemik, hem diş bulgularını bir araya getirdim. Bana göre on üçünden küçük, on beşinden büyük olamaz.” Dedektif derin bir nefes aldı. Nilanti ortadan kaybolduğunda on üç yaşındaydı.</p>

  <p class="normal1">“Kız, Sri Lankalı mı?” diye sordu polis. “Bilemem” dedi profesör, “Sheffield Üniversitesi’nden diş hekimi Prof. Dr. Geoffrey Craig’e sor...”</p>

  <p class="normal1">“Asyalı ama, Sri Lankalı mı, bilemem” dedi Prof. Craig.</p>

  <p class="normal1">“Peki sayın profesör, kız ne zaman öldürülmüş?” diye sordu polis. “Onu da anlamam” diye yanıtladı Dr. Grainer, “senin yerinde olsam doktor Zak’a giderim.”</p>

  <p class="normal1">Zak, İngiltere’nin, belki de dünyanın en ünlü entomoloğu (böcekbilimci) Prof. Dr. Yahya Zekeriya (Zakaria) Erzinçlioğlu’nun kısa adıydı.</p>

  <p><br class="chapter"/></p>

  <p class="normal2">Önce bahçeye gömmüş</p>

  <p class="normal1">Patolog Dr. Usher, saksıdaki organ parçalarının çürüme derecesine bakarak “En az altı aydır buradalar, belki de daha fazla” demişti. Dedektif Tom Hodgson’u tatmin eden bir yanıt değildi bu. “Umarım Dr. Zak, şu ‘belki’ sözcüğünü, belki olmaktan çıkarır” diye umutlandı. Yanına iki meslektaşını aldı, ne var ne yok her şeyi toparladı, Erzinçlioğlu’nun Cambridge Üniversitesi’ndeki laboratuvarına götürdü.</p>

  <p class="normal1">Zak, evden ve bahçeden örnekler topladı, birkaç hafta sonra “Yüz bin çeşit böcek vardır” diye anlattı. “Her biri bir başka zamanda, başka sırayla ölü bedene gelir. Kızın cesedi, nisanın ya birinci ya da ikinci haftasında parçalanmış. Önce bahçeye gömüp, sonra çıkarmış, farklı farklı yerlere dağıtmış.”</p>

  <p class="normal1">Dedektif Tom, derin bir nefes aldı. İyi ki, şu üniversiteler vardı. Farklı mesleklerden dört profesör sayesinde, bir başka profesörü cezaevine gönderecek delilleri toplamıştı.</p>

  <p class="normal1">Samson Perera yargılandı, ömür boyu hapse mahkûm oldu, ama hiçbir zaman Nilanti’yi öldürdüğünü kabul etmedi.</p>
</body>
</html>
