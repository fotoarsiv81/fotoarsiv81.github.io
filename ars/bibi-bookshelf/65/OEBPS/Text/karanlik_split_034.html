<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karanlik</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak3" id="calibre_toc_32"><br class="calibre2"/>
  Katil Pırıltıda Saklı</h1>

  <p><br class="chapter"/>
  <br class="chapter"/>
  <br class="chapter"/>
  <br class="chapter"/></p>

  <p class="indentmetinbold">Günün birinde, “melekler kenti” Los Angeles’ın 60 kilometre kadar kuzeyindeki Simi Vadisi’nde görevli bir polise rastlarsanız, “Vincent Sanchez nasıl yakalandı?” diye sorun. “Bir mucize oldu, melekler otopsi salonundaydı” diyecektir.</p>

  <p><br class="chapter"/>
  <br class="chapter"/></p>

  <p class="normal1">İster William Shakespeare’in <span class="ideitalik">Venedik Taciri</span>’ndeki Fas prensi gibi, “All that glisters is not gold” (Her parlayan altın değildir) deyin, isterseniz Tolkien’in <span class="ideitalik">Yüzüklerin Efendisi</span>’ndeki gibi “All that is gold, does not glitter” (Her altın, parlamaz) şeklinde ters çevirmeyi uygun görün, biz adli bilimciler için her pırıltı, tecavüzleri, cinayetleri aydınlatan, altın değerinde bir delildir.</p>

  <p class="normal1">İnce alüminyum tabakaların ya da üzeri alüminyum buharla kaplı plastik yaprakların, genellikle altıgen, kare, dikdörtgen, daire, yıldız ve hilal biçiminde kesilmesiyle elde edilen küçük parçacıklar, giderek artan biçimde hayatımızı süsler oldu.</p>

  <p class="normal1">Pırıltılar, kimi zaman bir pantolonun arka cebindeki işlemeden, kimi zaman bir kadının omuz başlarına sürdüğü güneş yağından bize göz kırpıyor.</p>

  <p class="normal1">Ne yana dönsek, ışık saçan, yaldızlı bir ürünle karşılaşıyoruz: rujlar, pudralar, iç çamaşırları, yılbaşı süsleri, oyuncaklar, tebrik kartları, geçici dövmeler, boyalar, tutkallar, hatta balıkları cezbetmeye yarayan jeller.</p>

  <p class="normal1">En önemlisi pırıltılı olan her şey, Amerikan Deniz Kuvvetleri Soruşturma Birimi’nde (NCIS) görevli özel ajan Bayan Klaya Aardahl’ın 2003 yılında San Diego Üniversitesi’nde tamamladığı yüksek lisans tezinde gözler önüne serdiği gibi, ideal bir delilde bulunması gereken ne kadar özellik varsa, içinde barındırıyor. Sıcaktan, güneş ışığından etkilenmemekten tutun da, çürümüş bir bedenin üzerinde bozulmadan kalabilmesine kadar. En önemlisi failler, mağdurun üzerindeki minik taneciklerden birinin, bedenlerine, giysilerine yapışıp kaldığını ya da kendi üzerlerinde ve eşyalarındaki minik bir yaldız taneciğini mağdura transfer ettiklerini fark edemiyorlar.</p>

  <p><br class="chapter"/></p>

  <p class="normal2">Frankfurt’taki askerleri yakan pırıltılar</p>

  <p class="normal1">Soğuk savaş dönemi Frankfurt, 70’lerin ikinci yarısı, şubatın ilk haftasıydı. İngiliz polis teşkilatından kimyacı Michael Grieve, o sıralar, kentteki Amerikan ordusunun kriminal laboratuvarında çalışmaktaydı. Londra’da kurduğuna benzer bir lif inceleme birimi oluşturması istenmişti. Ülkenin her köşesinde olduğu gibi, Frankfurt’ta da faşing çılgınlığı bütün hızıyla sürmekteydi. Amerikalı askerler, maskeli, rengârenk elbiseli Alman kızlarıyla sokaklarda dans etmenin tadını çıkarıyorlardı. Birkaç yumruklaşma, bir iki trafik kazası gibi sıradan olaylara karışmaları dışında, baş ağrıtan bir vukuatları olmamıştı. 5 şubat sabahı, üstü başı perişan iki kız, polise başvurup, iki Amerikan askerinin tecavüzüne uğradığını anlatıncaya kadar.</p>

  <p class="normal1">Kızlar, saldırganların kullandığı aracın plakasını hatırlamış, yüzlerini tarif edebilmiş, şüphelilerle karşılaştırıldığında onları tanımıştı ama, polisin elinde, suçlamaları reddeden iki askerin aleyhinde kullanabileceği tek bir kanıt yoktu.</p>

  <p class="normal1">Mayk (bizler, Michael Grieve’ye hep “Mayk” diye seslendik), mermer tezgâhının üzerine, bir kızların eşyalarını yayıyor, elinde büyüteç askerlerden kaynaklanan lif, kıl, saç gibi bir kalıntı arıyor; ardından her şeyi topluyor, tezgâhı çamaşır sularıyla siliyor, bu kez askerlerin giysilerini yayıp, üzerlerinde kızlardan kaynaklanabilecek saç, kıl, lif arıyordu. Hedefi, “her temas bir iz bırakır” gerçeğinden yola çıkarak, bu insanların birbiriyle temas ettiğini kanıtlamaktı ama, boşuna. Askerlerin giysilerinde kızlara ait hiçbir kalıntı, kızların üzerinde de askerlere ait hiçbir kalıntı bulamıyordu.</p>

  <p class="normal1">“Şu parıldayan şeyler, bir işe yarar mı acaba?” diye geçirdi aklından.</p>

  <p class="normal1">Kızların giysilerini, maske ve kolyelerini el feneriyle yandan aydınlattığında, ışıltılar saçan tanecikleri fark etmişti. Tek tük de olsa, benzeri parıltılara askerlerin üniformalarında da rastlıyordu. Seloteyp parçasıyla tanecikleri topladı, mikroskobun altına yerleştirdi, karşılaştırdı. Şekillerin rengi, eni, boyu, geometrisi, kenarlarının düzensizliği, kalınlığı, şeffaflığı birbirini tutuyordu.</p>

  <p class="normal1">“Bir rastlantı olmalı” diye düşündü. “Piyasadaki tüm parıldayan cisimciklerin özelliği birbirine benzeyebilir. Askerlerin üzerine yapışıp kalan taneciklerin kaynağı bu kızların giysileri, takıları olmayabilir.”</p>

  <p class="normal1">İzleyen günlerde piyasadan bir sürü parıltılı giysi, makyaj malzemesi ve takı satın aldı. Her birinin üzerinden seloteyple tanecik topladı, mikroskopta inceledi, tanecikler birbirinden farklıydı ve hiçbiri ne kızların ne de askerlerin üzerindekileri tutuyordu. Mayk, parıltıları delil olarak kullanan ilk kriminalist olarak tarihe geçti.</p>

  <p class="normal1">Yirmi yıl kadar sonra, Avrupa’nın kriminal laboratuvarlarının yöneticileri olarak bir araya geldik. Mesleğe katkıda bulunanları, üç yılda bir düzenlediğimiz kongrelerde onurlandırmaya karar verdik. İlk ödülü, 2000 yılında, Polonya’nın Krakow kentinde İngiliz fizikçi Ian Evett’e takdim ettik. İkincisini, 2003 yılında İstanbul’da Mayk’a verecektik. Ne yazık ki ödülünü, yıllarca birlikte çalıştığı arkadaşı, bir diğer lif inceleme uzmanı biyokimyacı Ken Wiggins’e teslim etmek zorunda kaldık. Mayk’ın mazeretini kabul etmemek mümkün değildi. Dünyanın en iyi lif inceleme uzmanı, 2002 eylülünde aramızdan aniden ayrılmıştı.</p>

  <p><br class="chapter"/></p>

  <p class="normal2">Çok dikkatli bir polis</p>

  <p class="normal1">Üniversite öğrencisi K. S., 23 mart 1987 akşamı saat 20.45 sularında evinde ders çalışıyordu. Kitaplarından birini, spor salonundaki dolabında unuttuğunu fark etti. Birkaç kilometre ötedeki okuluna gitmek üzere sokağa çıktı, otomobiline bindi ve bir daha dönmedi.</p>

  <p class="normal1">Kızın otomobilini, sabaha karşı spor salonunun önünde buldular. Motoru hâlâ çalışıyordu. Bedenine ise, ancak ertesi gece 23.30’a doğru ulaştılar. Kasaba dışındaki anayolun yakınlarında, karın üzerinde yatıyordu.</p>

  <p class="normal1">Gece yarısını az geçe olay yerine gelen Alaska polis teşkilatından memur Richard Smith, çevredeki ayakkabı ve otomobil lastiklerinin fotoğrafını çekti.</p>

  <p class="normal1">Adli tıp uzmanı Dr. Michael T. Propst, “23’ünü, 24’üne bağlayan gece 2 sularında ölmüş olmalı” dedi. “Ölü morluklarına bakılırsa önce sırtüstü yatıyormuş, sonra bir yerden alınıp, başka bir yere götürülmüş, yüzükoyun bırakılmış.”</p>

  <p class="normal1">Memur James McCann, “Cesedi önce ben gördüm” diye anlattı. “Kardaki izlere göre başka bir yerde öldürülmüş, buraya atılmış olmalı. Onu bulduğumda vücudu hâlâ sıcaktı. Daha doğrusu, çevreye oranla sıcaktı. Kızın sol ayakkabısındaki parmak izini, ayrıca elbisesindeki parlayan tanecikleri ben fark ettim.”</p>

  <p class="normal1">Memur James McCann, parmak izinin veritabanında bulunmayışına çok üzüldü. Parlayan taneciklerin delil olabileceğini ne duymuş, ne okumuştu, sadece içinden gelen sese kulak vermiş, çantasından çıkardığı seloteybi üzerlerine bastırıvermiş, seloteybi de bir zarfa koyup üzerini imzalamıştı.</p>

  <p class="normal1">İki görgü tanığı, 23 mart akşamı, Michael Alexander’ı spor salonu civarında gördüğünü söyledi. Okulun hemen yakınındaki marketin tezgâhtarı olan adam, kendini savundu:</p>

  <p class="normal1">“Gerçi oradaydım ama, kızı kaçıran ben değilim. Kolundan, bacağından çekiştiren birkaç kişinin kırmızı bir otomobile bindirip götürdüğünü gördüm. Sizi neden aramadığıma gelince, polisin zencilere nasıl davrandığı malum.”</p>

  <p><br class="chapter"/></p>

  <p class="normal2">Çocukların ev ödevi, babayı hapse gönderdi</p>

  <p class="normal1">Alexander, pek masum biri sayılmazdı. Çek sahteciliği, eroin satıcılığı, ırza geçme ve iki kez silahlı soygundan mahkûm olmuş ve sekiz yılını cezaevinde geçirmişti. O tarihte henüz DNA analizleri yapılmıyordu. Ölen kızın üzerindeki beş küçük kan damlasının grubu, Alexander’in kan grubunu tutuyordu, iç çamaşırına takılmış birkaç kıl, zanlının saçlarına; birkaç lif, zanlının otomobilinin döşeme kumaşına benziyordu. Otomobilinde bulunan saç telleri, kızın saçlarının mikroskobik özellikleriyle uyuşuyordu. Ancak bunların hiçbiri, mahkûmiyete yeterli bulunmadı. Hepsi, rastlantı olabilirdi.</p>

  <p class="normal1">Benzerliği “rastlantı” olarak değerlendirilemeyen tek delil, FBI özel ajanı, polimer uzmanı ve Malzeme Birimi Başkanı Robert Webb’den geldi. Çapraz sorgusunda kendinden çok emindi:</p>

  <p class="normal1">“Memur James McCann’ın, ölenin elbiselerinden, ayrıca adli tıp uzmanı Dr. Michael T. Propst’un, bedenin üzerinden ve otopsi masasından seloteyple topladığı parlak cisimcikleri inceledim.”</p>

  <p class="normal1">“Ne gördünüz?”</p>

  <p class="normal1">“Fiziksel ve kimyasal özellikleri, zanlının otomobilinin arka koltuğu ve evindeki kanepenin üzerinden aynı yöntemle toplananlarla örtüşüyordu.”</p>

  <p class="normal1">“Kaynağını saptayabildiniz mi?”</p>

  <p class="normal1">“Evet, bu parlak taneciklerin kaynağı, çocuklarının elişi dersinde kullandıkları boya.”</p>

  <p class="normal1">Michael Alexander, adam kaçırma ve kasten öldürmeden iki kez 99 yıla mahkûm oldu. Kovboy çizmeleri, kareli gömleği, kendinden emin tavırları ve karizmasıyla jürileri her zaman etkilemiş olan Robert Webb, savunma avukatlarının zaten korkulu rüyasıydı. Alexander davası sayesinde, Yenidünya’nın pırıltılara dayalı ilk mahkûmiyetinin de mimarı oldu.</p>

  <p class="normal1">Aradan on yıl geçti. FBI’ın bir kriminal laboratuvar çalışanı, bazı uzmanların sonuçları uydurduğunu, bu yüzden masum kişilerin mahkûm edildiğini iddia etti. (İyi tanıdığım bu muhbirin hikâyesini başka bir yazımda anlatırım.) Adalet Bakanlığı, üç ayrı birimde çalışan ve 3 000 kadar raporun altında imzası bulunan on üç uzman hakkında soruşturma başlattı. Aralarında Robert Webb de vardı. Bazıları idama dayanak oluşturmuş yüzlerce rapor tek tek incelendi, hiçbirinde hata bulunamadı.</p>

  <p><br class="chapter"/></p>

  <p class="normal2">Bir mucize oldu, melekler otopsi salonundaydı</p>

  <p class="normal1">4 temmuz, Amerikalıların 1776’dan bu yana kutladığı bağımsızlık günüdür. Megan Barroso’nun ailesi ise, son yedi yıldır o günü mezarlıkta geçiriyor. “Yarım saat sonra evdeyim” demişti kız,<br class="chapter"/>
  4 temmuz 2001 gecesi. Sabaha karşı, 23 numaralı karayolundan geçmekte olan bir sürücü, yol kenarındaki kapıları açık, motoru hâlâ çalışmakta olan, içi kanlı otomobili görünce polisi aramış, olay yerinde birkaç kovan ve kızın ayakkabılarından biri ele geçmişti. Balistikçiler “AK-47, nam-ı diğer Avtomat Kalaşnikov’a kullanılmış” dediler.</p>

  <p class="normal1">Yirmi yaşındaki üniversite öğrencisi Megan’ın aşırı çürümüş, yarı çıplak cesedi, bir ay sonra dere yatağında bulundu. Karnındaki kurşunu çıkaran adli patolog Dr. Ronald O’Halloran, “Bu yara hemen öldürmez, en az birkaç saat yaşamış olmalı” dedi, sonra sürdürdü: “Saçında pırıltılar var. Stereomikroskobu masaya yaklaştırın, bana ince uçlu bir pens verin.” Toz toprak içinde kalmış, rengi solmuş uzun teller arasından topladığı on adet taneciği, dikkatle küçük bir cam kaba yerleştirdi. Ağzını sıkıca kapattı ve otopsiyi izlemeye gelen polislere teslim etti.</p>

  <p class="normal1">Ventura kriminal laboratuvarında görevli bir uzman, gözünü mikroskoba dayar dayamaz “Ben bunları daha önce gördüm” deyiverdi. “6 temmuz günü hırsızlıktan tutuklanan marangoz vardı ya, hani aracının ön koltuğundan on beş tanecik toplanmıştı. Onların kenarında, tıpkı bunlar gibi, imalat hatasından kaynaklanan küçük çentikler vardı.”</p>

  <p class="normal1">O gece marangoz Vincent Sanchez yeniden sorgulandı. “Ateş ettim ama öldürmek istemedim; kaçırdım, ama ırzına geçmedim, ölünce korktum, cesedini vadiden aşağıya yuvarladım” dedi.</p>

  <p class="normal1">Cam kaptaki on küçük pırıltı sayesinde, Megan Barroso’nun katili bulunmakla kalmadı, faili meçhul on bir tecavüz de aydınlatıldı. Polisler marangozun evinde AK-47’nin yanı sıra, çok sayıda video kaset ele geçirdiler. Kurbanlarının gözünü bağlayan, boğazına bıçak dayayan kar maskeli marangoz, eylemlerinden üçünün her dakikasını filme kaydetmişti. Vincent Sanchez, 5 kasım 2003’te iğneyle idama mahkûm oldu.</p>

  <p class="normal1">Günün birinde, “melekler kenti” Los Angeles’in 60 kilometre kadar kuzeyindeki Simi Vadisi’nde görevli bir polise rastlarsanız, “Vincent Sanchez nasıl yakalandı?” diye sorun. “Bir mucize oldu, melekler otopsi salonundaydı” diyecektir.</p>
</body>
</html>
