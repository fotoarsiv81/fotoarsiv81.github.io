<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karanlik</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak3" id="calibre_toc_13"><br class="calibre2"/>
  LGBTT Olmak ve Ölmek Üzerine</h1>

  <p><br class="chapter"/>
  <br class="chapter"/>
  <br class="chapter"/>
  <br class="chapter"/></p>

  <p class="indentmetinbold">Bilim, tıpkı göz rengi gibi, cinsel yönelim ve cinsiyet kimliğinin kişisel bir tercih olmadığını ve DNA’sında kayıtlı biyolojik bir gerçek olduğunu kanıtlıyor. Bu nedenle, eşcinselliğin teşvik edilebilmesi tıbben mümkün değil.</p>

  <p><br class="chapter"/>
  <br class="chapter"/></p>

  <p class="normal1">Lambdaistanbul LGBTT (Lezbiyen, Gey, Biseksüel, Travesti, Transseksüel) Dayanışma Derneği hakkında mayıs 2008’de verilen kapatma kararını Yargıtay bozmuş, derneğin şu anda yasalara aykırı olmadığını, “eşcinselliği teşvik ettiği” takdirde kapatılabileceğini belirtmişti.</p>

  <p class="normal1">30 nisan 2009 günü, Beyoğlu 3. Asliye Hukuk Mahkemesi bu karara uydu. Lambdaistanbul’un yanı sıra birçok sivil toplum kuruluşu gönüllüsü, karar sonrası bir basın açıklamasıyla mutluluklarını dile getirdiler. “Bizler, örgütlenme özgürlüğünü teşvik ediyoruz. Bizler gizlenmemeyi teşvik ediyoruz. Bizler, herkesin kendi gibi olabilmesini teşvik ediyoruz” dediler. Bir şey daha eklemelerini beklerdim: “Her şey teşvik edilebilir, ama LGBTT olmak asla.”</p>

  <p class="normal1">Günümüzde, cinsel yönelim ve cinsiyet kimliğinin kişisel bir tercih olmadığı, bir yandan çok sayıda genetik faktörün, diğer yandan doğum öncesi ve sonrasında karşılaşılan metabolik etkenlerin (örneğin hormonların) bir bileşkesi olduğu, bu nedenle basit Mendel kurallarına uymadan bir kuşaktan diğerine aktarıldığı kabul ediliyor. Kısacası, on yıl önce sanıldığı gibi tek bir “gey geni” yok (Mustanski, 2005).</p>

  <p class="normal1">2005 yılında, Karolinska Üniversitesi Tıp Fakültesi’nden Ivanca Savic ile ekibi, kadın, erkek, eşcinsel kadın ve eşcinsel erkeklere, erkek terinde bolca bulunan androstadien (AND) ile kadın idrarındaki östrojen benzeri estratetraenol (EST) koklatmışlar, eşcinsel erkek beyninde gözledikleri değişikliklerin, kadınların beyinlerindekine ve eşcinsel kadın beyinlerindeki değişikliklerin ise, erkek beyninde gözlenenlere uyduğunu saptamışlardı.</p>

  <p class="normal1">2009 yazında da, Polonya’nın Lodz Üniversitesi’nden Antoszewski ve arkadaşları, yaşları yirmi-yirmi sekiz arasında değişen 48 transseksüelin (biyolojik olarak kadın oldukları halde, kendilerini erkek olarak hissedenler) odontometrik özelliklerini yayımladılar. İnsan dişinin büyüklüğü ve şekli, daha ana karnındayken belirlenir. Bir başka deyişle genetiktir. Bu kişilerin dişlerine ait ölçümler, kadın ve erkek kontrol gruplarının dişlerine ait değerlerin arasında yer alıyordu. Böylelikle, transseksüalizmin de genetik temeli olduğu, bir kez daha gösterilmiş oldu.</p>

  <p class="normal1">Bütün bunlara ek olarak, Lauren Hare ve arkadaşları, biyolojik olarak erkek oldukları halde, kendilerini kadın hisseden 112 transseksüelin DNA’sını incelemiş ve testosteronu denetleyen genin normalden uzun olduğunu saptamışlardı. Testosteronun etkisini azaltan bu değişikliğin, erkek bebek beyinlerini, daha anne karnındayken farklılaştırdığı anlaşıldı.</p>

  <p class="normal1">Bilim, tıpkı göz rengi gibi, cinsel yönelim ve cinsiyet kimliğinin kişisel bir tercih olmadığını ve DNA’sında kayıtlı biyolojik bir gerçek olduğunu kanıtlıyor. Bu nedenle, LGBTT’lerin insan haklarını savunmaya çalışan Lambdaistanbul’un, eşcinselliği teşvik edebilmesi tıbben mümkün değil.</p>

  <p class="normal1">Evet, insanlık tarihinin her döneminde, her toplulukta gözlenen, kimi yerde eller üstünde tutulan, kimi yerde korkunç işkencelerle öldürülen LGBTT’lerin haklarını, günümüz Türkiye’sinde ciddi biçimde savunmaya ihtiyaç var. Çünkü çoğu, en temel insan hakkından, yaşam hakkından bile yoksunlar.</p>

  <p><br class="chapter"/></p>

  <p class="normal2">LGBTT’ler kaç kişi?</p>

  <p class="normal1">Seksolojinin babası kabul edilen, Amerikalı biyolog, entemolog, zoolog Alfred Kinsey, 5 300 beyaz erkek ve 5 940 beyaz kadınla yaptığı anket çalışması sonuçlarını bir araya topladığı 1948 ve 1953 tarihli ünlü raporlarında, Amerikalı beyaz erkeklerin yaklaşık yüzde 46’sının hem kadın hem de erkeklere karşı cinsel açıdan “tepki” verdiğini, yüzde 37’sinin yaşam boyu en az bir kez eşcinsel ilişkide bulunduğunu bildirmişti. Beyaz ırka mensup kadınlar için bulduğu oran, bunun çok altındaydı.</p>

  <p class="normal1">Günümüzde, New York ve Los Angeles’taki toplam LGBTT sayısı 1 milyona yakın; San Francisco nüfusunun ise yüzde 16 kadarı LGBTT. 2008 başkanlık seçimlerinde kendisini gey, lezbiyen ya da biseksüel olarak tanımlayanların oranı, yüzde 4. Tıpkı, 2004 seçimlerindeki gibi.</p>

  <p class="normal1">2008’de İngiltere’de yapılan bir ankete göre, nüfusun yüzde 13’ünün yaşam boyu bir kez eşcinsel deneyimi olmuş, ancak kendisini eşcinsel olarak tanımlayanlar, sadece yüzde 6. Buna karşılık, Yeni Zelandalıların yüzde 20’si, kendi cinslerine karşı “bazı duygular” beslediklerini söylemekle birlikte, yüzde 2 kadarı kendisini eşcinsel olarak tanımlıyor. Fransa’da yaşam boyu en az bir kez eşcinsel ilişkiye giren erkeklerin oranı yüzde 4, kadınların yüzde 12,6. Bu oran, İstanbul Üniversitesi’nden Prof. Dr. Şahika Yüksel’in Türkiye kadınları için tahminiyle örtüşüyor. Durex’in 2007 yılında, 26 ülkede (aralarında Türkiye yok), 26 000 kişiye uyguladığı cinsel mutluluk anketine göre, eşcinsel deneyimi olan İsveçli erkeklerin oranı yüzde 12.</p>

  <p class="normal1">Avrupa ülkeleri ve ABD’deki eşcinsel sayısının, nüfusun yüzde 1-10’unu oluşturduğu tahmin ediliyor. Geylerin oranı, her ülkede lezbiyenlerden biraz daha yüksek (Zietsch, 2008; Grulich, 2003; Michael, 1995; Johnson, 1992). Dünya genelinde ise, erişkin erkek nüfusun yüzde 3-4’ünün, kadınların da yüzde 1,5-2’sinin yaşamını eşcinsel olarak sürdürdüğü bildiriliyor (Mackay, 2001).</p>

  <p class="normal1">Transseksüalizme ilişkin istatistik veriler de, ülkeden ülkeye değişiyor. Son kırk yıldır bu alanda çalışan Amsterdam’daki bir klinik, erkeklerde rastlanma sıklığını 10 000’de bir, kadınlarda<br class="chapter"/>
  30 000’de bir olarak bildiriyor.</p>

  <p class="normal1">Konuyla ilgili dünya genelindeki tüm verileri bir arada değerlendiren ve karmaşık formüllerle istatistikleri yineleyen Olyslager ile Conway ise, bu oranın çok düşük olduğunda ısrar ediyor. 2007 yılındaki 20. Dünya Cinsel Kimlik ve Sağlık Kongresi’nde sundukları, ardından <span class="ideitalik">International Journal of Transgenderism</span>’de yayımlanan makalede, her 4 500 erkekten birinin kendisini kadın, 8 000’de bir kadının da erkek olarak hissettiğini öne sürüyorlar.</p>

  <p class="normal1">Kafanızı bu sayılarla şişirmemin bir nedeni var. Türkiye’deki LGBTT’lerle ilgili elimizde sayısal bir veri bulunmuyor. Ancak, uzaydan gelmediğimize göre, üç aşağı beş yukarı diğer dünyalılara benzeriz herhalde. Şimdi elinize bir hesap makinesi alın, bu topraklarda yaşayan en az 700 000 eşcinsel ve 2 500 transseksüelin hakkının korunması gerektiğini göreceksiniz.</p>

  <p><br class="chapter"/></p>

  <p class="normal2">Kimler saldırıyor?</p>

  <p class="normal1">Dünya genelinde, erişkin eşcinsel erkeklerin ölümüyle sonuçlanan saldırıların, toplam adam öldürmeler içinde yüzde 1-4’lük bir payı olduğu sanılıyor. Bunların, öne çıkan özellikleri şunlar:</p>

  <p class="normal1">Ölüm, saldırganın yaşadığı yer ya da coğrafi bölgede gerçekleşmiyor; kapı ve pencerelerde zorlama gözlenmiyor; ceset, yatak odasında bulunuyor; mağdur, tek başına yaşıyor; evvelce karşılaştığı tehditleri polise bildirmemekle tanınıyor.</p>

  <p class="normal1">Katil, mağdurdan daha genç; evvelce işlediği başka suçlar ve parasal sıkıntıları var; cinayette ateşli silah ya da bıçak kullanıyor; saldırıda, ölümü meydana getirmeye yetenin çok üzerinde şiddet kullanıyor (yirmi-otuz bıçak darbesi gibi); kundaklama ve gasp teşebbüsü gözleniyor; gerek mağdur gerekse fail, genellikle alkol ya da uyuşturucu etkisi altında.</p>

  <p class="normal1">Cinayet masası dedektiflerinin başucu kitabının yazarı, New York polis teşkilatından emekli Vernon Geberth, bundan on yıl kadar önce, erkek eşcinsel cinayetlerini altı sınıfta toplamıştı.</p>

  <p class="normal1">2007’de Güney Florida Üniversitesi’nden Eric Beauregard ile Montréal Üniversitesi’nden Jean Proulx ise, konuyu mağdur, fail ve olay yeri karakteristikleri açısından yeniden ele aldılar ve saldırganları başlıca üç sınıfa ayırdılar: 1) intikamcı, 2) cinsel motifli avcı ve 3) cinsel motifi bulunmayan avcı.</p>

  <p><br class="chapter"/></p>

  <p class="normal2">Eşcinsel katillerin objektifinden, eşcinsel kurbanlar</p>

  <p class="normal1">Pek çok katil, cinayetten önce ya da sonra, kurbanının fotoğrafını çeker. Eşcinsel cinayetleriyle ilgili mağdur fotoğraflarının önemli bir bölümü de, Jeffrey Dahmer, Robert Bardella gibi kendileri de eşcinsel katillerin kişisel koleksiyonlarından alınmıştır. Birini özetleyelim:</p>

  <p class="normal1">Otopark bekçisi gözlerine inanamadı. Gençten biri, karşıki evin ikinci katından sokağa atlamıştı. Hemen polisi aradı. “Tamamen çıplak değil” dedi, “boynunda kırmızı bir köpek tasması var.” Canını kurtarmak için sokağa atlayan adam bir seks işçisiydi aslında. Müşterisi onu otomobiline almış, her yanı çöp yığılı, köpek dışkısı kokan bu eve getirmişti. Başına sert bir cisimle vurulduğunu, ardından boynuna saplanan iğneyi hatırlıyordu. Kendine geldiğinde kollarından, bacaklarından yatağın demirlerine bağlıydı. Boynuna tasmanın geçirildiğini, son birkaç saattir olanların ve izleyen dört günde olacakların (örneğin cinsel organlara bağlanan elektrik, göze sıkılan çamaşır suyu, ırza geçme) en ince ayrıntısına kadar bir deftere kaydedileceğini ve her aşamanın fotoğraflanacağını bilmiyordu.</p>

  <p class="normal1">2 nisan 1988 sabahı, yirmi iki yaşındaki Chris Bryson, sokağa atlamakla sadece kendini değil, kim bilir daha kaç canı kurtardı. Robert Bardella’nın evinde ele geçen ve kendisinin “eşcinsel aşk esiri” olarak tanımladığı 23 erkeğe ait 357 işkence fotoğrafını inceleyen polis, bunlardan altısını öldürdüğünü saptadı. Bahçesinden kafatasları, kemikler, dişler çıktı. Bardella, 18 aralık 1988’de ömür boyu hapse mahkûm oldu, 1992’de bir enfarktüs krizinden öldü. Aslında, ölümünden birkaç gün önce cezaevi papazına bir mektup yazmış ve gardiyanların kalp ilaçlarını vermemesinden şikâyetçi olmuştu. Ölümü hiçbir zaman soruşturulmadı.</p>

  <p class="normal1">Afrikalı ve Asyalı 17 erkeğin ırzına geçen, işkence eden, canlıyken uzuvlarını bedenden ayıran, etlerini yiyen, ölülerle ilişkiye giren Jeffrey Dahmer’in fotoğrafçılığı farklıydı. Kurbanlarını genellikle öldürdükten ve kimi zaman parçaladıktan sonra fotoğrafladı. 957 yıl hapse mahkûm oldu. 28 kasım 1994’te cezaevinin spor salonundaki tuvaleti temizlerken, başka bir mahkûmun başına demirle vurması sonucu öldü.</p>
</body>
</html>
