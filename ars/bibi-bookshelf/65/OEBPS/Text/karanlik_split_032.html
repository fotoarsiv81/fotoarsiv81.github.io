<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karanlik</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="kitapickapak3" id="calibre_toc_30"><br class="calibre2"/>
  1 878 Dilime Ayrılan Adam</h1>

  <p><br class="chapter"/>
  <br class="chapter"/>
  <br class="chapter"/>
  <br class="chapter"/></p>

  <p class="indentmetinbold">Beş kişiydiler. Beşi de idam mahkûmu. “Bedeninizi bilime bağışlamaz mısınız?” diye sordu gardiyan. Biri kabul etti. Ölümünden sonra yüzlerce parçaya bölündü ve bölündükçe ölümsüzleşti.</p>

  <p><br class="chapter"/>
  <br class="chapter"/></p>

  <p class="normal1">İnsanın teknoloji alanındaki yaratıcılığı eksponansiyel, yani üstel bir hızla artmakta. Taşı yontarak işe yarar bir alet elde edebileceğini öğrenmesi, atalarımızın on binlerce yılını aldığı halde, XIX. yüzyıldaki başarılarının toplamı, geçmiş bin yılına, XX. yüzyılın sadece ilk yirmi yılındaki teknolojik buluşları, bir önceki yüzyılda başardıklarının tamamına eşdeğer. Bilişim sektöründeki gelişmeleri ise baş döndürücü.</p>

  <p class="normal1">Bugünün bulgularıyla gelecek hakkındaki kestirimleri, ayrıca optik karakter okuma ve elektronik müzik aletleri konusundaki buluşlarıyla tanınan Raymond Kurzweil, bilgisayar hızlarındaki gelişmeyi hesaplamış.</p>

  <p class="normal1">Saniyede 1 milyon işlem gerçekleştiren, 1 000 dolarlık bir bilgisayar için 90 yıl çalışıldığını, günümüzde bu değerdeki bir bilgisayara, her gün 1 milyon işlem yapabilme becerisinin eklendiğini anlatıyor. Kurzweil’e göre, 2020’de, 1 000 dolar ödeyerek satın alacağımız bilgisayar, bir insan beyninin işlem hızına ulaşacak (yani saniyede 20 katrilyon [20 000 000 000 000 000]). 2055’teki gücü, yeryüzündeki tüm insan beyinlerinin toplam hızına varacak.</p>

  <p class="normal1">Bilgisayarların hızıyla ilgili öngörüler bunlar, peki ya zekâsı? Kurzweil, bilgisayarların insan gibi düşünüp, karar verebilmesinin bir yazılım meselesi olduğunu, insan beyninin nasıl çalıştığı anlaşıldığında, bunun da üstesinden gelineceğini öne sürüyor. “İnternette bir beynin kesitleri duruyor” diyor Kurzweil. “Gerçi, fotoğrafların çözünürlüğü amaçlarımıza uygun değil, ama üzerinde çalışmaya değer.” Bir bilişim gurusunun hedef gösterdiği internetteki beyin kimin? Belki merak edersiniz diye düşündüm.</p>

  <p><br class="chapter"/></p>

  <p class="normal2">“Dr. Nicolaes Tulp’un Anatomi Dersi”</p>

  <p class="normal1">Önde bir ceset, arkada beyaz gömlekli yedi sekiz kişi, ortalarında büyük hoca. Önceki kuşak hekimlerimizin albümlerinden eksik olmayan bir fotoğraf. Günün birinde hastaları iyileştirebilmek için, önce soğukça bir mekânda, garip kokulu bir kadavranın organlarına, kas ve kemiklerine dokunacaklar. Hippokrates yeminiyle sonlanan, uzun ve zor bir eğitimin, ölülerin içini incelemekle başlayan ilk adımı: anatomi dersi.</p>

  <p class="normal1">Babamın, anatomi dersinde çekilmiş grup fotoğrafında, kendini doktorların eğitimine bırakıvermiş ölü kimdi acaba? Sormayı, nedense akıl edememişim. Halbuki, ünlü ressam Rembrandt’ın henüz yirmi altı yaşındayken yarattığı <span class="ideitalik">Dr. Nicolaes Tulp’un Anatomi Dersi</span> adlı yağlıboya tablosundaki ölünün kimliğini biliyoruz. Adı, Adriaan Adriaansz’dı, nam-ı diğer Aris Kindt. Silahlı soygunlara karıştığından asılmış ve hemen Cerrahlar Birliği’nin Amsterdam’daki anatomi amfisine götürülmüştü. 31 ocak 1632 günü, yirmi sekiz yaşındaki adamın bedeni ahşap masaya bırakıldıktan sonra, dönemin ünlü anatomi hocası Dr. Tulp’un sağ yanına yedi hekim yerleşmiş, Aris Kindt’in üzerindeki anatomi dersi de böylece başlamıştı. Dr. Tulp, elindeki forsepsiyle ölünün sol kolundaki kasları kaldırırken kadavraya değil, ileriye doğru bakar. Tabloda, amfide oturanlar görünmez, ancak kalabalık oldukları ve pek azının tıp öğrencisi olduğu kayıtlıdır. Seyirciler arasındaki Rembrandt, aldığı sipariş üzerine, Dr. Tulp ve meslektaşlarını, kadavra önünde resmetmek üzere oradadır.</p>

  <p class="normal1">Halen, Lahey’deki Mauritshuis Sanat Galerisi’nde bulunan, çok sayıda tıp makalesine konu olan ve merak edenlerin detaylarını Eczacıbaşı’nın sanal müzesinde inceleyebileceği <span class="ideitalik">Dr. Nicolaes Tulp’un Anatomi Dersi</span>, 400 yıl öncesinin Avrupa’sında pek yaygın olan, günümüzde ilginç biçimde yeniden baş gösteren bir uygulamanın; kalabalıklar önündeki anatomi dersinin bir örneğidir.</p>

  <p><br class="chapter"/></p>

  <p class="normal2">“İdam yetmez, halkın önünde içini açalım”</p>

  <p class="normal1">XVI. yüzyıl başlarında, bir suçlunun idamıyla yetinilmeyip, daha ileri bir cezalandırma için, ölü bedenini kalabalığın gözleri önünde açmanın, böylelikle içorganlarını teşhir ederek aşağılamanın, kitleleri suç işlemekten alıkoyacağı gündeme gelmişti. Fikrin kimden çıktığını bilmiyorum ama, aradan yüz yıl geçmeden, Avrupa’nın hemen her kentinde, asılan ya da kafası giyotinlenenlerin, halk önünde diseksiyonla ikinci bir kez cezalandırıldığını görüyoruz. İngiliz ve İtalyan yasaları, suçluların idamını kendi köy ve kasabalarında gerçekleştirken, yakınlarına daha fazla utanç vermemek amacıyla bedenlerinin başka bir kentte açılmasını öngörür, kimliğin gizli tutulmasını, sadece işlenen suçların sıralanmasını şart koşardı. Ancak bu durum, Avrupa’nın her yerinde geçerli değildi. Örneğin, Amsterdam’da masaya yatırılan ve Rembrandt’ın fırçasıyla ölümsüzlüğe kavuşanın kim olduğunu biliyoruz.</p>

  <p class="normal1">Halk önünde diseksiyonun suçları azalttığına dair bir veri yok ama, anatomi bilimine katkısı olduğu muhakkak. Üstelik, eğitim için bağışlanan kadavralar genellikle hasta ve yaşlı kişilere ait iken, suçluların önemlice bölümü, idam edildiklerinde genç ve sağlıklıydı. Bologna’daki uygulamaların değerlendirmesini yapan Giovanna Ferrari, “Halk İçin Anatomi Dersleri ve Karnaval” adlı makalesinde, anatomi uzmanlarının yargıçlardan orta boy, kilo ve yaşta mahkûm istediklerini, yargıçların da, halk önünde incelenecek mahkûmun giyotinle değil, beden bütünlüğünü bozmayan, iple asılmasına karar verdiğini anlatır.</p>

  <p class="normal1">Erkekler, genellikle adam öldürme yüzünden idam edilirken, Avrupalı kadınlar, yenidoğan bebeklerini öldürdüklerinde ya da hırsızlık yaptıklarında da ölüm cezasına çarptırılırdı. Suç işleyen kadın sayısı azdı, bu nedenle onların bedenlerine talep yüksekti. Tarih profesörü Ludmilla Jordanova, erkeklerden daha hafif suçlar işlemiş olmalarına rağmen, kadınların kendilerini diseksiyon masasında bulmalarını, bu talebe bağlar. Hatta, üreme organlarının incelenmesinin, erkekler için seyirlik bir malzeme oluşturduğunu öne sürer.</p>

  <p class="normal1">İdam mahkûmlarının bilime katkısı sürüyor. Kimi zaman, Çin’deki gibi doğru mu, yalan mı olduğunu bilmediğimiz uygulamalarla. Ama kimi zaman, her ayrıntısını bildiğimiz ve XVII. yüzyıl Avrupası’nı aratmayacak gerçeklerle.</p>

  <p><br class="chapter"/></p>

  <p class="normal2">“Görünür İnsan Projesi”</p>

  <p class="normal1">1990’ların başında, Amerika’nın Colorado Üniversitesi’ndeki İnsan Simülasyon Merkezi’nde çalışan araştırıcılar, Kongre’nin ve Ulusal Bilim Vakfı’nın desteğinde, bir projeye başladılar.</p>

  <p class="normal1">Projenin adı, “Görünür İnsan Projesi”ydi ve yürütücüsü Dr. Michael Ackerman’a göre, anatomide devrim yaratacaktı. Ekip, kısa zamanda önce bir erkek, daha sonra bir kadın kadavranın tüm vücuduna ait üç boyutlu dijital görüntülerini elde etti.</p>

  <p class="normal1">Kolay bir iş değildi bu. Önce, kadavraların manyetik rezonans ve bilgisayarlı tomografisini çekmişler, sonra mavi jelatin içerisinde eksi 85 dereceye kadar soğutarak dondurmuşlar ve “kriyomakrotom”la, erkeği 1, kadını 0,5 milimetre kalınlığında dilimleyerek, her bir dilimin fotoğrafını çekmişlerdi. Bütün bu işlemler dokuz ay sürmüştü.</p>

  <p class="normal1">1995 geldiğinde, erkeğin 1 878, kadının 5 189 taranmış fotoğrafı internette yayımlanıyordu bile. Artık, ne kadavra bulma sıkıntısı vardı, ne diseksiyon yapacak uzman ihtiyacı, ne de gördüklerini çizecek illüstratör. Yeterince hızlı ve belleği yeterince büyük bir bilgisayarı, biraz gelişmiş bir yazılımı olan herkes, insan bedeninin her noktasını istediği her açıdan görme şansını yakalamıştı. Kesitler, sadece geleneksel anatomi ve biyoloji eğitimine, hastalıkların tanı ve tedavisine katkıda bulunmakla kalmadı, bilgisayar oyunlarında, dünyayı gezen sergilerde, belgesellerde kullanıldı. Bruce Willis’in oynadığı, Luc Besson’un bilimkurgu filmi, <span class="ideitalik">Beşinci Element</span>’te, insana benzer bir kadının yaratılma sahnesinde, Intel bilgisayarların reklamlarında yararlanıldı.</p>

  <p class="normal1">Peki, başta tıp bilimine olmak üzere, bu denli faydası olan kadavralar kimindi? Projede çalışanlar, kesinlikle gizli kalmasına taraftar olmakla birlikte, erkekle ilgili olarak ufak bir bilgi verdiler: “Görünür Adam, 26 ağustos 1993 tarihinde adam öldürme ve gasp nedeniyle idam edilmiş, otuz dokuz yaşındaki bir Teksaslı’dır.”</p>

  <p class="normal1">Bu bilgi, “Görünür Adam”ın son fotoğrafının gazetelerin birinci sayfasına basılmasına yetip artacaktı. Gerçi, proje bir anda ünlenecekti ama, insanlığın 400 yıl geriye gittiğini ileri süren tartışmaları da beraberinde getirecekti.</p>

  <p><br class="chapter"/></p>

  <p class="normal2">Vücudu bozmadan idam</p>

  <p class="normal1">Hırsızlık yüzünden iki kez hapse düşmüştü. 1981 martında, mikrodalga fırını kucaklamış, tam mutfağın kapısından çıkıyordu ki, yetmiş beş yaşındaki ev sahibi Bay Edward Hale’le burun buruna geldi. Ekmek bıçağını kaparak birkaç kez sapladı. “Ya ölmemişse, ya beni tanırsa” diye düşündü. Tabancasını çekip üç kez ateş etti. Birkaç aya varmadan yakalandı, yargılandı, idama mahkûm oldu. Cezasının, ömür boyu hapse çevrilmesini istedi, kabul edilmedi. Bir Teksas cezaevinde, on iki yıl ölümü beklemeye koyuldu.</p>

  <p class="normal1">Onun gibi dört kişiye aynı şeyi sordu gardiyan. Hepsi beyaz tenli, orta boyda, orta ağırlıkta, orta yaştaydılar. Tıpkı 400 yıl öncesindeki gibi, “normal” birini arıyorlardı çünkü ve onu bulmaları iki buçuk yıl sürmüştü. “Bedenini bilime adar mısın?” “Evet” dedi, eski otomobil tamircisi otuz dokuz yaşındaki Joseph Paul Jernigan. “O zaman seni diğerleri gibi elektrikle değil, damarına potasyum klorür enjekte ederek idam edeceğiz.”</p>

  <p class="normal1">Tıpkı 400 yıl önce, halk önünde bedeni açılacakların, başı kesilmeyip, asılması gibi, onun da, olabildiğince değişmeden kalmasını istiyorlardı çünkü.</p>

  <p class="normal1">Jernigan’ı Teksas’ta idam ettiler, cansız bedenini Colorado’ya gönderdiler. Tıpkı 400 yıl önce idam edilenlerin, ikinci cezasını evinden uzakta bir yerlerde çekmesi gibi. Şimdi internette olan, onun dilimlenmiş bedeni.</p>

  <p class="normal1">Aslında Jernigan pek de “normal” sayılmaz. Birkaç dişi eksik, apandisi alınmış, ayrıca testislerinden biri, geçirdiği bir ameliyatla çıkarılmış.</p>

  <p><br class="chapter"/></p>

  <p class="normal2">Kadının adı zaten yok</p>

  <p class="normal1">İdam edilen kadın sayısının azlığından olsa gerek, “Görünür İnsan Projesi”nin dişisi, suç işlemiş biri değil. Proje çalışanlarının belirttiğine göre, Marylandli bir adamın karısı. Enfarktüs kriziyle aniden ölmüş, evvelce hiçbir sağlık sorunu olmamış, elli dokuz yaşında bir ev kadını. Kadının kimliğiyle ilgili, bundan başka bir bilgimiz yok.</p>

  <p class="normal1">Proje çalışanlarının, “normal”i temsil etmek üzere seçtikleri kadınla ilgili olarak, “ev kadını” tanımını kullanması, kıyameti kopartmıştı. “Ne yani” diye sorulmuştu, “çalışan kadınlar, entelektüel faaliyette bulununca, beyinlerinde erkeksi değişiklikler mi oluyor ki, normalden sayılmıyorlar?”</p>

  <p class="normal1">Ayrıca, proje yürütücüsü Dr. Michael Ackerman’ın, “Örneğimiz menopoza girdiğinden, normal bir kadını tam olarak temsil etmiyor, bu eksiği yakında telafi edecek ve genç bir kadın kadavrası bulacağız” şeklindeki beyanatları da çokça gürültü koparttı. Ne demek oluyordu bu? Apandisi alınmış, tek testisli erkek normalden sayılıyordu da, menopoza girmiş kadın neden normal değildi?</p>

  <p class="normal1">Sanal kadın, erkek kadar ünlü olamadı. Kadının zaten “adının olmadığı” bir dünyada, bir de gerçekten kim olduğu bilinmiyor ve sadece “Marylandli adamın ev kadını karısı” şeklinde anılıyorsa, hepten yok sayılması kadar doğal ne olabilir.</p>
</body>
</html>
