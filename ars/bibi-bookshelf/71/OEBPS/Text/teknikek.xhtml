<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1><a id="bookmark0"></a><span style="font-weight:bold;">Teknik Ek</span></h1>

  <h2 id="sigil_toc_id_44">1. Güneş Zamanının Düzeltilmesi</h2>

  <p>Bu kitabın merkezi bölümlerinde, görünen güneş günü bir yerel öğle; ile bir sonraki yerel öğle arasındaki zaman aralığı olarak tanımlanırsa, yıldızların günlük çemberlerini tamamlamaları için gereken sürenin her zaman bu güneş gününden tam 4 dakika (daha doğrusu 3 dakika 56 saniye) daha kısa olacağım varsaymıştık. Ancak birinci bölümdeki dipnotta belirtildiği gibi, durum tam olarak böyle değildir. Eğer birbirini izleyen yerel öğleler arasındaki zaman aralıkları tam olarak düzenli ise, yıldızların düzensiz bir hızla devinmesi gerekir. Öte yandan, eğer yıldızlar birbirini izleyen günlük çemberlerini eşit zaman aralıklarında tamamlarlarsa, birbirini izleyen güneş günlerinin uzunluklarının değişmesi gerekir. Bu gerçek, eskiçağda, en azından Batlamyus döneminde ya da büyük olasılıkla daha önceden biliniyordu. Bunu anlamak için, eskilerin yapmış olduğu gibi, yıldızların görünen deviniminin tam olarak düzenli olduğunu, yani yıldızların temel bir zaman ölçeği sağladıklarını varsayalım. O zaman, Güneş’in gün içinde en yüksek noktasına eriştiği anlar arasındaki zaman aralıklarının neden değişmesi gerektiği konusunda iki ayrı neden buluruz.</p>

  <p>Görünen güneş zamanının düzensizliğinin birinci nedeni, Güneş’in burçlar kuşağı takımyıldızları arasında hareket eder gibi görünürken hızının değişmesidir. İkinci bölümde belirttiğimiz gibi, Güneş, tutulum boyunca, güz ılım noktası ile bahar ılım noktası arasında, bahar ılım ile güz ılım noktası arasında olduğundan daha hızlı yol alır. Bu nedenle Güneş, yıldızlarla günlük yarışında kış döneminde, yaz döneminde olduğundan daha hızlı geride kalır gibi görünür; öyle ki zaman yıldızlarla ölçülürse, Güneş’in en yüksek noktasına varması için kışın, yazınkinden daha fazla zaman gerekecektir. Bundan, görünen güneş gününün kış ortasında en uzun, yaz ortasında ise en kısa olması gerektiği çıkar; işte, araya başka bir düzensizlik nedeni girmese durum bu olacaktı.</p>

  <p>Görünen güneş gününün değişkenliğinin ikinci kaynağı, tutulumun ekvator ile gökküresinde kesiştiği açıdır. Bunun etkisini anlamak için birinci bölümdeki Şekil 13’e yeniden bakalım ve tıpkı yerküresi üzerine çizilmiş boylam çizgileri gibi, gökküresi üzerinde de eşit aralıklarla çizilmiş göksel boylam çizgileri olduğunu düşünelim. Ayrıca, durumu basitleştirmek için, Güneş’in tutulum boyunca görünen deviniminin tam olarak düzenli ve büyük çember boyunca her gün 1° hızında olduğunu varsayalım. Buna göre, tutulum ekvatora eğik olduğu için, Güneş’in <span style="font-style:italic;">doğuya doğru</span> net devinimi bir günden diğerine değişecektir. Güneş gündönümlerinden birinde ya da bunların yakınında olduğunda yıldızlara göre görünen devinimi gök ekvatoruna yaklaşık olarak paraleldir. Ayrıca, kürenin, boylam çizgilerinin birbirlerine ekvatorda olduğundan biraz daha yakın olduğu bir bölgesinde devinmektedir. Sonuç olarak, Güneş’in doğuya doğru net devinimi gün başına <span style="font-style:italic;">gök boylamının</span> l°’sinden biraz daha fazladır ve bu nedenle de gökküresinin, Güneş’i bir en yüksek noktasından diğerine taşımak için batı yönünde, 361°’den biraz daha çok dönmesi gerekir. Ilım ise durum oldukça farklıdır. Bu noktalarda göksel boylam çizgileri küre üzerinde birbirinden en geniş aralıklarla ayrılırlar. Dahası, Güneş’in toplam sabit devinimi, tam doğuya değil de kuzeydoğuya ya da güneydoğuya doğrudur ve bu nedenle doğuya doğru her gün 1° kadar yol almaz. Sonuç olarak, gökküresinin Güneş’i en yüksek noktasına tekrar getirmek için tam olarak 361° dönmesine gerek yoktur. Tek başına düşünülürse, bu etki, görünen güneş gününün gündönümlerinde en uzun, ılımlarda ise en kısa olmasına yol açar.</p>

  <p>Bu iki düzensizliği düzeltmek için modern uygarlıklar, temel zaman birimi olarak ortalama güneş zamanı olarak bilinen ve görünen güneş gününün <span style="font-style:italic;">ortalama</span> uzunluğu olan bir zaman ölçeği benimsemişlerdir. Bu zaman ölçeğinde yıldızlar, tanım gereği olarak tam düzenli devinir ve günlük çemberlerini tam 23 saat 56 dakika 4.091 saniyede tamamlarlar. Ancak yıldızları düzenli yapan bu ölçek, Güneş’i düzensiz yapar. Örneğin, ortalama güneş zamanında Güneş azami yüksekliğine çok ender olarak yerel öğlede, yani ortalama güneş zamanında ulaşır. Görünen güneş zamanını doğrudan ölçen tek araç olan güneş saatleriyle ölçülen zaman, saatlerimizle ölçülen ya da radyodaki zaman sinyalleriyle duyurulan zamanla aynı hızda akmaz. Yukarıda tartışılan her iki etkinin de görünen Güneş gününü kısaltan yönde katkıda bulunduğu Aralık ve Ocak aylarında Güneş’in birbirini izleyen azami yükseklikleri arasındaki zaman ortalama güneş gününden hemen hemen 0.5 dakika daha kısadır. Üstelik bu küçük farkın etkisi eklenerek artar - görünen zaman birbirini izleyen birkaç gün boyunca ortalama zamandan daha yavaş akar - ve böylece Güneş azami yüksekliğine (görünen öğleye) yılın bir mevsiminde ortalama güneş öğlesinden yaklaşık 20 dakika önce erişir. Diğer mevsimlerde ise görünen zaman ortalama zamandan daha hızlı akar; yıllar içindeyse bunlar birbirini tutarlar. Ancak, belli bir günde örtüşmeleri çok enderdir. Bu nedenle, Güneş’i kullanarak kesin bir zaman ölçümü yapabilmek için- güneş saatini bir tablo ya da Şekil 53’teki gibi grafik kullanarak düzeltmek gerekir.</p>

  <div>
    <img alt="" src="../Images/main-60.png" />

    <p class="not"><span style="font-weight:bold;font-style:italic;">Şekil 53.</span> Ortalama ve görünen Güneş zamanlan arasındaki farkın yıllık değişimini gösteren bir zaman denklemi grafiği.</p>
  </div>

  <p>Zamana ilişkin önceki tartışmada, düzenlilik ölçüsü olarak yıldızların görünen devinimi kullanılır. Bu ölçü seçiminin, en azından mantıksal bir bakış açısından, keyfi olduğu açıktır. Mantıksal açıdan, düzenlilik ölçüsü olarak pekâlâ Güneş’in görünen devinimini de seçebilir ve buna karşılık gelen zaman ölçeğinde yıldızların sürekli olarak değişen bir hızda yol aldıklarını gösterebilirdik. Ancak, Güneş’in bir düzenlilik ölçüsü olarak seçilmesi hem bilim hem de toplumsal yaşam açısından çok elverişsiz olacaktı. Şekil 53’teki grafiği, güneş saatleri yerine kol, masa, duvar saatlerine uygulamak gerekecekti. Astronomlar ve fizikçiler Dünya’nın ekseni çevresinde sürekli olarak değişen bir hızla döndüğünü tanımlamak zorunda kalacaklardı. Yıldızlara bağlı ölçü bu sıkıntılı durumların önüne geçer; toplumsal işlevlerin tümüyle, bilimsel işlevlerin de çoğuyla iyi bir uyum sağlamıştır.</p>

  <p>Yine de bu ölçünün bilim için, en azından bilimsel kuram için pek o kadar uygun olmadığı ortaya çıkmıştır; Newton’un devinim yasalarındaki örtük zaman ölçeği yıldızlara bağlı ölçüyle pek örtüşmez. Bugün anlaşılan biçimleriyle, Newton yasalarından yola çıkarak Dünya’nın ekseni çevresindeki dönüşünün gelgit sürtünmesi gibi etkilerle gitgide yavaşladığını ve buna bağlı olarak görünen yıldız devinimlerinin de çok ağır bir biçimde gitgide yavaşladığını göstermek olanaklıdır. O halde ya bu yasaların ya da yıldız ölçüsünün düzeltilmesi gerekmektedir; bilimde elverişliliğe ilişkin değerlendirmeler akla yeni bir ölçü gerektiğini getirir. Bugün için yıldız ölçüsünün kuramsal açıdan yetersiz olmasının pratik bir anlamı yoktur. Ancak, bunun bilim açısından çok önemli olması bilimcileri, bilimsel kuramın zaman ölçeğine gök makinesinden daha kesin bir uyum sağlayacak bir saat bulmak için, bugün de etkin olarak süren yeni araştırmalar yapmaya yönlendirmiştir.</p>

  <h2 id="sigil_toc_id_45">2. Ilım Noktalarının Yalpalaması</h2>

  <p>Bu kitabın ana bölümlerindeki ikinci bir teknik sadeleştirme de ılım noktalarının yalpalamasını dikkate almamaktı. Bu, birinci bölümde kısaca değinildiği gibi, gökkutbunun yıldızlar arasında yavaşça devinmesine neden olan etkidir. Eğer belli bir astronomun yaşamı süresince yalnızca çıplak gözle yapmış olduğu gözlemlerle ilgileniyor olsaydık bu sadeleştirme tümüyle yerinde olurdu; çıplak gözle yapılan gözlemler, yapıldıkları tarihler arasında büyük bir zaman farkı bulunmuyorsa, sadeleştirmenin yanlışlığını açığa çıkaramayacaktır. Ancak, örneğin birbirinden iki yüzyıl arayla yapılan gözlemler, yıldızlar kendi aralarındaki değişmeyen göreli konumlarını korurken, çevresinde döndükleri gökkutbunun bu yıldızların arasındaki konumunun ağır ağır, yüzyılda 0.5°’den biraz daha fazla kaydığını gösterir. Çok daha uzun dönemler boyunca yinelenen gözlemler bu yalpalama deviniminin biçimini ortaya çıkarır; yüzyıllar geçtikçe gökkutbu yıldızlar arasında, 26.000 yılda bir kez döndüğü bir çember üzerinde yavaşça devinir. Bu çemberin merkezi tutulumun kutbu, yani tutulum düzlemine dik bir çapın gökküresini kestiği noktadır; yarıçapı ise tam 23½°dir; bu açı, gök ekvatorunun yıldızlar küresinde tutulumla kesiştiği açıya eşittir (Şekil 54 <span style="font-style:italic;">a</span>).</p>

  <p>Bu yalpalama devinimi ilk kez MÖ ikinci yüzyılda Helenistik çağ astronomu Hipparkhos’un dikkatini çekmiş gibi görünüyor; başlangıçta yaygın olarak bilinmese de sonraları aralarında Batlamyus’un da olduğu bir dizi astronom bu konuyu ele almıştır. Batlamyus’un İslam dünyasındaki ardıllarının çoğu bu etkinin belli bir türünü tanımlamış ve onu eski sisteme dokuzuncu bir küre ekleyerek fiziksel olarak açıklamayı başarmışlardır.</p>

  <div><img alt="" src="../Images/main-61.png" /></div>

  <p class="not"><span style="font-weight:bold;font-style:italic;">Şekil 54.</span> Ilım noktalarının yalpalaması. Çizim (a) gökküresi üzerinde, gökkutbunun 26.000 yılda bir döndüğü çemberi gösteriyor. Çemberin merkezi, tutulumun kutbudur; çember üzerindeki tüm noktalar da bu merkezden tam 23½° uzaklıktadır. Çizim (<span style="font-style:italic;">b</span>) İslam astronomlarının yalpalamayı, bu çizimde dıştaki küre olan dokuzuncu küre yardımıyla nasıl açıkladıklarını gösterir. Bu dokuzuncu küre, yıldızlar küresinin eski sekiz küreli sistemlerde döndüğü gibi, 23 saat 56 dakikada bir döner. Özerinde yıldızların yer aldığı sekizinci küre, kendi kutupları çevresinde 26.000 yılda bir döner ve böylece gökkutbunun yıldızlar arasındaki konumunu yavaşça değiştirir. Sekizinci kürenin içinde, eski sistemlerde olduğu gibi, geri kalan gezegen kürelerini içine alan Satürn küresi bulunmaktadır.</p>

  <p>En iyi bilinen açıklamaları, şematik olarak Şekil 54 <span style="font-style:italic;">b</span>’de gösteriliyor. Burada takımın en dıştaki üç küresi görülmektedir; K ve G, kuzey ve güney gökkutuplarıdır. En dıştaki küre, eski sistemdeki yıldızlar küresi gibi, bu kutupların çevresinde batıya doğru her 23 saat 56 dakikada bir dönmektedir. Şekilde ortada bulunan bir sonraki küre, yıldızları taşıyan küredir ve en dıştaki küreye, yıldızlar küresi üzerindeki tutulum kutuplarından geçen bir eksenle, dış kürenin kutuplarından 23½'<span style="font-style:italic;">ar</span> derece uzaklıkta bulunan iki noktadan bağlanır. Bu yeni yıldızlar küresi en dıştaki küre tarafından günlük olarak döndürülür (bu, yıldızların günlük çembersel devinimlerini açıklar). Buna ek olarak, bu kürenin kendisi de yavaşça devinir; bir dönüşünü 26.000 yılda tamamlar ve onun bu devinimi tek tek yıldızlarla gökkutupları arasındaki bağıntıları yavaşça değiştirir. Üç kürenin en içte bulunanı Satürn’ün küresidir ve Satürn’ün deviniminin dış tekerleme eğrisi bileşenlerine yer sağlaması için kalın bir kabuk olarak çizilir. Yıldızlar küresine tutulum kutuplarından geçen bir eksenle bağlanan bu kalın küre de kendi başına, Satürn’ün yıldızlar arasındaki ortalama çembersel devinimini açıklar.</p>

  <p>Dokuzuncu küreyle yalpalamaya getirilen bu açıklama, eskiçağ ve ortaçağ astronomik düşüncesi bağlamında hem basit hem de doğal görünmektedir. Aslında bu açıklama, bir bakıma, Dünya’nın ekseninin 26.000 yıl içinde tutulum kutbunu çevreleyen <span style="font-style:italic;">23½</span>° yarıçaplı bir çember üzerindeki tüm noktalan art arda tarayarak ağır bir konik devinim yaptığını söyleyen Kopernikçi açıklamayla da pekâlâ boy ölçüşebilir. Newton yalpalamayı, Ay’ın Dünya’nın ekvator bölgesindeki şişkinliği üzerindeki çekim gücünün fiziksel bir sonucu olarak açıklayıncaya kadar, Kopernikçiler de Batlamyusçular da yalpalamanın nedenini açıklamak için fazladan ve fiziksel açıdan gereksiz olan bir devinime gerek duyuyorlardı.<a href="../Text/notlar.xhtml#n5" id="n5d"><sup>[5]</sup></a></p>

  <p>O halde, yalpalamanın Dünya merkezli evrenden Güneş merkezli evrene geçişle hiçbir mantıksal ilişkisi yoktur.</p>

  <p>Ancak, tarihsel açıdan, yalpalamayı açıklama sorunu Kopernik Devrimini başlatmakta önemli bir rol oynamıştır. Batlamyus astronomisinin bir hilkat garibesi gibi görünmesine katkıda bulunmuştur. Yalpalamaya ilişkin gözlemlerin sonuçlan, bu gözlemler birkaç yüzyıla yayıldığında bile çok küçük değerlerdir; verilerdeki küçük bir hata bile görüngünün genel olarak betimlenmesinde köklü bir değişime yol açabilir. Hem Hipparkhos hem de Batlamyus yalpalamayı nitel açıdan Şekil 54’te gösterilene eşdeğer bir biçimde tanımladılar; oysa çağdaşlarının çoğu ya bu etkiyi tümüyle yok sayıyor ya da oldukça farklı tanımlıyordu. Özellikle İslam dünyasında birbirinden farklı birkaç yalpalama tanımlaması geçerliydi. Hızı konusunda hiçbir uzlaşma yoktu; aslında, birçok astronom hızın değiştiğine inanmaktaydı. Bunun yanında, yalpalamanın yönünün bile periyodik olarak değiştiğine inanan önemli bir okul vardı; bu etki trepidasyon olarak bilinir. Astronomların bu görüngünün gerçek basitliğini yeniden fark edebilmeleri için Brahe’nin gözlemleri gerekiyordu. Kopernik’in kendisi de bu soruna hiçbir biçimde olumlu bir katkı yapmadı. Yalpalama hızındaki yavaş değişimin ve gerçekte olmayan diğer etkilerin nedenlerini açıklamak için, kendi sistemine fazladan çemberler ekledi. Ancak, Kopernik eskiçağ ve ortaçağ astronomlarının getirdiği yalpalama açıklamasını geliştirmese de bunun için çok çaba gösteriyordu ve onun bu çabası astronomideki reform için önemli bir itici güç oldu. Kopernik’in yaşadığı dönemde, yalpalamaya uygun bir açıklama getirilmesi, uygulamalı astronominin en acil sorunu olan Jülyen takvimi reformu için birinci önkoşuldu.</p>

  <p>Yalpalamanın takvim tasarımlan üzerindeki etkisini anlamak için bir kez daha Şekil 54’e dönelim. Çizimde görüldüğü gibi, tutulumun yıldızlar küresi üzerindeki yeri her zaman sabittir. Ancak, gökkutuplarının değişen konumları tutulumu etkilemese de gök ekvatorunun konumunu ve buna bağlı olarak ılım noktalarının ya da gün-gece eşitliklerinin, yani tutulumla gök ekvatorunun kesiştiği noktaların konumunu değiştirir. 26.000 yıllık yalpalama periyodunda ılım noktalarının her biri tutulum çevresinde yavaşça ve sürekli olarak yüzyılda yaklaşık 1½° kadar bir hızla devinir. Bu nedenle, Güneş’in tutulum çevresinde bir dönüşü tamamlaması için gereken (yıldız yık olarak bilinen) zaman, tutulum üzerinde bir ilkyaz noktasından diğer ilkyaz noktasına gitmesi için gereken zamanla pek de aynı uzunlukta (tropik yıl) değildir. İlkinden 20 dakikadan fazla bir süre daha kısa olan bu ikinci zamanın ölçümü, Güneş’in devinimi sabit bir yıldıza göre değil de hayali ve devinen bir noktaya göre saptandığı için, çok çok daha güçtür. Ancak, tropik yıl mevsim yılıdır ve uzun dönemde doğru olacak bir takvim tasarlayabilmek için öncelikle hassas bir biçimde ölçülmesi gereken budur. Bu nedenle Kopernik’in takvimle ilgilenmesi, yalpalama üzerinde ciddi bir çalışma yapmasını ve buna bağlı olarak, astronominin Batlamyusçuların en büyük uzlaşmazlık içinde oldukları bu yönü hakkında yakından bilgi edinmesini sağladı. Kopernik’in “matematikçiler ... mevsim yılının sabit uzunluğunu bile açıklayamamakta ya da gözlemleyememektedirler” (bkz. s. 232) değerlendirmesinin ardında yalpalama sorunu vardır ve bu değerlendirme onun yenilik gerekçeleri listesinin başında gelmektedir.</p>

  <h2 id="sigil_toc_id_46">3. Ay’ın Evreleri ve Tutulmalar</h2>

  <p>Modern açıklamayla özdeş olması nedeniyle, eski astronomların Ay’ın evrelerine ilişkin açıklamaları Kopernik Devriminde hiç rol oynamamış olduğu için kitabın ilk bölümlerinin kapsamı dışında bırakılabilmişti. Ancak Ay’ın evreleri eskiçağda evrenin boyutlarının ölçülmesinde doğrudan rol oynamış ve bu ölçümler, sürekli belirttiğimiz gibi, eskiçağ iki küreli evreninin bilimcilere olduğu gibi bilimdışı topluluğa da somut ve gerçek gibi görünmesine yardımcı olmuştur. Ayrıca, evrelere ilişkin eskiçağ açıklaması, kendisiyle karşılıklı bağıntılı olan tutulmalara ilişkin açıklama gibi, bu dönemin dünya görüşünün bilimsel yeterliliğine bir başka önemli örnek oluşturur.</p>

  <p>Sözkonusu açıklama MÖ dördüncü yüzyıl sonlarına doğru Yunanistan’da iyi biliniyordu; ancak ortaya çıkış tarihi epeyce daha eski zamanlara gidiyor olabilir. İki küreli evrenin benimsenmesiyle birlikte, gökteki tüm gezginlerin de küre olduğu yönünde daha geniş kapsamlı ve daha az belgelenmiş bir varsayım da gündeme geldi. Bu varsayım kısmen Dünya’nın ve göğün küresel biçimleriyle benzeşim kurmaktan, kısmen de küresel biçimin kusursuzluğunun, kusursuz olan göğe uygun olduğu düşüncesinden kaynaklanıyordu. Mutlak olmasa da daha doğrudan bir kanıt, Güneş ve Ay’ın kesitlerinin gözlemlenmesinden elde edilir. Ay bir küreyse, uzaktaki Güneş, Ay’ın yüzeyinin sadece bir yarısını aydınlatabilir (Şekil 55<span style="font-style:italic;">a</span>), bir gözlemcinin bu aydınlatılan yarıküreyi hangi oranda görebileceği de zorunlu olarak gözlemcinin konumuna bağlı olarak değişecektir. Güneş üzerindeki bir gözlemci tüm yarıküreyi her zaman görebilecek; Dünya üzerinden Ay’a bakan bir gözlemci de Ay kendisiyle Güneş arasındayken, aydınlatılan yarıkürenin hiçbir bölümünü göremeyecekti. O halde bundan, Dünya’daki bir gözlemcinin açıkça görebileceği Ay yüzeyi parçasının, Güneş’in, Ay’ın ve Dünya’nın göreli konumlarına bağlı olması gerektiği sonucu çıkar.</p>

  <p>Dünya merkezli yörüngelerinde ve tutulum düzleminde çizilen Güneş ile Ay’ın, Ay ayının eşit aralıklı dört dönemdeki dört göreli konumu Şekil 55 <span style="font-style:italic;">b</span>'de verilmektedir. (Ayın evrelerine ilişkin tartışmada yalnızca göreli konumlar önemli olduğu için, bu şekil Güneş merkezli bir evrene kolayca uyarlanabilir.) Merkezdeki Dünya dışında tüm şekil batı yönünde döndürüldüğünde Güneş’in ve Ay’ın günlük devinimleri açıklanmış olur; buna göre <span style="font-style:italic;">a</span> noktasındaki bir gözlemci Güneş’i tam batarken, <span style="font-style:italic;">b</span> noktasındaki gözlemci ise doğarken görür. Çizime göre olan devinimler yalnızca Güneş’in ve Ay’ın doğu yönündeki yörünge devinimleridir. Ay, çizimde 1 noktasında olduğunda Güneş’le birlikte yükselir; ancak karanlık yüzü Dünya’ya çevrili olduğu için, Dünya’daki bir gözlemci tarafından pek görülmez. Bu, yeniay konumudur. Bir haftadan biraz fazla bir süre sonra, hızlı yörünge devinimi Ay’ı, yavaş devinen Güneş’in 90° doğusuna, Güneş’e göre 2 noktasında göründüğü yere taşımıştır. Ay şimdi öğle zamanında doğar ve günbatımında başucu noktasına yakın bir yerdedir. Ay diskinin yalnızca yarısı Dünya’dan açıkça görülebilir; bu ilk dördün konumudur. Bundan bir hafta ya da biraz daha sonra ise, Ay dolunay evresindedir ve Güneş battığında doğar (3’teki konum). Ay’ın geceyarısı dolaylarında doğuşuna ve gündoğumunda doruğunun yakınlarında bulunmasına karşılık gelen üçüncü dördün ise, 4’teki konumda gösterilmektedir.</p>

  <div><img alt="" src="../Images/main-62.png" /></div>

  <div><img alt="" src="../Images/main-63.png" /></div>

  <p class="not"><span style="font-weight:bold;font-style:italic;">Şekil 55.</span> Ay’ın evrelerine eskiçağda (ve modem dönemde) getirilen açıklama. Çizim (a)'da, uzaktaki Güneş ışınlarının bir kürenin yüzeyinin yalnızca yansını aydınlattığı gösterilmektedir. Çizim (<span style="font-style:italic;">b</span>)’de, Güneş'in, Dünya’nın ve Ay'ın çeşitli göreli konumlarına göre, aydınlatılan bu yarıkürenin, Dünya'daki bir gözlemcinin görebildiği parçası gösteriliyor. 1 konumu yeniay evresi; 2 konumu büyüyen yarımay; 3 konumu dolunay; 4 konumu da küçülen yarımaydır.</p>

  <p>Ay’ın evrelerini çözümlemek için kullanılan şekil, aynı zamanda tutulmaları açıklamak için de kullanılabilir; Ay 2’den 4’e giderken Dünya’nın gölgesi içinden geçebilir, bu durumda kararır ve tutulur. Ay her zaman tutulum üzerinde görünseydi, 3’e her geldiğinde tutulurdu; ancak, Ay sürekli olarak kuzey ve güneye doğru gezindiği için, dolunay, Dünya ve Güneş çok ender olarak düz bir çizgi üzerine dizilirler. Ay tutulması için dolunayın tutuluma yakın bulunması gerekir; bu yılda iki kezden fazla olamaz, bu kadar sık olması da enderdir. Güneş, Ay l’de olduğu ve gölgesi Dünya’ya düştüğünde tutulur; Güneş tutulması göreli olarak daha sık, yılda en az iki kez olur. Yine de Dünya’daki gözlemciler çok ender olarak Güneş tutulması görürler. Ay’ın Dünya üzerindeki gölgesi son derece küçüktür ve bir gözlemcinin tutulmayı görmesi için gölgenin içinde bulunması gerekir. Ayrıca, Ay’ın Güneş diskinin küçük bir parçasından daha fazlasını engellemesi ender karşılaşılan bir durumdur. Bu nedenle, herhangi bir noktadaki bir gözlemci kısmi Güneş tutulmasını bile ender olarak görebilir; tam Güneş tutulmasını ise hiçbir zaman görmeyebilir. Bu, gözlemci için ender, çarpıcı, hatta bazen ürkütücü bir görüngü olacaktır.</p>

  <h2 id="sigil_toc_id_47">4. Eskiçağda Evren Ölçümleri</h2>

  <p>Eskiçağ astronomisinin en ilginç teknik uygulamalarından biri, doğrudan, yani sıradan ölçüm çubuklarıyla ölçülemeyen kozmolojik uzaklık ve boyutların belirlenmesidir. Bu uzaklık ölçümleri sözkonusu dünya görüşünün verimliliğini diğer uygulamalarının çoğundan daha dolaysız bir biçimde göstermektedir; çünkü dayandıkları matematiksel işlemler, kavramsal taslakta en azından belli temel öğeler gerçek olmadığında tüm fiziksel anlamlarını yitireceklerdir. Örneğin, Dünya ister yassı bir disk, ister bir küre olsun, yıldızlar günlük çemberlerde devinir görünürler; bu görünen devinimi betimleyen teknikler, o halde, kavramsal temelleri ne olursa olsun, yararlıdırlar. Oysa, ancak ve ancak Dünya gerçekten bir küreyse, aşağıda incelediğimiz gözlemlerle saptanabilen bir çevresinin olduğu söylenebilecektir.</p>

  <div>
    <img alt="" src="../Images/main-64.png" />

    <p class="not"><span style="font-weight:bold;font-style:italic;">Şekil 56.</span> Eratosthenes’in Dünya’nın çevresini ölçmesi. Eğer 5 yeryüzünde /’nin lam güneyinde ise, <span style="font-weight:bold;font-style:italic;">1S</span> uzaklığının Dünya’nın çevresine oranı, a açısının 360° ye oranı kadar olmalıdır.</p>
  </div>

  <p>Dünya’nın çemberinin ölçümlerine ilişkin ilk gönderme, Aristoteles’in yazılarında görülür; buna göre bu türden ölçümler olasılıkla MÖ dördüncü yüzyıl ortalarında yapılmıştır. Ancak bu ilk ölçümlerin yalnızca sonuçlarını biliyoruz, kullanılan yöntemi değil; ikinci elden olsa da göreceli olarak bütünü elimizde olan ilk açıklama, MÖ üçüncü yüzyılda İskenderiye’deki büyük elyazmaları koleksiyonunda kütüphaneci olan Eratosthenes tarafından verilendir. Eratosthenes, İskenderiye’nin tam güneyinde, 5000 <span style="font-style:italic;">stadion</span> uzaklıktaki bir başka Mısır kenti Syene’de (S), öğle güneşinin tam yukarıda olduğu bir gün, İskenderiye’de (1), öğle güneşinin ışınlan ile düşey bir güneş saati mili (gnomon) arasındaki <span style="font-style:italic;">a</span> açısını ölçtü (Şekil 56). Bu açının, bir tam çemberin 1/50’si (ya da 7 1/5°) olduğunu gördü. Çok uzaktaki Güneş’ten yeryüzüne düşen tüm ışınların paralel olduğu kabul edilebileceğine göre, İskenderiye’de Güneş’in başucu noktasından uzaklığı olan <span style="font-style:italic;">a</span> açısı, 1 ve S’nin, Dünya’nın merkezi olan O’ya göre kiriş olduğu <span style="font-style:italic;">1OS</span> açısına eşittir. Ayrıca, bu açı bir çemberin 1/50’si olduğuna göre, İskenderiye ile Syene arasındaki uzaklık Dünya’nın çevresinin 1/50’si, Dünya’nın toplam çevresi de 50x(İskenderiye-Syene arası uzaklık) = 50 x 5000 <span style="font-style:italic;">stadion</span> = 250.000 <span style="font-style:italic;">stadion</span> olmalıdır. Günümüzde bu konuda çalışanlar Eratosthenes’in vardığı sonucun modern ölçümlerin sonucundan (24.000 mil) yaklaşık % 5 daha küçük olduğunu düşünüyorlar; ancak, ne yazık ki bundan emin olmak olanaksızdır. Eratosthenes’in kullandığı “stadion” biriminin uzunluğu bilinmiyor, yukarıdaki hesaplamada kullanılan “5000" ve “1/50” değerlerinin, kaydın kolayca okunması için “yuvarlanmış” oldukları açık olduğundan, İskenderiye ve Syene’nin bilinen konumları da bu birimin tanımlanmasında kullanılamaz.</p>

  <p>İkinci bir grup ölçüm, MÖ ikinci yüzyılda, günümüzde daha çok Kopernik sistemini öncelemiş olmasıyla tanınan Sisam’lı Aristarkhos tarafından yapılmıştır. Aristarkhos, Ay tam yarımay evresindeyken Güneş’in ve Ay’ın merkezlerini Dünya’dan gören <span style="font-style:italic;">ADG</span> açısına dayanarak, Güneş’in ve Ay’ın boyutlarını ve uzaklıklarını tahmin etti (Şekil 57). Ay yalnızca, Dünya ile Güneş’i gören <span style="font-style:italic;">DAG</span> açısı tam bir dikaçı olduğunda yarımay olabildiği için, <span style="font-style:italic;">ADG</span> açısının büyüklüğünün, köşeleri Ay, Dünya ve Güneş olan diküçgenin biçimini tam olarak belirlemesi gerekir. Aristarkhos’un ölçümlerine göre</p>

  <div>
    <img alt="" src="../Images/main-65.png" />

    <p class="not"><span style="font-weight:bold;font-style:italic;">Şekil 57.</span> Aristarkhos’un Dünya'dan Ay’a ve Güneş’e göreli uzaklıkları ölçmesi. Ay tam yarımay olduğunda, <span style="font-weight:bold;font-style:italic;">DAG</span> açısının tam olarak 90° olması gerekir. Bu nedenle. <span style="font-weight:bold;font-style:italic;">ADG</span> açısının ölçümü <span style="font-weight:bold;font-style:italic;">DA/DG</span> oranını, yani, Ay'ın Dünya’dan uzaklığının Güneş’in Dünya’dan uzaklığına oranını belirleyecektir.</p>
  </div>

  <p><span style="font-style:italic;">ADG</span> = 87° idi, bu <span style="font-style:italic;">DG:DA::</span>19:1 olan bir üçgene karşılık geliyordu. Aristarkhos bu sonuca dayanarak, Güneş’in Dünya'dan, Aya göre 19 kat daha uzak ve Ay ve Güneş yeryüzünden aynı açıdan görüldükleri için (Şekil 58), 19 kat daha büyük olduğunu saptadı.</p>

  <p>Tümüyle değişik tekniklerle ve teleskop yardımıyla yapılan modern ölçümler, Aristarkhos’un oranının çok küçük, yirmiden daha fazla bir çarpan kadar daha küçük olduğunu gösteriyor; <span style="font-style:italic;">DG:DA</span> oranı çok yaklaşık olarak 400:1'dir, 19:1 değil. Bu fark <span style="font-style:italic;">ADG</span> açısının ölçümünden kaynaklanmaktadır; açının 87° değil, 89° 51' olması gerekirdi.</p>

  <div>
    <img alt="" src="../Images/main-66.png" />

    <p class="not"><span style="font-weight:bold;font-style:italic;">Şekil 58.</span> Büyük, ancak uzaktaki Güneş ile daha küçük, ancak yakındaki Ay, yeryüzünden aynı açıdan görülürler.</p>
  </div>

  <p>Uygulamada, hele Aristarkhos’un elinde olduğu bilinen araçlarla bu ölçümü yapmak çok güçtür. Güneş’in ve Ay’ın tam merkezlerini belirlemek çok zordur; ayrıca Ay’ın ne zaman <span style="font-style:italic;">tam</span> yarımay olduğundan emin olmak güçtür. Bu sorunlar düşünüldüğünde, öyle görünüyor ki Aristarkhos ortaya çıkan oranı inanılır ölçülerde tutmak için, kesin olmayan gözlemlerine uyabilecek en küçük açıyı seçmiştir. Aristarkhos’un ardılları da benzer değerlendirmelerle koşullandırılmış olsalar gerek; çünkü Güneş’in ve Ay’ın göreli uzaklıklarına ilişkin tahminler önemli ölçüde geliştirilmiş olsa bile, eskiçağ ve ortaçağ boyunca çok küçük kalmıştır.</p>

  <p>Önceki ölçümler astronomik uzaklıkların yalnızca oranlarını verir; ancak Aristarkhos, olağanüstü yaratıcı bir uslamlamayla, bunları somut büyüklüklere çevirebilmiş, yani, Güneş’in ve Ay’ın çaplarım ve uzaklıklarını <span style="font-style:italic;">stadion</span> cinsinden saptayabilmiştir, Aristarkhos sonuçlarını, en uzun süreli bir Ay tutulmasının, yani Ay’ın tam tutulum üzerinde bulunduğu ve bu nedenle Dünya’nın gölgesinin tam merkezinden geçtiği bir tutulmanın gözlemlerinden çıkardı. İlk olarak Ay’ın kenarının gölgeye ilk girdiği an ile Ay’ın ilk kez tümüyle karardığı an arasında geçen zamanı ölçtü. Bu değeri Ay’ın tümüyle karanlık kaldığı süreyle karşılaştırdı ve Ay’ın tümüyle karanlık kalma süresiyle Dünya’nın gölgesine girmesi için gereken sürenin yaklaşık olarak aynı uzunlukta olduğunu gördü. Ay’ın boydan boya geçtiği bölgede Dünya’nın gölgesinin genişliğinin Ay’ın çapının yaklaşık olarak iki katı olduğu sonucuna vardı.</p>

  <p>Şekil 59’da, Aristarkhos’un çözümlediği astronomik diziliş gösteriliyor. Şekilde Ay, Dünya’nın gölgesine tümüyle girdikten hemen sonra gösterilmiştir.</p>

  <div>
    <img alt="" src="../Images/main-67.png" />

    <p class="not"><span style="font-weight:bold;font-style:italic;">Şekil 59.</span> Aristarkhos’un, bir Ay tutulması sırasında yapılan gözlemlere dayanarak, Ay’ın ve Güneş'in mutlak uzaklıklarını hesaplamak için kurduğu yapı.</p>
  </div>

  <p>Ay’ın çapı <span style="font-weight:bold;font-style:italic;">d</span> (bir bilinmeyen) ve Dünya’nın Ay’daki gölgesinin çapı da bu nedenle <span style="font-style:italic;">2 d'</span>dir; Dünya’nın çapı <span style="font-style:italic;">D</span>’dir (Eratosthenes’in Dünya’nın çevresini <span style="font-style:italic;">stadion</span> cinsinden ölçmesinden bilinmektedir); Ay ile Dünya arası uzaklık ise <span style="font-style:italic;">R</span>’dir (bu da saptanacak bir bilinmeyendir). Son olarak, Güneş’in çapı ve Dünya’dan uzaklığı Ay’ın çapı ve uzaklığının tam 19 katı olduğu için, Güneş diskinin çapı tam 19 <span style="font-weight:bold;font-style:italic;">d,</span> Güneş’in Dünya’dan uzaklığı ise tam 19<span style="font-style:italic;">R</span>’dir. O halde, Aristarkhos’un ve bizim problemimiz, değeri daha önce <span style="font-style:italic;">stadion</span> cinsinden saptanmış bir değer olan Dünya’nın çapını kullanarak, bilinmeyen uzunluklar olan <span style="font-style:italic;">d'</span>yi ve <span style="font-style:italic;">R</span>'yi saptamaktır.</p>

  <p>Şekilde, taban uzunlukları <span style="font-style:italic;">2d,</span> <span style="font-style:italic;">D</span> ve <span style="font-style:italic;">19d</span> ve yükseklikleri sırasıyla <span style="font-style:italic;">x</span> (bir bilinmeyen), <span style="font-style:italic;">x+R</span> ve <span style="font-style:italic;">x+20R</span> olan üç benzer üçgen hemen görülür. (Aslında bu üç üçgenin tabanları yukarıda eşit alınan çaplardan biraz daha kısadır; ancak eğer bu üçgenler, gerçekte olduğu gibi, çok dar açılıysalar, bu fark sonucu etkilemeyecek kadar küçüktür.) En küçük üçgende yüksekliğin tabana oranının en büyük üçgendekinin aynısı olması gerekir, ya da</p>

  <div><img alt="" src="../Images/main-68.png" /></div>

  <p>eşitliğin her iki yanının da <span style="font-style:italic;">38d</span> ile çarpılması yeni bir eşitlik verir:</p>

  <p><span style="font-weight:bold;font-variant:small-caps;">19x</span> = <span style="font-style:italic;">2x +</span> <span style="font-weight:bold;">40R</span> ve buradan da <span style="font-style:italic;">x =</span> <span style="font-weight:bold;">40 R/17</span> çıkar. Bir başka deyişle, Dünya’nın gölgesi, Dünya ile Ay arasındaki uzaklığın yaklaşık <span style="font-style:italic;">2</span>⅓ katı kadar Ay’ın ötesine uzanır.</p>

  <p>Üçgenlerin en küçük olanının orta boy üçgen ile karşılaştırılması bir başka eşitlik verir; bundan <span style="font-style:italic;">d</span> saptanabilir. İlk karşılaştırmadan,</p>

  
      <img alt="" src="../Images/main-69.png" />

     
        <span style="text-align: justify; text-indent: 1em;"><span style="text-indent: 1em;">eşitliği elde edilir.</span></span>
      

  <p>x yerine 40 <span style="font-style:italic;">R</span>/17’nin kullanılması ve her iki yanın 17/<span style="font-style:italic;">R</span> ile çarpılması,</p>

  <div>
    <div>
      <img alt="" src="../Images/main-70.png" />

      <p>eşitliğini verir.</p>
    </div>
  </div>

  <p>Son eşitlikten <span style="font-style:italic;">d</span> = 20D/57 = 0.35D olarak bulunur. Böylece, Ay’ın çapı Dünya’nın çapının üçle birinden biraz daha büyüktür; Güneş’in çapı da, Ay’ın çapının tam 19 katı olduğuna göre, Dünya’nın çapının 6⅔ katından biraz daha büyük olmalıdır.</p>

  <p>Dünya’nın çapı, <span style="font-style:italic;">D</span>, bilindiği için, Güneş’in ve Ay’ın gerçek boyutları yukarıdaki hesaplamadan çıkar. Uzaklıkları ise fazladan küçük bir hesaplama yapılarak saptanabilir. Hem Güneş hem de Ay Dünya’dan 0.5°’lik bir açıdan görüldükleri için, her ikisi de, merkezi Dünya’da olan bir tam (360°) çember üzerine, 720 kez yerleştirilebilir. O halde, Ay’ın Dünya’dan uzaklığı, çevresi, Ay’ın artık bilinen çapının 720 katı olan bir çemberin yarıçapı, Güneş’in uzaklığı da bu uzaklığın tam 19 katı olmalıdır. Bir çemberin çevresi yarıçapının 2<span style="font-style:italic;">n</span> katı olduğuna göre, Ay’ın Dünya’dan uzaklığı Dünya’nın çapının 40 katının biraz üzerinde, Güneş’in uzaklığı da yaklaşık olarak Dünya’nın çapının 764 katı olmalıdır.</p>

  <p>Bu hesaplamalarda kullanılan yöntemler göz kamaştırıcıdır; Yunan bilimcilerinin eserlerinin en kusursuz örneğidir; ancak sayısal sonuçlar, özellikle de Güneş’le ilgili olanlar, Güneş ile yarımay arasındaki açının belirlenmesinde başta yapılan hata nedeniyle, her zaman yanlış olur. Modern ölçümler Ay’ın çapının Dünya’nın çapının dörtte birinden biraz fazla olduğunu, uzaklığının ise Dünya’nın çapının yaklaşık 30 katı olduğunu gösteriyor; bunlar Aristarkhos’un hesapladığı değerlerden uzak değildir. Oysa, bugün Güneş’in çapının Dünya'nın çapının hemen hemen 110 katı, uzaklığının ise Dünya’nın çapının 12.000 katı civarında olduğu düşünülüyor; bu iki değer de Aristarkhos’un kabul ettiklerinden çok daha büyüktür. Eskiçağda Aristarkhos’un ölçümlerinde çeşitli düzeltmeler yapılmış ve genellikle Güneş’in uzaklığının ölçümünde önemli bir yanlışlık olabileceğinin farkına varılmış olsa da bu kozmolojik boyuta ilişkin olarak eskiçağda ve ortaçağda yapılan tüm tahminler çok çok küçük kalmıştır.</p>

  <p>Aristarkhos’un boyut ve uzaklık belirleme teknikleri yalnızca Dünya’nın, Ay’ın ve Güneş’in göreli konumlarına bağlı olduğu için, Batlamyus ve Kopernik evrenlerinin her ikisinde de aynı kesinlik ya da aynı belirsizlikle uygulanabilecektir. O halde, eskiçağdaki astronomik uzaklık saptamaları Kopernik Devriminde doğrudan hiçbir rol oynayamazdı. Ancak, dolaylı rolleri olmuştur; bunların hepsi de Batlamyus sisteminin güçlenmesine yardım etmiştir. Astronomik ölçümler yapma olanağı Aristoteles-Batlamyus evreninin çok verimli olduğunu göstermiştir. Ayrıca, bu ölçümlerin sonuçlan, eskiçağ kozmolojisini somutlaştırarak yapısını belirginleştirmiş, onun gerçek gibi görünmesine yardımcı olmuştur. Sonuncusu ve en önemlisi ise, Ay’ın uzaklığının ölçümünün ortaçağda astronomik bir metre çubuğu işlevi görmesidir; bu ölçü tüm evrenin boyutunun dolaylı bir biçimde hesaplanmasında kullanılmıştır.</p>

  <p>Daha önce üçüncü bölümde belirtildiği gibi, ortaçağ evrenbilimcileri çoğunlukla, her bir kristal kabuğun ancak kendi gezegeninin dış tekerleme eğrisini içine alacak kadar kalın olduğunu ve bu kabukların iç içe geçerek uzayın tümünü doldurduğunu varsaydılar. Matematikçi astronomlar, bu varsayımları kullanarak tüm kabukların göreli boyutlarını ve kalınlıklarını saptayabiliyorlardı. Bu göreli boyutlar daha sonra, Aristarkhos’un Ay küresine olan uzaklığı belirlemedeki yöntemi kullanılarak <span style="font-style:italic;">stadion</span> ya da mil cinsinden Dünya’nın çapına çevrildi. Elde edilen tipik bir kozmolojik boyutlar kümesi kitabın ana bölümlerinde vardır. Bu, Kopernik öncesi bilimcilerinin evreni ne kadar ayrıntılı bir biçimde araştırdıklarını ve anladıklarını gösteriyor.</p>
</body>
</html>
