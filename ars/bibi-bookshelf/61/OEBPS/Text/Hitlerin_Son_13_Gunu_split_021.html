<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Hitlerin Son 13 Günü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre3" id="filepos140259"><span class="calibre4"><span class="bold">25 NİSAN ÇARŞAMBA</span></span></p>

  <p class="calibre7"><span class="calibre6">SIĞINAKTAKİLERDE DELİLİK BELİRTİLERİ BAŞLIYOR</span></p>

  <p class="calibre14">Hava ordusunun yeni başkumandanı Greim’de Berlin’e gelmiş, Hitler’e ve onun küçük sarayının yani sığınağının sakinleri arasına katılmıştır. Hitler tarafından çağırılan hava ordusu kurmay başkanı General Koller ise yola çıkmakta gecikmiştir. Hemen Berlin’e hareket etmek düşüncesindedir ama Reichlin’den gelen haberlerle birlikte ümidi tamamen kırılmıştır. Söylendiğine göre, geceden beri Berlin üzerinde uçmak artık mümkün değildi. Çünkü şehirden yükselen yoğun duman bütün gökyüzünü kaplamaktaydı. Herkes Greim ile Hanna Reitsch’i taşıyan uçağın Berlin’e giden son uçak olduğunu konuşmaktaydı.</p>

  <p class="calibre14">Koller kendisinin Fuerstenburg’a geldiğini haber vermek için telefonla Hitler’in sığınağını arar. Telefona Greim çıkar ve “Führer dinlenmek için odasına çekildi, onu rahatsız edemeyiz. Berlin’e gelmeye kalkışmayınız. Führer’de zaten bunu emretmedi. Bu hem faydasız, hem de imkânsızdır. Zaten buraya gelirseniz bir daha geri gidemeyeceğiniz de bir gerçektir.” der.</p>

  <p class="calibre14">Greim’de Hitler gibi kendisini ölüme mahkûm olmuş farzetmektedir.</p>

  <p class="calibre14">Koller bu konuşma üzerine üzüntüsünü beyan ettikten sonra, hazin bir sesle: “Sayın Mareşalim, sizinle uzun bir zaman beraber çalışmak onuruna erişemeyeceğim. Bugünkü şartlar hava ordusunun kullanılmasına artık müsaade etmiyor. Sonumuz yaklaşıyor.” der.</p>

  <p class="calibre14">Koller bu cümleleri söylerken kendisine yine aynı kederli eda ile bir cevap verileceğine düşünmektedir. Fakat sığınakta yaşayanlar artık akli melekelerinde hasarlar yaşamaktadırlar.</p>

  <p class="calibre14">Greim’de Hitler’in düştüğü buhranlardan etkilenmiş ve akıl yürütme kabiliyetlerini kaybeden diğer insanlara benzemiştir. Sanki hepsi bulaşıcı bir delilik hastalığına yakalanmış gibidir.</p>

  <p class="calibre14">Şimdi sıra Mareşal Greim’dadır. Greim sanki az önce umutsuz kelimelerle Koller’e Berlin’e gelmemesini söyleyen kişi değildir. Yenilgiyi kabul edeceği yerde, Koller’e bu kez şöyle cevap verir: “Biraz bekleyin, ümidinizi kaybetmeyin. Her şey yoluna girecektir. Führer’in varlığı ve kendisine beslediği güven beni ikna etmiştir. Burası benim için büyük bir mutluluk kaynağı oldu.”</p>

  <p class="calibre14">Koller kulaklarına inanamıyor. Bununla ilgili olarak hatıra defterine şu notları düşüyor: “Orası bir tımarhane!... Doğrusu bir şey anlayamıyorum. Ya ben onların düşüncelerini anlayamayacak kadar aptalım ya da onlar altıncı bir his taşıyorlar ve bizim gibi sıradan insanlara nasip olmayan bir güçle olayları görüyor ve takip ediyorlar.”</p>

  <p class="calibre14">Bu konuşmadan az sonra sığınaktan tekrar Koller’i arıyorlar. Bu defa telefonun ucundaki Hanna’dır. Koller’den Salzboug’daki ailesine son bir mesaj götürmesini rica ediyor ve kendinden geçmiş bir halde başlarından geçenleri uzun uzun anlatmaya başlıyor. Koller onu susturmaya çalışıyor fakat bu mümkün olmayınca telefonu kapatmak zorunda kalıyor. Çünkü konuştukları hat, sığınağın dışarıyla irtibatını sağlayan tek hattır.</p>

  <p class="calibre14">Sığınak sakinlerinin hemen hepsi düşünme yeteneklerini kaybetmiş, deliliğin o tuhaf sarhoşluğuna kapılmış gibidirler. Ancak bu sakinlerinden bir tanesi, henüz aklını kaybetmemiş olduğunu isbat etmiştir. Bu kişi Eva Braun’un eniştesi Fegelein’dir ve sığınaktan ayrılmak istemektedir. Ancak delilik belirtileri gösteren insanlar arasındaki bu isteğinin bedelini hayatıyla ödeyecektir.</p>

  <div class="mbppagebreak" id="calibre_pb_21"></div>
</body>
</html>
