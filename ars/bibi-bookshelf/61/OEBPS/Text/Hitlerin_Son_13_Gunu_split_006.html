<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Hitlerin Son 13 Günü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre3" id="filepos12998"><span class="calibre4"><span class="bold">ADOLF HİTLER’İN YAŞAMI</span></span></p>

  <p class="calibre13">Adolf Hitler 20 Nisan 1889 yılında Avusturya ile Almanya sınırındaki Branau kasabasında doğdu. İlk tahsilini doğduğu kasabada gördü. Orta tahsilini Viyana civarındaki Lintz şehrinde yaptı. Babası memurdu ve emekli olduktan sonra çiftçilikle uğraştı. On üç yaşındayken babasını, on altı yaşındayken de çok iyi anlaştığı annesini bir hastalık yüzünden kaybetti. Hayatın bu acı darbeleri ve ailesinden kalan ancak ihtiyacını karşılamayan yetim maaşı ona çabuk karar vermeyi öğretti.</p>

  <p class="calibre14">Ortaöğrenimini bitirince çok iyi çizim ve resim yaptığı için Viyana Güzel Sanatlar Akademisi’ne gitmeye karar verdi. Kendisine olan güveni ona her şeyi hiç düşünmeden yaptırıyordu. Güzel Sanatlar Akademisi’nde kendisinin yeterli yetenekte olmadığı söylenince adeta yıkılmıştı. Yapayalnız ama kendine güvenerek geldiği Viyana’da şimdi ne yapacağını bilmiyordu. O yıllarda hem amele olarak çalışıyor hem de mimarlık sınavlarına hazırlık nedeniyle kitaplar okuyordu.</p>

  <p class="calibre14">Viyana Sanayi Mektebi’ne yazıldı ve önce bir mimarın, sonra da bir nakkaşın yanında çalıştı. Hitler’in kafasındaki Yahudi sorunu bu yıllarda başladı. Zor günler geçirdiği bu dönemde etrafındaki başta Yahudi olmak üzere belirli kesimlerin haksız kazanç elde ettiklerini ve gerçek Almanların haklarının gasp edildiğini düşünüyordu. 1912 yılında Viyana’dan Münih’e geldi.</p>

  <p class="calibre14">1914 yılına doğru, Avusturya’nın Almanya ile birleşmesi gerektiğini düşünen otoriteler, böyle bir ittifakın ilerisini düşünemediler ve İtalya ile Rusya’nın ittifak oluşturup Avusturya’yı da Almanya karşıtı görüşlere sürükleyerek yanlarına çekmek istediler. 1914’de I. Dünya Savaşı çıkınca Hitler, Bavyera’da Alman ordusuna gönüllü olarak girdi.</p>

  <blockquote class="calibre18">
    <div>
      <span class="bold">Parti Yılları Başlıyor</span>
    </div>
  </blockquote>

  <p class="calibre14">Komutanlarından aldığı bir emirle Gottfred Feder’in konuşma yapacağı “Alman İşçi Partisi” derneğinin amacının ne olduğunu öğrenmek için görevlendirildi. Hitler, partinin görüşlerini ilk başta tasvip etmedi; fakat Alman halkının geleceği ve Alman milliyetçiliğini göz önünde bulundurup ve o toplantıda ona verilen partinin broşürü “Siyasi Uyanışım”ı okuyunca, partiden gelen davet üzerine başka bir toplantıya katıldı. Daha sonra partinin izlediği politika hoşuna gidince Alman İşçi Partisi’nin üyesi olmaya karar vererek politikaya atıldı ve Nasyonal Sosyalist Alman İşçi Partisi’ne girdi.</p>

  <p class="calibre14">“Versailles Anlaşması’nı imzalanmasından sonra silahsız bırakılan ve hayatını sürdürmek zorunda olan Alman milleti, içerdeki düşman sürüleri yok edilmedikçe ve karakteri yaratılışı itibarıyla bozuk olan ve otuz altın karşılığında her şeye ve herkese ihanet edebilen Yahudi toplumu temizlenmedikçe, hiçbir ilerleme sağlayamaz.”(Kavgam)</p>

  <p class="calibre14">Daha sonraki yıllarda yazacağı “Kavgam” adlı kitabında Hitler’inde belirttiği üzere partinin ilk hedefi Almanya’da varolan Yahudi varlığının yok edilmesi, aksi halde bir ilerleme gösterilemeyeceğidir.</p>

  <p class="calibre14">Kısa sürede bir organizatör olarak yetenekleri fark edildi. Önce parti propoganda sorumlusu yardımcısı, sonra ise bizzat propaganda sorumlusu oldu. Ama Hitler’in azmi sınır tanımıyordu. Bir süre sonra partinin ismini Nationalsozialistische Deutsche Arbeiter Partei - NSDAP (Nasyonel Sosyalist Alman İşçi Partisi) olarak değişmesini sağladı. Nasyonal ve sosyalist kelimelerinin eklenmesinin nedeni hem sağ görüşlü hem de sol görüşlü insanları tarafına çekmek içindi.</p>

  <blockquote class="calibre18">
    <div>
      <span class="bold">Kaap Darbesi</span>
    </div>
  </blockquote>

  <p class="calibre14">Ocak 1920’deki Reichstag etrafındaki işçi gösterisine Freikorps’un müdahalesi 147 işçinin ölümüyle sonuçlanınca, her zaman bu tip gösterilere karşı Freikorps’un kullanılmasından yana olan savunma bakanı Gustav Noske bile durumdan endişelendi ve Brigade Eckart’ın dağıtılmasını istedi. Bu isteğe birde hükümetin mütteffiklerin istekleri karşısındaki aczi eklenince General Lüttwitz birlikleriyle beraber Berlin’e girdi ve hükümeti devirdi. Bu hükümetin yerine General Lüttwitz gazeteci Wolfgang Kapp’ı getirdi. Stutgart’ta kaçan devrik hükümet işçileri ülke çapında genel greve çağırdı. İşçi hareketleri tekrar başlamıştı. Sanayi merkezi Ruhr’da silahlanan 100.000 işçi bu bölgedeki Freikorps birliklerini dağıtarak bölgede kontrolü ele geçirdi.Bu gelişmeler karşısında Kapp Hükümeti istifa etti. Berlin’ e dönen eski hükümet grevlerin bitirilmesi karşılığında Savunma Bakanı Noske’nin görevden alınmasını sağladı.</p>

  <blockquote class="calibre18">
    <div>
      <span class="bold">Parti Başkanı Adolf Hitler</span>
    </div>
  </blockquote>

  <p class="calibre14">NSDAP, Bavyera’da yavaşça ama dikkate değer şekilde güçleniyordu. Zaten Bavyera Almanya’da siyasal sağın kalesi konumundaydı. Hatta Bavyera’nın Almanya’dan ayrılıp özerk devlet olmasını isteyenler bile vardı. Bu sırada Binbaşı Ernst Roehm Reichswehr’in sağ partileri destekleme ve Freikorps’ları silahlandırma bölümünün başına geçti. NSDAP’nin gelişimini ilgiyle izliyordu ve kısa bir süre sonra kendiside bu harekete katıldı. Hitler’deki kitleleri etkileme yeteneğinin farkına vardı. İleride Hitler’in sıkı bir takipçisi ve dostu olmasına rağmen Roehm ilk başlarda kendi görüşlerini ve siyasetini uygulayabileceği yer olarak bu partiyi görmüştü.</p>

  <p class="calibre14">Aralık 1920’de NSDAP ordudan sağladığı gizli ödenek ile bağımsız Volkischer Beobachter (halkın gözcüsü) gazetesini satın aldı. Hitler’in artık kendi görüşlerini daha etkili bir şekilde yayabileceği bir gazetesi vardı. Parti yönetimini ele geçirmeye kararlı olan Hitler mevcut yönetimin tasfiyesi için çalışmaya başladı. İlk yaptığı da parti başkanı olan Anton Drexler’in ayağını kaydırmak oldu.</p>

  <p class="calibre14">1921’e gelindiğinde NSDAP ana merkezi olan Münih’ten başka bir düzine şehirde de organize olmuştu ve gelişmeye devam ediyordu. Aynı yılın Şubat ayında 3000 parti üyesinin olduğu ve bu sayının hızla artmaya devam ettiği belirtildi. İşçi sınıflarından üye alma çabaları başarısızdı ve çoğu üye orta veya alt-orta sınıftandı. Anton Drexler, Hitler’in parti başkanlığına olan ihtirasını hissetmeye başladı. Bunu engellemek için partiyi Alman Sosyalist Partisi’yle birleştirmek ve merkezi Münih’ten Berlin’e taşımak üzere Sosyalist Parti üyeleriyle anlaştı. Çünkü Hitler, Münih’te çok güçlenmiş kalabalık bir taraftar kitlesine sahip olmuştu. Ancak bu durumu hisseden Hitler hızla harekete geçti. Hitler partiden istifa etti ve parti yönetimi ona devredilmedikçe partiye dönmeyi reddetti. Drexler, Hitler’den kurtulmayı gerçekten çok istiyordu; ancak onun kişisel taraftarlarının desteğini kaybetmeyi göze alamadı. Planları ters tepmişti. Hitler’in isteğini kabul etmek zorunda kaldı. 29 Ocak 1922’de parti başkanlığına gelen Hitler önemli pozisyonlara kendi destekçilerini getirdi ve Drexler’in taraftarlarının desteğini kaybetmemek için onu da parti başkan yardımcısı yaptı.</p>

  <blockquote class="calibre18">
    <div>
      <span class="bold">Münih Birahane Darbesi</span>
    </div>
  </blockquote>

  <p class="calibre14">1923’te Hitler, Bavyera Freikorps Birlikleri’nin başkanı oldu. Böylece milliyetçi Bavyeralıların Reich’tan ayrılmalarını engelleyebileceğini düşündü. Bu arada Ehrhardt, Hitler’e karşı kin besliyordu ve Hitler’in birleşme çağrısını reddetti. Buna rağmen Hitler hatırı sayılır bir çoğunluğa hakimdi. Bavyera Hükümet Başkanı olan Ritter von Kahr’ın eyaletin bağımsızlığını ilan etme çalışmalarına girdiğini haber alan Hitler, 8 Kasım 1923 günü silahlı SA ve Freikorps’larla Kahr ve taraftarlarının bulunduğu binayı kuşattı. Bu arada binadan kaçmayı başaran Kahr, Bavyera polisi ve ordusuyla bölgeye geri geldi. Meçhul bir silah ateşi yüzünden çatışma çıktı. Bu çatışma sırasında on dört SA militanı öldü -bunlar ilk Nazi şehitleri olarak anılır- ve Goering yaralandı. Darbe başarısız olmuştu. Yine de bu tarih (9 Kasım) Nazi tarihinde şerefli bir yer işgal etmiş ve sürekli anılmıştır. Hitler tutuklandı ve 5 yıl hapse mahkum edildi; fakat 9 ay sonra (Aralık 1924) serbest bırakıldı. Goering’in sürgüne yollanmasıyla SA başsız kaldı. Hitler hapisten çıkınca Roehm’ü SA’nın şefi ilan etti. Hitler hapisteyken Roehm SA’yı geliştirmeye devam etmiş, darbe öncesi 2.000 olan üye sayısını 30.000’e çıkarmıştı. Hitler hapishaneden çıktıktan sonra NSDAP inişli çıkışlı bir grafikle Almanya’da bir numaralı parti, Hitler ise Almanya’nın tek lider ismi oldu.</p>

  <blockquote class="calibre18">
    <div>
      <span class="bold">Hitler’in Alman İmparatorluğu Düşü</span>
    </div>
  </blockquote>

  <p class="calibre14">Hitler aslında tüm dünyaya hükmedecek bir Alman İmparatorluğu oluşturmaktan ziyade, yüzyıllardır dünyada söz sahibi olan milletinin ırkını ve istikbalini yeniden bir araya getirip, Avrupa topraklarındaki eski hakimiyetine kavuşturmayı düşünmüştür. Hitler, “Kavgam” kitabında bunu söyle açıklıyor: “Bir milletin hayati kuvvetini ve bu kuvvetle garanti altına alınan hayat hakkını, günün birinde Tanrı’nın yardımıyla yapılması gereken işi başarabilecek yeteneğe sahip bir kimse çıkarsa, bundan daha güzel ve daha kutsal bir rastlantı olamaz.”</p>

  <p class="calibre14">Almanya çok büyük bir savaştan çıkmıştı ve ardından Versailles Antlaşması’yla gelen çok ağır şartlar Alman milletini çok sarsmıştı. Bütün bunlar Hitler’i daha da güçlü kılıyordu.</p>

  <blockquote class="calibre18">
    <div>
      <span class="bold">Nazizm Düşüncesinin Doğuşu</span>
    </div>
  </blockquote>

  <p class="calibre14">Hitler’in Alman milletini Yahudilerden temizleme fikrinin, kimilerine göre Darvinizm ile ırk arındırılması arasında benzerliği ve hatta Darvinist teoriyi bilimselleştirerek tüm topluma uygulanacak geniş çaplı ve bilinçli bir girişim olduğu belirterek, Nazizm’in Darvinizm’le çok yakın bir ilişkisini dile getirmişlerdir.</p>

  <p class="calibre14">Hangi teoriye dayandırılırsa dayandırılsın Hitler, Alman milletinin istikbalinin bir mikroptan farksız gördüğü Yahudilerden milletinin ırkının bir an önce temizlenmesi gerektiğini ve ne pahasına olursa olsun tüm dünya buna karşı gelse bile artık bunu bir vatan görevi sayıp yola çıkmanın gerekliliğini ileri sürmüştür.</p>

  <blockquote class="calibre18">
    <div>
      <span class="bold">Nasyonal Sosyalist Düşüncesinin Ortaya Çıkışı</span>
    </div>
  </blockquote>

  <p class="calibre14">Hitler’in düşüncesi; Alman milletinin siyasi bakımdan tekrar canlanması, yaşama iradelerinin tekrar dirilmesi ve güçlenmesiydi. Bu iradeyi yaşatmak içinde milletinin milli duygularına karşı olan sınıfı millileştirmek olduğu kanaatindeydi. Bunun içinde genç bir hareket, büyük halk topluluklarını toplamak için amansız bir mücadeleye girmesinin zorunlu olduğunu hiçbir zaman söylemekten geri durmamıştır. Nasyonal Sosyalist düşüncesi bu şekilde ortaya çıkmış ve bu yönde çok zor şartlar altında gelişerek ilerlemeye devam etmiştir. İşte bu fikirlerine hiçbir şey engel olamaz düşüncesiyle çıktıkları yolda ortaya çıkan Nasyonal Sosyalist Alman İşçi Partisi’nin faaliyetleri gittikçe ilerlemeye başladı. Bu partinin programı, doğmakta olan yeni devletin temellerini oluşturacaktır. Bu partinin gerçek görevine gelecek olursak, Hitler bunu “Kavgam”da şöyle ifadelendirmiştir: “Dünyanın ırkçı bir bakışla anlaşılmasını sağlamaktan ibarettir. Parti devrin çalışma realitelerini, insanların ve bunların zaaflarını hesaba katarak, bunları siyasi bir partinin ilkeleri haline getirir. Böylece Nasyonal Sosyalist Alman İşçi Partisi güçlü bir teşkilat halinde, o felsefi anlayışıyla zaferinin temellerini atar.”</p>

  <blockquote class="calibre18">
    <div>
      <span class="bold">Hitler’in Gözünde Yahudiler</span>
    </div>
  </blockquote>

  <p class="calibre14">Hitler, Yahudi kelimesini aile içinde değil, on dört on beş yaşlarındayken ve yoğun olarak siyaset konuşulduğu sıralarda duymaya başladı. O yıllarda meseleye başka açıdan baktığından, dini inançlar gereği yapılan kavgalara kötü hisler besliyordu. Yahudilerin bir takım aktiviteler (sanatta, edebiyat, tiyatro etkinlikleri ve basındaki yazılar) göstermesi ve basında çıkan yayınlarda gözüne çarpan tuhaf yazılar, Yahudilere olan düşüncelerini değiştirmesine sebep olmuştu. “Herhangi bir sosyal ve özel yaşamda herhangi biçimde bir pislik ve karanlık iş olmasın ki, ona bir Yahudi eli değmemiş olsun. Böyle bir yaraya bıçak vurulduğunda ortaya bir vücutta yoğunlaşmış solucanlar gibi, gözleri kamaşmış halde Yahudiler çıkıyordu. Sanatsal faaliyetlerde bulunan bu adamlar, sanki bir püskürtme aleti gibi bütün pisliklerini insanlığın üzerine boşaltıyordu.”(Kavgam)</p>

  <p class="calibre14">“O yılarda yayınlanan eserlerde Yahudiler ön planda tutularak Almanlar hakkında atıp tutuluyor ve hatta hiç kimseye bu kadar kötü söz sarf etmiyorlardı. Faziletin büyük şehrin bataklığı içinde isyan edilmesi biçimde istismar edilmesi o hayasız ve duygusuz Yahudilerin organize ettiğini gördüğümde tüylerim diken diken olmuş halde dehşet bir kin kasırgasına tutuldum. Bundan böyle Yahudi meselesini kendime bir vatan görevi olarak kabul ettim.”(Kavgam)</p>

  <p class="calibre14">Hitler, o yıllarda zoraki okuduğu, yalnızca içindeki pislikleri görmek için aldığı Marksist basının yazılarını ve sosyal-demokrat bildirilerini okumaya devam etti, içindeki kini daha fazla arttı ve bunların yazarlarını araştırdığında hepsinin Yahudi olduğunu fark etti.</p>

  <p class="calibre14">“Ağızlarından bir dakika önce çıkan sözleri bir dakika sonra inkar ederek gerçekleri altüst eden bu adamlar karşısında durmak neredeyse hayal gibi görünüyordu.”(Kavgam)</p>

  <p class="calibre14">Hitler’in bu fikirleri öyle bir safhaya geldi ki, adeta bir öfke kasırgası haline dönüştü ve giderek daha da şiddetlenince tutucu bir Yahudi düşmanı kesildi. Marksizm’in Yahudi inancı ise tamamen çok farklı bir boyut taşıyordu. Onlara göre ırk olgusu ve ırk üstünlüğü bir kenara itilerek, insanın bireysel değeri yoktur. Bu düşünceden yola çıkarak dünya hayatının esası kabul edilirse, bu bütün düzenin sonu demektir.</p>

  <p class="calibre14">“Yahudiler, bu dünyada yaşayan milletler üzerinde Marksizm sayesinde bir zafer kazanacak olurlarsa, kazandıkları başarı ancak insanlığın cenaze merasimi olurdu. (Kavgam)</p>

  <p class="calibre14">İşte bu sebeple Adolf Hitler baş koymuş olduğu bu savaş yolunu, hem ırkının geleceği için hem de yaratıcının kanunları gereği, kendisinin yerine getirmesi gereken bir vazife niteliğinde kabul etmiştir.</p>

  <p class="calibre14">Adolf Hitler iktidara gelmesinden sonra ilk olarak Yahudi sorununu ele almış, daha sonraları ise 1939 yılında Polonya’ya savaş ilan ederek İkinci Dünya Savaşı’nı başlatmış oldu. Hitler, savaşın başlamasıyla birlikte Alman milletini peşinden sürükleyecek, milyonlarca insanı tarihin bugüne kadar görmediği bir sadakat ve disiplinle kendine bağlayacak, ilerleyen yıllarla birlikte yaşamı boyunca hep sır perdesi ardında kalan yaşamı daha da gizemli hale gelecek, savaşın Almanya’nın işgaliyle biten sonucunda da kendi elleriyle yaşamına son verecektir. Ancak yaşamının son günleri ve ölüm şekli üzerindeki sır perdesi bugün bile hâlâ aydınlanamamıştır. Üzerinden bunca yıl geçmesine rağmen Adolf Hitler’in 1945 yılında, sığınağında ölüp ölmediği halen kanıtlanamamış ve bu konuda çok değişik fikirler ortaya atılmıştır. Bu kitap, Adolf Hitler’in son on üç gününü anlatmaktadır.</p>

  <p class="calibre17"><span class="calibre6">“HİTLER ÖLMEDİ, YERİNE BENZERİ GEÇİRİLDİ” EFSANESİ</span></p>

  <p class="calibre14">Hitler’in ölmediği, onun yerine bir benzerinin intihar etmiş gibi gösterildiği rivayeti uzun zaman zihinleri meşgul etmiştir. Ancak, Amerikan ve İngiliz istihbarat subayları tarafından yapılan soruşturmalar sonunda bu rivâyetlerin asılsız olduğu, Hitler’in öldüğü anlaşılmıştır. Hitler’in en yakınında bulunan kişiler, hem de en son anlarında, en yakınında bulunan kişiler bu soruşturmalara tâbi tutulmuştur. Bu insanlar, birbirinden habersiz ve tamamen ayrı olarak sorguya çekilmişlerdir.</p>

  <p class="calibre14">Amerikalı Araştırmacı Yazar William Shirer: “Başlangıcından Düşüşüne Kadar III. Reich” adlı eserinde “Hitler’in kemikleri bulunamadı.” diye yazmaktadır. Hitler’in şoförü Kempka’da o sorgulardan birinde yanık kemiklerin Rus bombaları tarafından dağılıp kaybedildiğini söylemiştir.</p>

  <p class="calibre14">Alman milleti milyonlarca insanını Hitler’le birlikte sürüklendiği bu macerada yitirmiş, bedelini çok pahalıya ödemiştir. Ancak şu var ki, İkinci Dünya Savaşı sonrasında bütün dünyayı ilgilendiren konu bu değildi. Milyonlarca insanın mahvolmasına neden olan bir tek kişinin akibeti akıllarda soru işareti bırakıyordu: “Hitler öldü mü, yoksa sağ mı? “</p>

  <p class="calibre14">Hitler’in biyografisini yazan İngiliz tarihçi Alan Bullock bazı sonuçlara varmıştır; eserin bir yerinde şöyle demektedir:</p>

  <p class="calibre14">“Hitler ile Eva’nın kalıntıları, Ruslar’ın durmak bilmeyen bombalamaları sonunda, öteki cesetlerin kalıntıları ile karışmış olabilir. Zira en şiddetli bombalama bile, bir insan vücudundan hiçbir iz bırakmayacak derecede etkili olmaz; mutlaka geride bir şeyler kalır. Hitler ile Eva’nın naaşları yan yana Şanselöri bahçesine gömülmüştü ve Şanselöri 2 Mayıs’ta işgal edilinceye kadar aralıksız bombalandı. Neticede, Hitler’in ölümünü reddetmeye imkân vermeyecek şekilde ispatlayan bir delil mevcut değildir.”</p>

  <p class="calibre14">Şimdi, bu düşünceyi kuvvetlendirme niteliğinde olarak kullanılan başka bir tarihi olaya çevirelim dikkatlerimizi:</p>

  <p class="calibre14">“26 Mayıs 1945, Mareşal Joseph Stalin Moskova’da Kremlin sarayında Harry Hopkins’i kabul ediyor. Hopkins, Amerika Cumhurbaşkanı Franklin D. Roosevelt’in özel temsilcisidir. Hitler’in meşhur ve mükellef sığınağı, daima Almanca adı ile anılan “Bunker”ini Rus orduları üç hafta önce işgal etmiş. Savaş, Japonya cephesinde, Pasifik Denizi’nde devam ediyor, Avrupa, sessizliğe doğru yöneliyor. Söz, yavaş yavaş Hitler’e doğru kayıyor.. Stalin, muhatabını hayret içinde bırakan şu hükmü veriyor: “Bormann, Göbbels, Hitler, belki de Krebs, kaçtılar, saklanıyorlar.”</p>

  <p class="calibre14">Stalin ile Hopkins on bir gün sonra tekrar görüşeceklerdir. Rusya diktatörü, önceki sözlerini teyit ediyor ve Hitler’in sağ bulunduğundan emin olduğunu söylüyor.</p>

  <p class="calibre14">16 Temmuz 1945’de Stalin, Potsdam Konferansı’ndadır. Birleşik Amerika Dış İşleri Bakanı James Byrnes’e aynı sözleri tekrarlarcasına, Hitler’in sağ olduğuna inandığını hatta belki İspanya’da, belki Arjantin’de bulunduğunu ifade ediyor.</p>

  <p class="calibre14">Bunlar Stalin’in şahsi zan veya kanaatleri midir? Stalin, her sözünü tartarak söyleyen bir liderdir. Üstelik en kuvvetli istihbarat teşkilâtına sahiptir.</p>

  <p class="calibre14">Byrnes, sonraları şöyle yazmıştır: “Stalin, Hitler konusunda, daha önce Hopkins’e söylediklerini tekrarladı. Führer’in kaçıp bir yerde saklandığı fikrindeydi. Hatta Sovyetler tarafından yapılan ısrarlı ve dikkatli araştırmaların hiçbir sonuç vermediğini tekrarladı. Hitler’in ne kalıntıları bulunabilmiş, ne de öldüğü ispat olunabilmiş.”</p>

  <p class="calibre14">Şimdi bir de 1945 yılının 9 Haziran’ında, Berlin’de, Mareşal Jukov’un basın toplantısını hatırlayalım. Jukov şöyle konuşmuştur: “Durum karışıktır. Mesele üzerindeki esrar henüz kalkmamıştır. Hitler’in naaşını teşhis edemedik. Akıbeti hakkında kesin olarak hiçbir şey diyemem. Pist çok müsaitti; belki de son anlarda, Berlin’den havalanıp gitmiştir. “</p>

  <p class="calibre14">Mareşal Jukov’dan sonra, aynı basın konferansında Albay Berzarin konuşmuştur. Berlin kumandanlığına getirilen, bir de generallik yetkisi taşıyan Berzarin, ağzı açık dinleyen yüzlerce gazeteciye: “Hitler’in öldüğünü teyit edemeyiz. Gerçi, birçok ceset bulduk. Bunlar içinde Hitler’in cesedi bulunabilir. Ama kesin olarak hiçbir şey söyleyemeyiz. Benim kanaatimce Hitler, Franco’ya sığınmıştır.” diyordu.</p>

  <p class="calibre14">İşte bütün bu beyanlardır ki, gerçekleri bir sis perdesinin ardına gizlemiş, her şeyi çok belirsiz bir hale sokmuş, elde maddî delil de bulunmayınca bunlardan “Hitler Muamması” doğmuştur. Durumu daha da karıştıran, bundan sonraki gelişigüzel iddialardır. Birçok gazete ve dergi, esrarengiz bir denizaltından bahsetmeye başlamıştır. Güya böyle bir denizaltı, Führer’i Arjantin’e kaçırmıştır.</p>

  <p class="calibre14">Bütün bu rivâyetler, özellikle Ruslar’ın, yani Stalin’in, Jukov’un ve Berlin Kumandanı’nın beyanlarıyla doğmuştur. Hatta, Avrupa müttefik orduları Başkumandanı General Eisenhower bile Berlin’in düşmesinden sonrasında Hitler’in öldüğüne inandığı halde, birdenbire Jukov’un basın toplantısına dayanarak, bu kanaatini terketmiştir. Bunu, Eisenhower, “Times” gazetesine verdiği bir demeçte belirtmiştir.</p>

  <p class="calibre14">Aradan birkaç ay geçecek, 1945 sonbaharında, yine Eisenhower, İngiliz gazetecilerine, Hitler’in sağ olduğunu sandığını söyleyecektir. İngiliz hükümeti, aynı senenin sonlarında bu konuda araştırma açmıştır. Araştırma görevi bir profesöre verilmiştir. Profesör, askerî istihbarat teşkilâtı üyelerindendir. Adı H. R. Trevor Roper’dir. İngilizler’in bu araştırmayı başlatmaları sebepsiz değildir. Çünkü savaş kazanıldıktan sonra Sovyetlerle gerginlikler başgöstermiştir.</p>

  <p class="calibre14">Öyle bir durum doğmuştur ki, günün birinde, 1945 Eylül’ünde Ruslar, İngilizleri, Hitler ve Eva Braun’u İngiliz işgal bölgesinde, Berlin’de saklamakla itham etmişlerdir. İngiliz hükümeti serinkanlılığını bozmamış, fakat böyle bir araştırmaya hak kazanmıştır.</p>

  <p class="calibre14">Profesör Trevor Roper derhal işe koyulmuş ve meşhur “Führerbunker” de, yani Führer Sığınağı’nda bulunmuş olanları sorguya çekmiştir. Sonuç, Hitler’in öldüğü neticesinde yoğunlaşmıştır. Ama ortaya net bir sonuç çıkmamıştır.</p>

  <p class="calibre14">Madalyonun diğer yüzü de vardır: Stalin de, Jukov da, Barzanin de Hitler’in öldüğünü pekâlâ biliyor fakat maksatlı olarak öyle konuşuyorlardı. Sovyetler’in İngilizleri ithamı bile, bu manevranın icaplarından biridir. Bu iddia, zaman içerisinde hak kazanmıştır. Oysa Prof. Trevor Roper, soruşturmaları neticesinde, Hitler’in ölmüş bulunduğu kanaatiyle konuştuğu General Eisenhower’den “Gerçi Hitler’in yaşadığına inanmadığı, fakat Rus dostları onun hayatta olduğunu temin ettikleri” cevabını almıştı.</p>

  <p class="calibre14">Hitler’in ölümü meselesini inceleyen çeşitli tarihçi ve yakın tarih yazarları özellikle ve önemli şu olay üstünde durmuşlardır: Göbbels, karısı ile birlikte intihar etmiştir. Bundan önce altı çocuğunu öldürmüştür. Böyle bir felâkete, Hitler ölmese ya da ölüme gitmeseydi, ne Göbbels, ne de herhangi bir kimse cesaret edebilirdi.</p>

  <p class="calibre14">Hitler’in Blaschke adında bir dişçisi vardı. Dişçinin asistanları Fritz Echtmann ve Kate Heusemann, Mayıs 1945’te bir erkek çenesinin dişlerini incelemeye getirmişlerdir. Bunlar, Hitler’in dişlerini açıkça teşhis etmişlerdir. Cornelius Ryan “Son Savaş” adlı ünlü eserinde, Kate Heusemann ile Fritz Echtmann’ın 1963 yılında iki resim çizdiklerini belirtiyor. Bu resimlerde dişçiler, Ruslar’ın kendilerine gösterdikleri çenede Hitler’in dişlerini nasıl teşhis ettiklerini belirtmişlerdir ve sonradan yayınlanan belge ile resimler de, bu iki dişçinin gerçeğin ta kendisini ifade ettiklerini göstermiştir.</p>

  <p class="calibre14">Bunlardan başka, Hitler’in yaveri Guenshe ile şoförü Erich Kempka arasında 30 Nisan 1945 tarihinde yapılan bir telefon görüşmesi vardır. Kempka, yaptıklarını yazmış ve bırakmıştır. Başlık şöyledir: “Ben Hitler’i Yaktım.” Telefon görüşmesi şöyledir:</p>

  <p class="calibre14">Guensche şoföre hitap ediyor:</p>

  <p class="calibre14">- Mümkün olan süratle bana iki yüz litre benzin getir!</p>

  <p class="calibre14">- Niçin? Ne yapacaksınız?</p>

  <p class="calibre14">- Şimdi telefonda anlatamam sana. Ama en çabuk şekilde bana lâzım bu benzin.</p>

  <p class="calibre14">- Bende bir damla bile kalmadı. Tiergarten’e gidip, yere gömülü yedek benzinden temin etmeliyim.</p>

  <p class="calibre14">- Nasıl yaparsan yap. Yeter ki bana öğleden önce bu iki yüz litreyi getir. Kurtarma kapısı önüne koy.</p>

  <p class="calibre14">Kempka emre itaat eder. Bombardımanların harap ettiği arabaları araştırır, depolarında kalmış benzinleri toplar. Neticede güçlükle de olsa yüz seksen litre temin etmiştir. Öğle üzeri, Führer Sığınağı’na bu benzinle girer.</p>

  <p class="calibre14">Prof. Trevor Roper’in anlattığı “Führerbunker” yani Führer Sığınağı son derece ilginç bir yeraltı yapısıdır. Bu sığınak, on beş metrelik bir beton tabakası altındadır. Sığınağa inmek için otuz yedi basamağı inmek gerekir. İçinde küçük, pek de rahat olmayan on sekiz oda vardır. Bu odalara ortadaki bir koridordan gidilir. İçeride lavabolar, muhafız odaları, imdat telefonları ve motor odaları var. Orta koridor, bir nevi konferans salonu vazifesi görmektedir. Orada, her gün Hitler, kurmaylar toplantısına başkanlık ederdi. Sol tarafa bir kapı açılır ki, buradan içeriye girince üst üste altı oda vardır. Bu odalar Hitler ile Eva Braun’un özel dairelerini teşkil eder. Eva Braun için bir salon, bir yatak odası, bir banyo dairesi, bir tuvalet kabini vardır. Hitler ise bir yatak odası ile bir çalışma odasına sahiptir. Altıncı oda, bir çeşit bekleme odasıdır. Yine solda iki kapı vardır ki, birisi küçük bir oyun odasına açılır, öteki kapıdan ise, köpeğin odasına girilir. Oyun odası küçük toplantılara tahsis edilir. Köpek odasında, Führer’i korumakla görevli dedektifler oturur. Koridorun sağında doktorlara ait odalar, bir de hasta bakıcı odası vardır. Yine koridorun ucunda bir küçük bekleme yeri gardrop işini görür. Oradan ötede, dört beton kat inildikten sonra, şanselöri bahçesine çıkılır. Bu kapı kurtarma kapısıdır.</p>

  <p class="calibre14">Şimdi tekrar, madalyonun öbür yüzü dediğimiz “Hitler ölmüştür” sonucuna varan hususları incelemeye devam edelim:</p>

  <p class="calibre14">1963 yılı 17 Nisan’ında, yani olaydan on sekiz yıl sonra, Profesör John Erikson ile Cornelius Ryan, Mareşal Vasil Şokoloski’ye şunu söyletmişlerdir: “Hitler ile Eva Barun’un cesetleri, Sovyet birlikleri tarafından mezarlarından çıkarılmışlardır.” Tarih Mayıs 1945.</p>

  <p class="calibre14">Bir sene sonra, yani 1964’te Mareşal Jukov -ki Hitler’in sığınağını ele geçiren birliğin kumandanıdır- savaş hatıralarını yayınlamıştır. Bu hatıralarda Jukov şöyle yazmıştır:</p>

  <p class="calibre14">“Sekizinci ordu birlikleri Şanselörinin avlusuna girdikleri zaman, dumanlar içinde bir halı görmüşlerdir. Bu halıda Hitler’in yanmış cesedi vardı.” Tarih 2 Mayıs 1945’dir.</p>

  <p class="calibre14">Bir de Almanlar’ın Der Spiegel gazetesinin muhabiri vardır; adı Erich Kuby. Bu muhabir, Sovyet Yarbayı Klimenko ile konuşmuştur.</p>

  <p class="calibre14">Klimenko, yüksek kumandanlık tarafından Adolf Hitler ile çevresindekileri aramaya memur edilen komando birliklerinin kumandanıdır. Klimenko, Hitler’in cesedini kendisinin bulduğunu söylemiştir. Belirttiği tarih ise 4 Mayıs 1945’tir.</p>

  <p class="calibre14">Bütün bu beyanlardan sonra ortaya çıkan şu oluyor: “Hitler, sığınağında 30 Nisan 1945’te ölmüştür. Naaşı kötü bir şekilde yakılmış, kül haline getirilmiş, bir bombanın açtığı çukurda mezar şekline konularak gömülmüştür. Mezar ve ceset, oraya az zaman sonra gelen Sovyet birliklerince bulunmuştur. Sovyetler’in adlî tabipleri tarafından yapılan otopsi sonunda, bu cesedin Hitler’e ait olduğu anlaşılmıştır.”</p>

  <div class="mbppagebreak" id="calibre_pb_6"></div>
</body>
</html>
