<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Hitlerin Son 13 Günü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre3" id="filepos103616"><span class="calibre4"><span class="bold">HİTLER’İN YANINDAN AYRILMAYAN ŞARLATAN DOKTOR</span></span></p>

  <p class="calibre13">Amerikalı yetkililer bir gün tuhaf laflar eden bir adam yakaladılar. Bu sefil görünümlü ve tuhaf gülüşlü adam Hitler’in özel doktoru olduğunu iddia ediyordu ve gerçekten de öyleydi! Dokuz sene boyunca Hitler’in yanından hiç ayrılmamıştı. Bu dokuz sene boyunca Hitler onu bütün diğer doktorlara tercih etmiş, etrafındakilerin muhalefetine rağmen bu şarlatanın tehlikeli tecrübelerine kendini tamamıyla terketmeye razı olmuştu. Halbuki bu adam bir doktor değil, tam manasıyla bir şarlatandı!</p>

  <p class="calibre14">Morelle adındaki bu adam 1935’ten 1945’e kadar Führer’in ayrılmaz bir arkadaşı olduğunu söylemiştir. Oysa bu adamın bir tek arkadaşı vardı, o da güç ve paraydı. Efendisinin sağlığı, ilim vs. gibi şeyler aslında onun için hiçbir anlam ifade etmiyordu.</p>

  <p class="calibre14">Uzun ve metodik tetkiklere girişmek yerine, derhâl tesirini gösterebilecek ilaçlara başvuruyordu. Kendisini tenkit ettikleri zamanlardaysa hemen yalana başvururdu. Onun birçok kusurları Hitler tarafından büyük kabiliyetler olarak kabul görüyordu. Gerçekte, Führer’in sihire, yıldız falına ve hipnotizmaya karşı büyük bir eğilimi ve inancı vardı. Ancak Hitler’in özel doktorlarından bir diğerinin söylediğine bakılırsa Hitler, bu tür metafizik konulara hiç kıymet vermemiştir. Oysa gerçek bunun tam tersidir. Çünkü Hitler özellikle yaşamının son aylarında daha önce de örneklerini verdiğimiz gibi konuşmalarında bu tür metafizik öğretilerin etkisi altında olduğunu gösteren sözler kullanmış ve dahası giderek artan halisünasyonlar görmeye başlamıştı.</p>

  <p class="calibre14">Hitler’in üç hususî doktoru vardı: Brandt, Von Hasselbach ve Morelle. Hitler’in özel cerrahı olan profesör Carl Brandt 1934’ten beri Führer’le beraberdi.</p>

  <p class="calibre14">Brandt ile arkadaşları, işgal ettikleri mevkiye uygun düşecek kadar yüksek sınıftan sayılabilecek doktorlar değillerse de, onları meslek bakımından Morelle ile kıyas etmeye asla imkân yoktur. Çünkü Morelle böyle değildi. Onda namuslu bir doktor mizacı yoktu. Birtakım formüller bulmuş, ilaçlar hazırlamıştı ve onları satıyordu. Hitler nezdindeki nüfuzu, kuvvetli tavsiyeler elde etmesine yardım ediyordu. Özel imalatını, harcıâlem ilaçlar haline getirmek için de bundan fazla bir şey lâzım değildi. O, bunda daha ileri gitti ve bazı karışımlar elde etti. Bilhassa vitaminli çikolatalarından çok önemli bir servet temin etti. Hitler’in emri üzerine, Morelle’in tertip etmiş olduğu Rusya adlı bit tozu bütün Alman ordusunda kullanılmaya başlandı. Artık bundan sonra, Morelle, yeni ilaçlar piyasaya sürdü. yeni bir Ultraseptil piyasaya çıkarıldı. Laipzig Tıp Fakültesi bu ilacın sinirler üzerinde vahim tesirler yaptığını ve aynı cinsten Alman ürününe göre çok düşük kalitede olduğunu tespit etti ve Hitler’e bunu anlatan bir rapor da verdi. Ancak hiçbir netice çıkmadı.</p>

  <p class="calibre14">Morelle, hükümetin yüksek desteğine mazhar oldu ve servetini gittikçe arttırdı.</p>

  <div class="mbppagebreak" id="calibre_pb_11"></div>
</body>
</html>
