<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Hitlerin Son 13 Günü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre3" id="filepos162774"><span class="calibre4"><span class="bold">HİTLER’İN KÖPEKLERİ ÖLDÜRÜLÜYOR</span></span></p>

  <p class="calibre13">29 Nisan günü sığınakta bulunanların durumu artık tamamıyla ümitsizdir. Dışarısıyla bütün irtibat, radyo dahil kesilmiştir. Führer’in vasiyetnamesini götürecek olan memurlar hareket etmiş ve emir subaylarına da kendilerini kurtarmak müsaadesi verilmiştir.</p>

  <p class="calibre14">Son gelen haberlerden Mussolini’nin öldürüldüğü öğrenilmişti. Hitler’in müttefiği ve savaş suçlarında ortağı olan bu adam, faşizmi bir devlet rejimi haline getirmiş, modern Avrupa’da bir diktatörlük kurulabileceğini ilk defa göstermiş ve mağlubiyetin acısını da ilk defa tattıktan sonra, ölümüyle de bir herkese hükmeden güçlü bir liderin nasıl bir âkıbetle karşılaşabileceğini ders verir bir şekilde ifade etmişti.</p>

  <p class="calibre14">Böyle bir haber karşısında Hitler ve Eva, daha önce vermiş oldukları emirleri tekrar etmekten başka bir şey yapamazlardı: İntihar ettikten sonra cesetlerinin geriye hiçbir eser kalmamak suretiyle imha edilmesi gerekiyordu!</p>

  <p class="calibre14">Sağ kalan ve dinlenen bütün şahitlerin ifade ettikleri gibi, Hitler birçok defalar: “İsterik kitleleri tatmin etmek için yeni vesileler arayan düşmanların eline düşmeyeceğim!” demişti.</p>

  <p class="calibre14">Bir mareşalinin cesedini kasap çengeline astırarak teşhir ettirmiş olan Hitler, kendi cesedinin nasıl bir âkıbetle karşılaşabileceğini çok iyi tahmin edebilirdi!</p>

  <p class="calibre14">29 Nisan günü öğleden sonra, Hitler’in çok sevgili köpeği Blondi’nin öldürülmesiyle işe başlanıyor. Onu zehirlemek için civardaki bir hastahenede görev yapan, Hitler’in eski operatörü Profesör Hase çağrılıyor. Sığınakta bulunan diğer iki köpek de, bakıcıları tarafından öldürülüyor. Bundan sonra sıra insanlara geliyor ve Hitler, kâtibeleri Christian ve Junge’ye siyanür ampulleri veriyor. “Size veda ederken daha iyi bir hediye veremediğimden dolayı çok üzgünüm.” diyor ve onlara iltifat ederek “Ah!” diyor, “keşke generallerim de sizin kadar güvenime lâyık olabilselerdi!...”</p>

  <p class="calibre14">Akşam üzeri her iki sığınakta bulunanlar da, Hitler’in özel sığınağının yemek salonu olarak kullanılan geniş koridorunda yemek yerlerken, bir S.S. muhafızı içeri giriyor. Orada bulunanlara, Führer’in kadınlara veda etmek istediğini ve hiç kimsenin yaşamaması gerektiğini söyleyerek, önemli emirlerin verileceğini ilave ediyor.</p>

  <div class="mbppagebreak" id="calibre_pb_27"></div>
</body>
</html>
