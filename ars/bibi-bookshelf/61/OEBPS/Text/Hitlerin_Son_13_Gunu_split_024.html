<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Hitlerin Son 13 Günü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre3" id="filepos152926"><span class="calibre4"><span class="bold">28 NİSAN CUMARTESİ</span></span></p>

  <p class="calibre7"><span class="calibre6">HİTLER ÖLMEYE KARAR VERİYOR</span></p>

  <p class="calibre14">Hitler ölmeye kesinlikle karar vermiştir. Fakat talihine karşı beslediği sonsuz güvenle, bütün ümitsizliklere, kesin delillere ve kaçınılmaz zorunluluklara rağmen Berlin’in kurtulabileceğini zannediyordu. Artık intihar etmeye hazır olmasına rağmen, kendisi yaşadıkça Berlin’in düşman eline düşmesinin mümkün olmayacağı düşüncesindeydi. Kendisini âdeta bir uğur, varlığı bütün kaleleri alınmaz bir hale getiren bir “Totem” sayıyordu.</p>

  <p class="calibre14">28 Nisan Cumartesi günü Ruslar piyadesi Berlin’in merkezine girmişti ve Komutan Wenck’in ordusu bir türlü gözükmüyordu.. Bununla beraber, Propaganda Bakanlığı’nda radyo işleri direktörü olan Hans Fritsche’in ifadesine göre sığınak, Berlinlilere Wenck ordusunun şehre doğru gelmekte olduğunu resmen tebliğ ediyordu.</p>

  <p class="calibre14">28 Nisan günü, aslında varlığı sadece sığınaktakilerin hayalinde mevcut olan Wenck ordusunu beklemekle geçiyor. Akşamın saat dokuzunda nefes nefese kalmış bir adam, elinde bir telgrafla sığınağa geliyor. Bu, Hans Lorenz’dir.</p>

  <p class="calibre14">Lorenz sığınakta, Bormann, Goebbels ve Hewel’i toplantı halinde bulur. Führer, hava ordularının yeni kumandanı Greim’le beraberdir. Lorenz onlara Reuter Ajansı’ndan gelen telgrafın bir suretini de Hitler’e verilmek üzere oda uşağı Heinz Linge’ye verir. Telgraf, Himmler’in İsveçli Kont Bernadotte aracılığıyla müttefiklere bir anlaşma teklifinde bulunduğunu resmen ifade etmektedir.</p>

  <p class="calibre14">Bu telgrafın Hitler’e gösterilmesinden sonra meydana gelen olayları, şahitlerin herbiri farklı anlatmışlardır. Fakat hepsi, zaten korkunç bir atmosfer içinde yaşanmakta olan sığınağın bu telgrafla büsbütün karıştığını ve Hitler’in hiddetinden ağzı köpükler saçarak bağırıp çağırdığını söz birliğiyle ifade ediyorlar. Hanna Reitsch anılarında Hitler için “Hiddete kapılmış bir deliye benziyordu Yüzü morarmış ve âdeta tanınmaz bir hale gelmişti.” diyor.</p>

  <p class="calibre14">Bu Hitler için en son ve en kuvvetli darbeydi. Sâdık Heinrich de ona ihanet etmişti. Bağlılığı her zaman bütün şüphelerin üstünde tutulmuş olan tek Nazi de demek onu arkadan vurmuştu!</p>

  <p class="calibre14">Bu haber sığınakta büyük bir yankı yapmış, Hitler’in hiddetli sözlerinden sonra yakınlarının şikâyet ve konuşmaları da başlamıştı. Yapılmış olan ihaneti en ağır bir şekilde ifade etmek için aralarında sanki yarış ediyorlardı. Nihayet Hitler, Bormann ve Goebbels odaya kapanarak gizli bir toplantı yaptılar.</p>

  <p class="calibre14">Bu toplantıda konuşulanların ayrıntıları sonsuza kadar meçhul kalacaktır. Bununla beraber, toplantıdan sonra sığınaktaki olayların gidişatında esaslı bir değişiklik başgöstermiştir. Wenck ordusunu beklemek yerine, sığınakta 22 Nisan buhranındakine pek benzeyen bir karar ve hareket devresi ortaya çıkmıştı. Oynanmakta olan facianın artık son perdesi açılmıştı. Hitler için, Himmler’in ihaneti hiç şüphesiz sona gelindiğinin bir işaretiydi.</p>

  <div class="mbppagebreak" id="calibre_pb_24"></div>
</body>
</html>
