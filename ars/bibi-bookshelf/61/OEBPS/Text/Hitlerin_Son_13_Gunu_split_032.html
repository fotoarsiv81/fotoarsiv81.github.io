<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Hitlerin Son 13 Günü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre3" id="filepos232368"><span class="calibre4"><span class="bold">SONUÇLAR</span></span></p>

  <p class="calibre13">On beş yaşlarında görülen bir genç kız üzerinde yapılan medikolegal otopsi ve iç organlarının incelenmesi sonunda komisyon şu sonuçlara varmıştır:</p>

  <p class="calibre14">1- Otopsi, ölüme sebep teşkil edecek nitelikte hiçbir yara yahut patolojik belirti tespit etmemiştir.</p>

  <p class="calibre14">2- Ağızda, ezilmiş bir ampulün kırıntıları bulunmuştur. Vücut, açıldığında çok net ve acı badem kokusu yaymış, kimyevî tahlil neticesi de bunun siyanür olduğunu ortaya koymuştur.</p>

  <p class="calibre14">Buradan çıkan sonuca göre on beş yaşlarındaki bu genç kız siyanür ile zehirlenme neticesinde ölmüştür.</p>

  <p class="calibre17"><span class="calibre6">ZABIT BELGESİ</span></p>

  <p class="calibre14">Alman Propaganda Bakanı’nın, karısının ve altı çocuğunun cesetleri üstünde yapılan kimlik tespitine dair.</p>

  <p class="calibre14">Berlin 3 Mayıs 1945</p>

  <p class="calibre14">Biz, aşağıda imzası olanlar: Birinci Bielorusi Cephesi Smers Birliği Şefi, Tümen Kumandanı General Wadis, Birinci Bielorusi Cephesine bağlı Smerş Birliği Şef Yardımcısı Tuğgeneral Melnikov, 3. Ordu Smerş Birliği Şefi Albay Mirasşniçenko, Bielorusi Cephesi Smerş Birliği’nden Yarbay Barsukov, Smerş Birliği 79. C.A. Şefi Yarbay Klimenko, 79. C.A. Siyasî Kısım Şefi Albay Krilov, 3. Ordu Keşif Birliği Şefi Yarbay Gvosd, 207. D. İ. Smerş Birliği Şefi Binbaşı Aksijanov, D. İ. Smerş Birliği Şef Muavini Binbaşı Çasin, 3. Ordu Smerş Birliği Şef Muavini Binbaşı Bistrov; Birinci Bielorusi Cephesi Smerş Birliği Operasyonlar Sorumlusu Yüzbaşı Çelimski; 79. C.A. Sağlık Servisi Şefi Tabip Yarbay Graçov, 3. Ordu Sorgu Kısım Şefi ve Tercüman Yüzbaşı Alpiroviç, aşağıdaki zabıt belgesini düzenledik.</p>

  <p class="calibre14">2 Mayıs 1945’te Berlin’in merkezinde, Reich Şanselörisi sığınağı kapısından birkaç metre mesafede, Yarbay Klimenko, Binbaşı Bistrov, Binbaşı Çasin, saat 17’de Berlinli kişilerin de hazır bulunması suretiyle (Hitler’in özel hizmatkarı Lange, Şanselöri aşçısı Wilhelm, Schneider, Şanselöri garaj şefi Karl) bir erkek ile bir kadının kömürleşmiş vücutlarını bulmuşlardır. Erkek vücudu kısa boyludur; sağ ayağı ısıdan dolayı çarpılmıştır ve bir madenî protez ile tutturulmaktadır. Vücut bir N.S.D.A.P. üniformasına sarılıdır ve yanmıştır. Üstünde partinin altın rozeti vardır. Kadının üzerinde, altın bir sigara tabakası bulunmuştur. Ayrıca bir N.S.D.A.P. altın rozeti ile yine altından bir broş bulunmuştur. Bunların hepsi yoğun ateşten dolayı kararmıştır.</p>

  <p class="calibre14">Cesetlerin baş taraflarında, ateşin etkisiyle hasara uğramış iki Walhther tabanca durmaktadır.</p>

  <p class="calibre14">3 Mayıs günü, 207. D. İ. Smerş Birliği Kısım Şefi teğmen İljin, üç ile on dört yaşları arasında altı çocuk cesedi bulmuştur. Bu cesetler, Şanselöri sığınağının bir odasında, yataklara yatmış olarak bulunmuşlardır. Çocukların üstünde gecelik vardır ve vücutlarında zehirlenme belirtileri görülmüştür.</p>

  <p class="calibre14">Doktor Goebbels’e, karısına ve onların çocuklarına ait oldukları anlaşılan cesetler, 79. C.A. Smerş Birliği’nce işgal olunan binalara, teşhis edilmeleri lüzumuna binaen nakledilmiştir. Teşhisin mahallinde yapılabilmesi için, savaş esirlerinden Büyük Amiral Dönitz’in karargahtaki temsilcisi Koramiral Hans Erich Voss’a, Şanselöri garaj şefi Karl Fridrich Wilhelm’e ve Şanselöri aşçısı Wilhelm’e müracaat edilmiştir.</p>

  <p class="calibre14">Bu kişiler, Goebbels’i, karısını, çocuklarını şahsen ve yakından tanıyan kişilerdir. Koramiral Voss, Lange ve Schneider, cesetleri hemen teşhis etmişlerdir. Koramiral Voss, bu cesetlerin Goebbels ile karısına ve çocuklarına ait olduğunu nasıl anladığı sorusu ile karşılaşınca, kömürleşmiş vücudun eski propaganda bakanının vücuduyla inkâr edilmez bir benzerlik arzettiğini, kafatası biçiminin, ağız çizgisinin, sağ ayaktaki protezin, N.S.D.A.P. rozetinin, parti üniforması kalıntılarının da bunu teyit ettiğini söylemiş, 1 Mayıs 1945 gününe kadar üç hafta devamlı olarak o karargâhta bulunduğunu, Hitler’i, Goebbels’i onların yakınlarını iyice görüp tanıdığını ilâve etmiştir. 30 Nisan günü ise Hitler’in intihar ettiğini, ölümünden az önce de Goebbels’i şansölye ilân ettiğini öğrenmiştir.</p>

  <p class="calibre14">Voss, Goebbels’i son defa olarak 1 Mayıs’ta, sığınakta görmüş. Goebbels ona, Hitler’i izleyeceğini söylemiş, yani intihar edeceğini ifade etmiş. Voss, Goebbels’in karısına ait kömürleşmiş cesedi de teşhis etmiştir. Kadının üstünde N.S.D.A.P. rozeti vardır. Bayan Goebbels, Almanya’da bu nişanı taşıyan tek kadındır ve nişan kendisine Hitler tarafından, intiharından üç gün önce verilmiştir.</p>

  <p class="calibre14">Ayrıca, ceset yanında bulunmuş olan sigara tabakası içinde de “Adolf Hitler, 29 Ekim 34” yazılıdır. Voss’un belirttiğine göre, Goebbels’in karısı bu sigara tabakasını son üç hafta zarfında devamlı kullanmıştır. Çocukların cesetlerine gelince, Voss bunların Goebbels’in çocukları olduğunu hiç tereddüt etmeden kabul etmiştir. Zira bu çocukları sık sık görmüştür. Özellikle 4 yaşındaki kız çocuğu Heidi, onun çalışma odasına birçok defa gelmiştir.</p>

  <p class="calibre14">Diğer iki şahit de aynı şekilde ifade vermiştir. Onlar da Goebbels’i başının biçimi, boyu, yüz biçimi, ayaktaki madenî protez bakımından derhal teşhis ettiklerini söylemişlerdir.</p>

  <p class="calibre14">Bu iki şahitten biri olan aşçı Wilhelm’de yukarıda bahsedilen askerî şahıslar huzurunda, çocukların Goebbels’in çocukları olduğunu beyan etmiş ve ikisini de küçük isimleriyle zikretmiştir. Bunlar, çok iyi tanıdığı küçük kız Hilde ile Helmut’tur. Çocukların, yapılan organ muayenesinde, Tabip Yarbay Graçov, ölümün, vücutlara bir zehir olan karboks hemoglobin zerkedilmesi neticesinde meydana geldiğini ifade etmiştir.</p>

  <p class="calibre14">Sonuç olarak, biz, aşağıda imzaları bulunan kimseler beyan ederiz ki, muayene edilen cesetler gerçekten Doktor Josef Goebbels’e, karısına ve çocuklarına aittir.</p>

  <p class="calibre14">İmzalar: Guosd, Bistrov, Çelimski, Graçov, İluin, Alpiroviç.</p>

  <p class="calibre14">Bize, tercüman Alpiroviç tarafından sözlü olarak Almanca’ya tercüme edilen bu zabıt belgesini tasdik ve imza ettik.</p>

  <p class="calibre14">İmzalar: Voss, Lange, Schneider.</p>

  <div class="mbppagebreak" id="calibre_pb_32"></div>
</body>
</html>
