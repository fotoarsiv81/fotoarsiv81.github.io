<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Hitlerin Son 13 Günü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre3" id="filepos239736"><span class="calibre4"><span class="bold">HİMMLER İNTİHAR MI ETTİ?</span></span></p>

  <p class="calibre13">Himmler kararsızdır. İki hafta kadar Flensburg’da gezinip duruyor, sonra bir karar veriyor. Askerî kıyafet giymiş on bir arkadaşıyla beraber, gözleri siyah bir bezle bağlı olarak bir İngiliz subayına müracaat ediyor. Onu tanımıyorlar ve grubu bu sebeple bir sorgu grubundan diğer gruba gönderip duruyorlar. Üçüncü gruba gelince gözlerinden bağı çözüyor, kimliğini ispat ediyor ve Mareşal Montgomery ile konuşmak istediğini söylüyor. “Mareşale söyleyecek son derece önemli şeylerim var” diyor.</p>

  <p class="calibre14">Kendisini sorguya çeken subay derhâl söylemesini emrediyor. Önce susuyor ama sonunda konuşmaya mecbur kalıyor.</p>

  <p class="calibre14">“Mareşal Montgomery’yi, Rus ordusunun bu gece İngiliz ordusuna hücum etmeye karar verdiğinden haberdar etmek istiyorum. Taarruz plânı elimde. Almanlar ve İngilizler bir işbirliği yaparsak her şeyi kurtarabiliriz.”</p>

  <p class="calibre14">Onun bu sözlerini kimse ciddiye almadı. Yüksek rütbeli bir İngiliz subayının emriyle sorgusuna ara verildi ve ikinci defa üstü dikkatle arandı. Bu sırada bir doktor, Himmler’in ağzında bir şeyler dolaştırdığını ve dilinin altında bir şey sakladığını farketti, bunu çıkarmak için elini ağzına soktu. Bu sırada dişlerinin arasına gizlenmiş olduğu bir siyanür ampulü kırıldı. Orada bulunanların bütün gayretlerine rağmen, onu kurtarmak mümkün olmadı. Bunun daha önceden kararlaştırılmış bir şey mi yoksa bir kaza mı olduğu bir türlü tespit edilemedi. Bununla beraber ölüm, Himmler için kaçınması mümkün olmayan bir zorunluluktu. Tıpkı Hitler ve Goebbels gibi o da ölmeliydi. Hitler’in en büyük yardımcısı olan bu kötülük ilâhı, rejimin bütün sırlarını biliyor, bütün zulüm seanslarına kalbi titremeden ortak oluyor veya aracılık yapıyordu.</p>

  <p class="calibre14">Hitler ve yakınları öldükten sonra o yersiz yurtsuz, sıradan bir adama dönmüştü. Artık kanlı âyinler yapacak mâbedler bulamıyordu. Çünkü bir peygamber yerine koydukları Hitler ortadan çekilmiş, mâbedler yıkılmış veya terkedilmişti. Bu kanlı dinde, bir başpapaz kadar önemli rol oynamış olan Himmler de yazdıkları kanlı tarihin bir sayfası olarak kapanmalıydı. Nitekim öyle de kapandı.</p>

  <div class="mbppagebreak" id="calibre_pb_33"></div>
</body>
</html>
