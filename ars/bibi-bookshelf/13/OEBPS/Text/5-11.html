<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-11.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:1dac83e3-844a-413a-9f04-31840929d1ad" name="Adept.expected.resource"/>
	</head>
	<body>
		<div id="x5-11.html" xml:lang="en-GB">
			<div class="Basic-Text-Frame">
				<p class="split"><span class="regular-metin"><img alt="1.png" class="image" height="143" src="../Images/1_fmt12.jpeg" width="147"/></span></p>
				<p class="paragraf"></p>
				<p class="anabaslik" id="toc_marker-12">ON BİRİNCİ BÖLÜM</p>
				<p class="anabaslik-copy">KUTSAL ROMA GERMEN İMPARATORLUĞU</p>
				<p class="paragraf"></p>
				<p class="paragraf"></p>
				<p class="arabaslik-sol-kucuk" id="toc_marker-12-1">GUELPH HANEDANI</p>
				<p class="paragraf"><span class="regular-metin">Stuartların “kutsal” soyu İskoçya’da kök salarken, o kadar önemli ve başka bir dal da Almanya’da gelişiyordu. Bu gelişme­nin büyük bölümü, Tapınakçıların infazından sonra, gizemci top­luluğun yeraltına çekilmesinin ardından, Katolik Engizisyonu’nun cadılığa karşı baskısı nedeniyle oluştu. Neredeyse üç yüz yıldır sessizce yatmakta olan bu yeraltı gizemciliği yeniden yeryüzüne çıktığında Gül Haç Tarikatı adını alacaktı. Komploları, yine kan soyunu birleştirmeye dayanıyordu; bu kez de Stuartlarla, Guelphleri birleştirmeyi amaçlıyorlardı.</span></p>
				<p class="paragraf"><span class="regular-metin">Guelph Hanedanı kan soyunun İskoçya’da birleşmesi sırasın­daki gelişmelerden uzak kalmış olsa da, Gilhemid soyundan türe­mişlerdi ve Şeytan ailesinin ilk merkezindeki en önemli kişi olan Bohemyalı Dubrawka’dan geliyorlardı. Roma Germen İmparato­ru V. Henry vâris bırakmadan öldüğü zaman, veraset hakkında an­laşmazlık oldu. Hohen Stauffen Hanedanı’ndan ve Swabia dükle­rinden gelen Frederick ve Conrad, Roma Germen İmparatoru III. Henry’nin torunları ve V. Henry’nin de yeğenleriydiler. Franconya dükü olan Conrad, Swabia dükü olan kardeşi II. Frederick’in Almanya tahtına başarısız adaylık girişimini destekledi. 1127 yılında III. Lothair’in rakibi olarak İtalya kralı seçilen Conrad, Lothair’in imparatorluğunu ancak 1135 yılında tanıdı.</span></p>
				<p class="paragraf"><span class="regular-metin">II. Lothair’in Roma Germen imparatoru olması, Bavyera Dükü “Kara” Henry tarafından desteklenmişti. Kara Henry, Guelph Hanedanı’ndandı. 9. yüzyıldaki bir Frank kontu olan Welf’in oğlu Auxerreli Conrad soyundan geliyordu. Welf, II. Pippin’in büyükbabası olan Frank Arnulf’un soyundan gelen Sakson Hedwig’le evlenmişti. Welf’in diğer çocuğu olan Bavyeralı Judith, Şarlman’ın oğlu “Sofu” Louis’le evlenmişti. Kızı Dhuoda ise Gelonlu Giyom’un oğlu Septimanyalı Bernard’la evlenmişti. Auxerreli Conrad, I. Guelph’in babasıydı ve onun oğlu Eticho da Wessexli Judith’le evlendi. Judith, İngiliz Kralı Ethelwulf’un kızı ve Gelonlu Giyom’un kız kardeşi olan Redburga’nın torunuydu.</span></p>
				<p class="paragraf"><span class="regular-metin">Welf ailesi, Este ailesinin eski koluydu. Estelerin bilinen en eski üyeleri 9. yüzyılda Lombardiya’da yaşamıştı. Bu yüzden, bazen Welfe-Este de denir. Estelerden II. Azo, II. Guelf ile Lüksemburglu Judith’in kızları olan Bavyeralı Cunigonde’yle evlen­di. Oğulları IV. Guelf, Welf ailesinin başına geçti ve 1070 yılında Bavyera dükü oldu. Sonra, Flandersli IV. Baldwin’le, Normandiyalı Eleanor’un kızı olan Flandersli Judith’le evlendi. Eleanor, Fatih William’ın ve William St. Clair’in büyükbabası olan Normandiya Dükü II. Robert’in diğer kızıydı. 1089 yılında, oğulları V. Guelf, Toskana Kontesi Matilda’yla evlendi. V. Guelf’in kardeşi olan “Kara” Henry ise son Saksonya Dükü Billung’un kızı Wulfhidis’le evlendi. Saksonya dukalığı aslında, aynı zamanda Roma Germen İmparatorluğu’nun Ottonya Hanedanı da olan, Sakson soyluların­dan olan Billung ailesine aitti. Billungların erkek soyunun tüken­mesinden sonra dukalık, Kievli Svytasolav’ın soyundan gelen II. Lothar’a verildi ve o da bir süre imparatorluk yaptı.</span></p>
				<p class="paragraf"><span class="regular-metin">Wulfhildis’in annesi, Geza’nın kardeşi olan Michael Arpad’ın torunu olan Macar Kralı Bela Arpad’ın kızı Macar Sophia idi. Aynı zamanda, büyükannesi de Bulgar Bogomil Kralı Samuil’in kızı Katun Kometopoulos idi. Kara Henry’nin kardeşi V. Guelf 1120 yılında çocuksuz öldüğü zaman, Bavyera dükü olarak onun yerine geçti. Kara Henry, başlangıçta damadı olan Swabia Dükü II. Frederick’e biat etmişti ama Lothair, Henry’nin tek kızı olan Gertrud’un kendi oğlu Bavyera ve Saksonya Dükü X. “Gurur­lu” Henry’yle evlenmesi vaadinde bulununca desteğini değiştirdi. Araya giren kralın ve III. Lothar’ın 1137 yılında ölmesinden son­ra Conrad, Alman Kralı III. Conrad oldu. Gururlu Henry, impara­torluk seçiminde III. Conrad Hohenstaufen’in karşısında önemli bir adaydı ama diğer hükümdarlar onun gücünden ve kişiliğinden çekindikleri için kaybetti ve dukalığı da III. Conrad tarafından lağvedildi. III. Conrad, 1138 yılında Hohenstaufen ailesinden ilk kişi olarak Roma Germen İmparatoru oldu ve bu aile 1122 yılı Worms Antlaşması’nın yeni koşullarına rağmen, imparatorluğun gücünü geri kazandırdı.</span></p>
				<p class="paragraf"><span class="regular-metin">Kral III. Conrad, Henry’nin babasından kurtulduğu zaman, Saksonya Dukalığı’nı “Ayı” Albert’e, Bavyera’yı da Avusturyalı IV. Leopold’a vermişti. Ayı Albert, Dubrawka ve Mieszko soyun­dan geliyordu ve annesi de Wulfhildis’in kız kardeşi Saksonyalı Eilika’ydı. IV. Leopold’un babası olan Avusturyalı III. Leopoldda Dubrawka soyundandı ve İmparator VI. Henry’nin kızı olan Agnes Salien’le evlenmişti. IV. Leopold, Sobeslav’la Adelheid Arpad’ın kızı olan Bohemyalı Mary’yle evlendi. IV. Leopold’un kız kardeşi Gertrud, Bohemyalı Vladislav’la evlendi. Onların oğlu olan Bohemya Kralı Friedrich, Elizabeth Arpad’la evlendi.</span></p>
				<p class="paragraf"><span class="regular-metin">III. Conrad’ın yerine, IV. Henry’nin torunu olan I. Frederick Barbarossa geçti. Annesi Bavyeralı Judith, Flanders ve Normandiyalı Gilhemid ailelerden geliyordu. İmparatorluğa “kutsal” un­vanını ilk takan ve “Romalılık” fikrini ortaya atıp, artık güçlenmiş olan papaya karşı imparatorluğun bağımsız gücünü meşrulaştır­mak isteyen de Barbarossa oldu. Barbarossa, İtalya’yı ele geçir­mek için çok sayıda başarısız girişimde bulundu. Frederick’in destekçileri Gibelinler olarak tanındılar. İtalya’da seferdeyken Lombard Birliği ve onların destekçileri Guelphler olarak bilindi­ler. “Guelph” sözcüğü, büyük olasılıkla İtalyan ağzında Welf’in söylenmesinden geliyordu.</span></p>
				<p class="paragraf"><span class="regular-metin">Aslan Henry hem Bavyera’nın, hem de Saksonya’nın düküydü. Gururlu Henry’yle, İmparator III. Lothair’in tek kızı Gertrud’un oğluydu. Gertrud’un annesi, Sakson bölgesinin ve Brunswick kontlarının vârisi olan Nordheimlı Richenza’ydı. Dönemin Al­man hükümdarları arasında en güçlüsüydü. Hükmünün en güçlü döneminde, Baltık Denizi’nden Alpler’e kadar, Westphalia’dan Pomeranya’ya kadar geniş bir alanın sahibiydi. Bu büyük güce, hem siyasi ve askeri becerisiyle, hem de atalarından gelen miras sayesinde ulaşmıştı. Henry; Münih ve Lubeck kentlerinin kurucu­sudur; aynı zamanda Stade, Lüneburg ve Brunswick’i de kurmuş ve geliştirmiştir. Başkenti Brunswick’te tunçtan bir aslanı vardı. Damgası da Yahuda Aslanı’ydı. 1168 yılında II. Henry’yle, Aquitanyalı Eleanor’un kızı Anjoulu Matilda’yla evlendi.</span></p>
				<p class="paragraf"><span class="regular-metin">Ancak Aslan Henry, Frederick Barbarossa’nın İtalya seferine katılmayı reddettiği ve bu seferler felaketle sonuçlandığı zaman, kızgın imparator, Henry’nin elinden topraklarını alarak intikam aldı. Aslan Henry sonunda Saksonya ve Bavyera düklüğünden de alındı; buralar Wittelsbach ailesinden Bavyera Dükü I. Otto’ya verildi ve o da 1180-1198 arasında hüküm sürdü. Otto’nun oğlu Bavyeralı Ludwig, Elizabeth Arpad’ın kızı olan Bohemyalı Ludmilla’yla evlendi.</span></p>
				<p class="paragraf"><span class="regular-metin">Frederick, Henry’nin üzerine birlik sevk ettiğinde müttefikleri onu terk ettiler ve 1181 Kasım ayında teslim olmak zorunda kal­dı. Üç yıllığına Almanya’dan sürüldü ve kayınpederi olan İngiliz Kralı II. Henry’nin yanında Normandiya’da kalıp, 1185 yılında Almanya’ya döndü. 1188 yılında yeniden sürüldü ve karısı Matilda 1189 yılında öldü.</span></p>
				<p class="paragraf"><span class="regular-metin">Frederick Barbarossa, 1189 yılında Aslan Yürekli Richard’la birlikte Üçüncü Haçlı Seferine çıktı ve orada öldürüldü. Aslan Henry, bundan sonra Saksonya’ya dönüp birlik toplamaya baş­ladı ama Barbarossa’nın oğlu olan Roma Germen İmparatoru VI. Henry onu yine yendi. 1194 yılında imparatorla barış yaptı ve küçücük kalmış topraklarına dönüp, kalan günlerini Brunswick dükü olarak tamamladı.</span></p>
				<p class="paragraf"><span class="regular-metin">İç evlilikler yüzünden çıkan bu ilk anlaşmazlıklara karşın, Aslan Henry’nin ve babasının, Bavyera Dükü I. Otto’nun ve I. “Ayı” Albert’in soyu, Brandenburglu I. Frederick Margrave</span><span class="Character-Style-1 char-style-override-8"><a class="footnote-link" href="#footnote-225-29" id="footnote-225-29-backlink">29</a></span><span class="regular-metin">adlı kişide yeniden birleşti ve gizemci yeraltı hareketinin komp­lolarında önemli rol oynadı. I. Ayı Albert’in oğlu olan Sakson­ya Dükü III. Bernard, Polonyalı Judith’le evlendi. Judith, III. Mieszko’yla, Elizabeth Arpad’ın kızıydı. Bernard’ın oğlu Sak­sonyalı I. Albert, Luneburglu Helene Brunswick’le evlendi. On­ların kızı olan Saksonyalı Helene, III. Conrad’ın oğlu olan Nürnbergli III. Frederick’le evlendi. Torunlarının torunu I. Frederick Brandenburg’du. Frederick’in annesi Bayern-Landshut Prensesi Elisabeth’di. Elisabeth’in annesi, İmparator Wittelsbachlı IV. Ludwig’in kızıydı. O da Aslan Henry’nin torununun torunuy­du. Ludwig’in annesi, Roma Germen İmparatoru Habsburglu I. Rudolf’un kızı olan Habsburglu Matilda’ydı. Frederick’in oğul­larından biri de Kimyacı III. John’du.</span></p>
				<p class="arabaslik-sol-kucuk" id="toc_marker-12-2"><span class="regular-metin">HABSBURGLAR</span></p>
				<p class="paragraf"><span class="regular-metin" xml:lang="tr-TR">Bohemyalı Dubrawka soyunun doğduğu yer olduğu için, Prag Orta Çağ boyunca gizemci komploların da merkezi oldu. Bu gü­cünü de belki de en güçlü aile olan Habsburglar üzerinden kullan­dı. Yeni Kabala’nın gelişmesinin ve yayılmasının üssünü ve Orta Çağ’ın en belirgin Yahudi topluluğunu da yöneten bu aile, Şeytan soyunun çeşitli dallarının önemli bir karışımıydı, aynı zamanda içine Yahudi sürgünlerden de karışmıştı.</span></p>
				<p class="paragraf"><span class="regular-metin">On üçüncü yüzyılda Habsburg ailesi, etkisini o zamanlar margravları ve dükleri idare eden Arpadlar tarafından yönetilmekte olan Avusturya üzerinde yaymaya başladı. Avusturya kralları, Ve­nedik Doçu Otto’yla, Geza’nın kızı olan Maria’nın soyundan ge­len Frowiza’dan türemişlerdi. Habsburglar aile evlilikleri yoluyla Bohemya, Moravya ve Macaristan’ı ele geçirirken, aile damgaları çift başlı kartal oldu.</span></p>
				<p class="paragraf"><span class="regular-metin">Bohemya, bir zamanlar Piastlarla evlenmiş olan Premysl Hane­danı tarafından yönetiliyordu. İlk Bohemya kralı, Dubrawka’nın babası olan I. “Zalim” Boleslav idi. Onun torununun torunu olan II. Vratislav, 1085 yılında Bohemya kralı oldu ve Swatawa Piast’la evlendi. Bu kadın, Kiev’deki Hazarları ele geçirmiş olan Svyatoslav’ın oğlu Rus Çarı I. Vladimir’in kızıydı. Oğlu Bohem­ya Kralı II. Vladislav, Frowiza soyundan gelen Avusturya Brandenberg ailesinden Gertrud’la evlendi. Vladislav’ın yerine oğlu I. Ottokar geçti ve o da Fransız prenses Marguerite’le, III. Bela Arpad’ın kızı olan Constance Arpad’la evlendi. Marguerite, Fran­sa Kralı VIII. Lou’nin kızıydı. Lui de daha önceden Aquitanyalı Eleanor’la ve Castilyalı Gilhemidlerden Constanza’yla evlen­mişti. Ottokar’ın oğlu olan Bohemya Kralı Wenceslas, Swabialı Kunigunde’le evlendi. Bu kadın, Frederick Barbarossa’nın oğlu Philip Hohenstauffen’le, Constantinople şehrinden İrene’nin kı­zıydı.</span></p>
				<p class="paragraf"><span class="regular-metin">1251 yılında Ottokar’ın oğlu Bohemya Kralı II. Otokar, Avusturya dükü seçilmeyi becerdi ve Avusturyalı VI. Leopold’la Theodora’nın kızı olan Margaret’le evlenerek elini iyice güçlen­dirdi. Theodora, Bizans İmparatoru II. İzak Angelos’la, Constance Arpad’ın kız kardeşi olan Margaret Arpad’ın kızıydı. II. Ottokar’ın yerine 1273 yılında Habsburg yöneticisi Rudolph geçti. Ancak Rudolph’un oğlu olan Roma Germen İmparatoru I. Albert 1308 yılında öldürüldü ve bundan sonra bu unvan yüz yıl boyunca Habsburgların elinden çıktı. Sonra Bohemya Kralı Lüksemburglu IV. Charles imparator oldu. Wenceslaus doğumluydu ama sonra­dan adını Charles olarak değiştirdi. Charles’ın annesi Bohemyalı Elizabeth, II. Ottokar’ın torunuydu. Annesi de I. Rudolph’un kızı olan Jutta Habsburg idi. İmparator VII. Henry’nin oğlu Lüksemburglu John’la evlendi.</span></p>
				<p class="paragraf"><span class="regular-metin">IV. Charles’ın oğlu, Roma Germen İmparatoru, Macaristan ve Bohemya Kralı Sigismund’du ve 1431 yılında hanedanı korumak için Ejder Tarikatı’nı kurdurdu. Sigismund’un kendisi Dizbağı Tarikatı’ndandı ve dolayısıyla ejder de Aziz George’un öldür­düğü ejdere bir göndermeydi. Bu tarikat içinde, “Kont Dracula” adıyla ya da “Kazıklı Voyvoda” adıyla da tanınmış olan Transilvanyalı Kont III. Vlad Dracula’nın babası olan Kont II. Dracul gibi pek çok önemli bey ve soylu vardı. “Dracul” unvanı, Ejderler Tarikatı’na (dragon) bağlantıyı ima eden bir atıftı.</span></p>
				<p class="paragraf"><span class="regular-metin">1349 ile 1411 yılları arasında Habsburglar ayrıca Moravya’yı da aldılar. Sekizinci yüzyılın sonunda, Bohemya, Macaristan ve birçok başka devleti de içeren Büyük Moravya, Macar Türklerine yenilmişti. O zaman Moravya, 999-1019 yılları arasında Polon­yalı I. Bloeslaus’un yönetimine geçmişti. 1182 yılında uç beyliği (margrave) ilan edildi ve tarihini Bohemya’yla paylaştı. 1334 yı­lında IV. Charles Moravya uç beyi olduğu zaman, Lüksemburg egemenliğine geçti.</span></p>
				<p class="paragraf"><span class="regular-metin">Bohemya, Macaristan Kralı ve Avusturya Dükü II. Albert 1438 yılında imparator olduktan sonra, saltanat dört yüz yıl boyunca Habsburg ailesinde kaldı. II. Albert’in babası, Dük III. Albert’in torunuydu. Avusturyalı III. Albert, Brandenburglu I. Frederick’in kız kardeşi Beatrix Hohenzollern’le evlendi. Onların oğlu, Avus­turyalı IV. Albert’ti. O da Matilda Wittelsbach’ın abisinin kızı olan Bavyeralı Joanna’yla evlendi. IV. Albert’le, Joanna’nın oğulları, Roma Germen İmparatoru II. Albert’ti. II. Albert’in ye­rine Roma Germen İmparatoru III. Frederick geçti. III. Frederick, Avusturyalı II. “Demir” Ernst’in oğluydu. Habsburg ailesindendi, Ejder Tarikatı’ndan ve Piast Hanedanı’ndan geliyordu. III. Friedrich, aynı zamanda Dizbağı Tarikatı’nın da üyesiydi ve Portekiz Prensesi Avizli Eleanor’la evlendi. Eleanor’un annesi Aragonlu Eleanor’du ve onun abisi de Aragon ve Napoli kralı, aynı zaman­da da Ejder Tarikatı’ndan olan V. Alfonso’ydu.</span></p>
				<p class="paragraf"><span class="regular-metin">Aragon Hanedanı, Macaristan Kralı III. Bella’dan türemişti. III. Bella, Michael Arpad’la, Polonya Kralı Mieszko’nun kızı Adelaide’in oğlu Vasul’un soyundan geliyordu. Vasul, Bulgaris­tan Bogomil Kralı Samuil’in kızı Katun Kometopoulos’la evlen­di. III. Bella, Antakya Prensi II. Bohemund’un torunu Chatillonlu Agnes’le evlendi. Onların torunu olan Yolande Arpad, Aragon Kralı I. James’le evlendi. James’in babası Katharların yanında Albigensian Haçlı Seferi’ne karşı silahlanıp öldürüldüğü zaman, James İspanya’daki Tapınak Şövalyeleri’nin başı olan Guillen de Monredon’a emanet edilmişti.</span></p>
				<p class="paragraf"><span class="regular-metin">VII. Alfonso’nun torunu olan VIII. Alfonso, İngiliz II. Henry’yle, Aquitanyalı Eleanor’un kızı olan Anjoulu Eleanor’la evlendi. Onların kızı olan Castilyalı Blance, Fransa kralı VIII. Lui ile evlendi. Torunları II. Charles Kudüs ve Sicilya Kralı oldu ve Arpad Hanedanı’ndan Macaristanlı Maria’yla evlendi.</span></p>
				<p class="paragraf"><span class="regular-metin">Sigismund’un çocuğu olmadığı için III. Frederick’in oğlu I. Maximilian’ı evlat edindi. Maximilian da Dizbağı Şövalyesi’ydi ve 1493 yılında Roma Germen imparatoru oldu. İki-üç kuşak içinde, Habsburglar imparatorluk tahtını yüzyıllarca sürecek bi­çimde elde tutacakları bir ortam hazırlamışlardı. I. Maximilian’ın Hollanda’daki Burgonya’nın vârisi Mary’yle evlenmesi ve oğlu Philip’in de yeni kurulmuş İspanya İmparatorluğu’nun vârisi olan Juana’yla evlenmesi sonunda, V. Charles, “üzerinde güneş batma­yan” bir imparatorluk miras almış oldu.</span></p>
				<p class="paragraf"><span class="regular-metin">1521 yılında, Maximilian’ın torunu olan ve aynı zamanda da İspanya Kralı I. Charles adıyla bilinen V. Charles, Avusturya top­raklarını kardeşi ve vârisi olan I. Ferdinand’a verdi. Ferdinand, Paloma’nın soyundan geliyordu. O da Orta Çağ’da Portekiz ve İspanya’daki hahamların ailesi olan Portekizli bin Yahya ailesin­dendi. Aile bu yolla, Portekiz, İspanya, İtalya ve Türkiye’de dağıl­mış olan Babil ve Pers sürgünleriyle bağlantıdaydı. Paloma, Castilli Federico’yla evlendi. Paloma ve Federico’nun büyükannesi, İsa Şövalyeleri’nin büyük üstadı olan Portekizli IV. Alfonso’nun kız kardeşiydi. Başka yerlerde bastırılmalarının ardından Tapınakçılar Portekiz’de yeraltına çekilmemiş, yalnızca adlarını İsa Şövalyeleri’ne değiştirmişlerdi. II. Guiscard’ın soyundan gelen IV. Alfonso da onların ilk büyük üstadı oldu. IV. Alfonso, Atlan­tik Okyanusu’na uzun gemi seferleri yaptırmaya başladı. Bu ge­lenek, torununun torunu Denizci Henri tarafından da sürdürüldü. O da tarikatın büyük üstadı oldu ve Afrika’nın güneyinden dola­narak Hindistan’a bir deniz yolu bulmaya çalıştı. Denizci Herny, Aviz Hanedanı’nın kurucusu olan Portekizli I. John’la, Gauntlu John’un kızı Philippa Lancaster’in üçüncü oğullarıydı. İngiliz VI. Henry, ona Dizbağı Nişanı verdi.</span></p>
				<p class="paragraf"><span class="regular-metin">Paloma ve Federico’nun torunu, Aragonlu II. John’la evlen­di ve oğulları İspanyol II. Ferdinand, karısı İsabella’yla birlik­te, İsa Şövalyeleri’nden olan Kolomb’u Amerika’ya yolladı. İsabella’nın babası olan Portekizli I. John da, kocası II. Ferdinand da Dizbağı Şövalyesiydiler. Ferdinand ve İsabella’nın kızı Juana, Habsburglardan İspanya Kralı I. Philip’le evlendi. Onların oğlu I. Ferdinand da Dizbağı Tarikatı’ndandı. 1526 yılında Bohemya kralı oldu ve 1558 yılında Roma Germen İmparatoru I. Ferdinand unvanını aldı.</span></p>
				<p class="paragraf"><span class="regular-metin">Ferdinand, Jagellon Hanedanı’ndan Anna’yla evlendi. Bu ha­nedan, on dördüncü ve on altıncı yüzyıllarda Litvanya, Polonya, Macaristan ve Bohemya’da hüküm süren Piastlardan geliyordu. Ferdinand 1526 yılında Macaristan kralı unvanını aldı. Litvanya dükü ve hanedanın Polonya ayağının kurucusu olan Jogalia,Hristiyan olduktan sonra Polonya Kralı II. Ladislaus oldu. Ka­tolik Kilisesi tarafından “St. Hedwig” adıyla Avrupa’daki tüm kraliçelerin koruyucusu ilan edilecek olan Polonyalı Jadwiga’yla evlendi. Angevin ailesinden gelen Macaristan ve Polonya Kralı I. Lui’nin en küçük kızıydı. Lui; Kudüs, Sicilya ve Macaristan Kralı II. Charles’ın torununun torunuydu. Ama Habsburg Hane­danı, Avusturya Habsburgları ve İspanyol Habsburgları olarak iki kola ayrıldı. 1556 yılından sonra Avusturya Habsbugları, Kutsal Roma Germen imparatoru unvanını taşıdılar ve Habsburgların mirası olan Avusturya, Slovenya, Bohemya ve Macaristan’a hük­mettiler. Öte yandan İspanya Habsburgları İspanyol Krallığı’na, Hollanda’ya, Habsburgların İtalya’daki topraklarına ve bir süre için Portekiz’e hükmettiler. Başlangıçta Habsburg yönetiminde bulunan Macaristan toprakları, 1526 yılından sonra 150 yıl bo­yunca Osmanlı Türklerinin eline geçti.</span></p>
				<div class="footnotes">
					<div class="footnote">
						<p class="dipnot"><a class="footnote-anchor" href="#footnote-225-29-backlink" id="footnote-225-29">29</a>	<span class="dip" style="font-size:1em;"> Margrave: Uç beyi. (Ç.n.)</span></p>
					</div>
				</div>
			</div>
		</div>
</body>
</html>