<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-12.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:1dac83e3-844a-413a-9f04-31840929d1ad" name="Adept.expected.resource"/>
	</head>
	<body>
		<div id="x5-12.html" xml:lang="en-GB">
			<div class="Basic-Text-Frame">
				<p class="split"><span class="regular-metin"><img alt="1.png" class="image" height="143" src="../Images/1_fmt13.jpeg" width="147"/></span></p>
				<p class="paragraf"></p>
				<p class="anabaslik" id="toc_marker-13">ON İKİNCİ BÖLÜM</p>
				<p class="anabaslik-copy">GÜL HAÇLILAR VE ÖZGÜR MASONLAR</p>
				<p class="arabaslik-sol-kucuk" id="toc_marker-13-1">STUART HANEDANI</p>
				<p class="paragraf"><span class="regular-metin">Yeraltındaki tarikat bastırılmış olsa da, ilk hamlesini Protes­tanlıkla yaptı. Bu bölünme Katolik Kilisesi’ni sonsuza dek böldü ve Avrupa’nın bazı bölgelerini, gizemci etkilerin kendilerine yol yapabileceği biçimde özgürleştirdi. Stuart ve Guelph soylarının birleşmesinin ardından, Gül Haç Tarikatı’nı kurmalarının temel nedeni, bu Protestan hareketi güçlendirmek, yeraltına giriş yolu­nu topluma göstermek ve önce Katolik Kilisesi’nin gücünü kısıp, uzun vadede bir Yeni Dünya Düzeni oluşturabilmekti.</span></p>
				<p class="paragraf"><span class="regular-metin">İmparatorluğun Alman prensleri Katolik Kilisesi’ne karşı Pro­testan hareketi desteklediği zaman, görünüşte Katolik Kilisesi’ni savunmakta olan Habsburg Hanedanı’nın toprakları da bölündü. Protestanlık dalgası Bohemya’da zirve yaptı ve Güç Haç (Rosicrucian) Tarikatı olarak ortaya çıktı. Tarikatın uzun vadeli amacı kiliseyi devirmek ve yerine “bilge” hükümdarlar geçirmekti. Gi­zem tarihçisi Laurence Gardner tarafından açıklandığı üzere:</span></p>
				<p class="paragraf"><span class="italik">“Martin Luther ‘in protestosunun çok etkili bazı çevrelerden destek görmesi tesadüf değildi. Roma’nın güçlü düşmanları var­dı. Bunların en önemlileri Tapınak Şövalyeleri ve Batıni uğraşları Katolik engizisyonu tarafından suçlu bulunan Hermetik topluluk­lardı. Luther, başkalarından pek de destek görmedi ama papanın uluslararası sert hükmünü parçalamak amacıyla zaten etkin olan bir hareketin gönüllü aracısı oldu.”</span></p>
				<p class="paragraf"><span class="regular-metin">İngiltere’de Reform’un en belirgin sonucu, II. Edward’la, Yorklu Elizabeth’in oğlu olan VIII. Henry’nin bağımsız bir kilise kur­ması oldu. Bunu, kızı I. Elizabeth’in İngiltere Kilisesi’ni kurma­sı izledi. I. Elizabeth’in sarayı Batıni düşüncelerle doluydu. Gül Haçlıların yanında, bu eğilimlerin önemli kaynaklarından biri de ünlü Batıni John Dee idi. Dee, Kabala geleneğine uygun biçim­de sayı kombinasyonları kullanarak melekleri çağırmanın yolunu bulduğuna inanıyordu ve iyi meleklerle temas edip, onlardan bilgi aldığını öne sürüyordu. VIII. Henry’nin yerine tahta geçen Krali­çe Mary’nin kâhini olan Dee, ihanetle ve Mary’nin yaşamına bü­yüyle kastetmekle suçlandı. Hapsedildi ve büyücü olduğu konu­sunda kuşkular hiç geçmese de, suçlamalardan sıyrılmayı başardı. Mary’nin ölümü sonrasında Elizabeth kraliçe olduğu zaman Dee onun desteğini kazanabildi ve sonunda yazdığı gizemli metinleri okuyacak biçimde yeni kraliçeyi eğitti. Elizabeth evlenmedi, do­layısıyla doğrudan bir vârisi olmadı. İskoç Kraliçesi Mary olarak da bilinen Mary Stuart, VIII. Henry’nin kız kardeşinin torunuydu ve en yakın akrabaydı ama Katolik’ti. Yorklu Elizabeth ve VII. Edward, VIII. Henry’nin oldukları kadar, İskoç IV. James’le evlenmiş olan Margaret Tudor’un da anne babasıydılar. Bu biçimde Ermeni­lerin, Luisgnanların ve Britanyalı Balıkçı Kral’ın kanı Stuart soyu­na temas etmiş oluyordu. Onların oğlu, Dizbağı Tarikatı üyesi olan İskoç V. James’di ve Marie Guise’yle evlendi ve bu evlilikten İskoç Kraliçesi Mary dünyaya geldi. Mary Guise, 1546 yılında Rosslyn Baronu Sir William Sinclair’le alışılmadık bir anlaşma imzalaya­rak, kan soyuna eğilimini göstermiş oldu: </span><span class="italik">“Bizler de onun sadık hizmetkârları olacağız. Onun bize verdiği bilgisi ve sırlarını sak­layacağız ve istediği zaman her zaman ona en iyi ve doğru bilgiyi vereceğiz ve onu korumak için daima hazır bulunacağız.”</span></p>
				<p class="paragraf"><span class="regular-metin">Guise ailesi, Gilhemidlerin önemli kollarından biriydi. On al­tıncı yüzyılda, Guise Dükü Claude tarafından Lorraine ailesinin bir yan kolu olarak kurulmuştu. Claude’un büyük büyükbabası Anjolu Rene’ydi ve güçlü ortak kanı sayesinde Provence kontu, Guise kontu, Anjou dükü, Lorraine dükü, Macaristan kralı, Napoli ve Sicilya kralı, Aragon, Valencia, Mayorka ve Sardunya kralı ve Kudüs kralı unvanlarını taşıyordu. Rene’nin kızlarından biri olan Marguerite, 1445 yılında İngiliz VI. Henry’yle evlendi ve Güller Savaşı’nda önemli rol oynadı. Anjoulu Rene, bir zamanlar Kristof Kolomb’u kiralamıştı. Edward, İngiliz III. Henry’yle, Provenceli Eleanor’un oğluydu. Eleanor’un babası Toulouse Kontu V. Berengar, büyükbabası da Castile Kralı VII. Alfonso’ydu.</span></p>
				<p class="paragraf"><span class="regular-metin">Gizemcilikle ilgili bilgisi olan Rene, sarayında St. Remyli Jean olarak bilinen Yahudi bir Kabalacı bulundurdu. Bazı iddialara göre bu kişi Nostradamus’un büyükbabasıydı. Rene’nin ilgi alan­larına Arthur ve Kadeh öyküleri de giriyordu. Milano’yu yöneten Sforza ailesiyle yakın ilişkileri sayesinde, Floransalı Medicilerle temas kurdu ve anlaşıldığı kadarıyla Medicilerden Cosimo’nun büyük etkisiyle, Rönesans’ın sözde “Hümanist” geleneğini tetikleyecek olan Yeni Eflatuncu, İrfaniyeci ve Hermetik metinlerin tercüme edilmesi işine girişti.</span></p>
				<p class="paragraf"><span class="regular-metin">Habsburglardan İspanya Kral Philip ve Fransa’daki Katolik­ler, İskoç Kraliçesi Mary’nin İngiltere’de tahta geçmesi için çaba gösterdiler ve Elizabeth kendi canına kasteden bu komploları fark edince Mary Stuart’ı hapsedip, sonunda öldürttü. Ancak Mary, Eleanor Sinclair’in torununun torunu olan Henry Stuart’la evliy­di. Elizabeth’in 1603 yılında çocuksuz ölümü sonunda taht boş kaldı. Böylece, Mary ve Henry Stuart’ın oğlu İskoç VI. James, Elizabeth’in yaşayan en yakın akrabası kabul edildi, İngiliz Kralı I. James unvanını aldı ve İngiltere tahtına geçen ilk Stuart oldu. Bu soyun devam etmesini sağlamak, İlluminati’nin o dalı olan Özgür Masonların en önemli işi olacaktı.</span></p>
				<p class="paragraf"></p>
				<p class="arabaslik-sol-kucuk" id="toc_marker-13-2">BOHEMYA</p>
				<p class="paragraf"><span class="regular-metin">Kral James, Elizabeth’in John Dee’ye karşı sempatisini paylaş­mıyordu ve adını lekeleyen iblisler çağırıyor suçlamalarını temiz­lemesi için kraldan yardım istediğinde, kral onu görmezden geldi. Sonunda Dee, 1608 yılında gözden düşmüş ve sefil bir halde öldü. Ancak ölümünden önce, İngiltere’deki kariyeri bitince Prag’a git­ti ve Habsburg Roma Germen İmparatoru II. Rudolf’un yanında Güç Haç hareketini etkiledi. Babası II. Maximilian gibi, II. Rudolf da Dizbağı Şövalyesi’ydi. Başkentini Viyana’dan Bohemya’daki Prag’a taşımıştı ve burası gizemci kökenli bir kimya, astroloji ve büyü merkezi oldu. II. Rudolf, Hermetik çalışmalar yanında, Sabii temasını işleyen ünlü bir Arap eseri olan Pikatriks’i de içeren kütüphanesini yapmaya büyük paralar harcadı.</span></p>
				<p class="paragraf"><span class="regular-metin">İmparator II. Rudolf’un Hermetikliğe ilgisi kadar, Kabala’ya da ilgisi başlayınca, Bohemya’da Yahudiliğin “altın çağı” baş­ladı. Haçlı Seferlerinin başındaki katledilişlerine rağmen, Bohemya’daki Yahudi topluluğu oldum olası ayrıcalıklı olmuştu. Güney Fransa kökenli olsa bile, Kabala İspanya’da gelişti ve en önemli Orta Çağ Kabala metni olan Işık Kitabı (Sepher ha Zohar) 1286 yılında yazıldı. Zaman içinde Kabalacı etkinin genişlemesi ve genel olarak “cadılık” olarak da bilinen gizemci törenleri ve gizleri Kilise’nin kuşkusunun artmasına, eninde sonunda da sert­likle bastırmasına neden oldu. Bu yüzden, 1307 yılında Tapınakçıların tutuklanmalarına bir yıl kala, Fransa Yahudileri kovdu. Ya­hudiler, 1290 yılında Kral Edward tarafından zaten İngiltere’den de kovulmuşlardı ve Avrupa’nın diğer hükümdarları da bu örneği izlediler. Saksonya 1348 yılında aynı şeyi yaptı. Macaristan’da Arpad ailesinin sona ermesiyle tahta geçen Angevin kralları hük­mü altında Macaristan Yahudileri çok sayıda soruşturmaya uğra­dılar ve 1360 yılında sürüldüler. 1370 yılında Belçika, 1380’de Slovakya, 1420’de Avusturya ve 1444’te Hollanda’dan kovuldu­lar. Ancak, Papalık’ın on üçüncü yüzyılın başındaki Yahudi kar­şıtı saldırısı, Bohemya’daki Yahudi topluluğunu pek etkilemedi. Bohemya hükümdarları Avrupa’daki Yahudi topluluklarının eko­nomik ve sosyal etkilerini kısıtlayan 1215 Lateran Konseyi karar­larını görmezden geldiler. Karşılık olarak, Yahudiler de Bohemya soyluları üzerindeki etkilerini dikkatle korudular ve sarayın ger­çek hizmetkârları oldular. II. Ottokar tarafından birçok ayrıcalık ve özgürlük verildi ve son Premyslid krallarının hoşgörülü yöne­timi de Yahudi topluluğunun gelişmesine katkıda bulundu. An­cak, Premyslid Hanedanı’nın sona ermesiyle, on dördüncü yüz­yılın ilk on yılları güvensiz geçti. Roma Germen İmparatoru IV.</span></p>
				<p class="paragraf"><span class="regular-metin">Charles’ın uzun hükümdarlığı, Prag Yahudilerine yine ayrıcalık­lar sağladı. IV. Charles onları korudu ve Prag’ın 1348 yılında ku­rulan Yeni Mahallesi’nde yerleşmelerine izin verdi. 1357 yılında, Prag Yahudilerinin kendi bayrakları olmasına bile göz yumdu. Bu bayrak, kırmızı üzerine altından bir altı köşeli Kabala yıldızıydı. Davut Yıldızı ya da Süleyman Yıldızı olarak da biliniyordu ve bilinen ilk Yahudi bayrağı oldu.</span></p>
				<p class="paragraf"><span class="regular-metin">Andrew Colin, Kızıl Yahudiler: Vahiy Günlerinde Antisemitizm: 1200-1600 eserinde de belirtildiği gibi, kızıl renk Yahudi­lerle eş tutulan bir renk oldu. Gösterdiği gibi, 13.-16. yüzyıllar arasında Alman edebiyatında Yecüc ve Mecüc’ü ve İsrail’in kayıp boylarını simgeledi ve bunlara topluca “Kızıl Yahudiler” dendi. Devamında belirttiği gibi, Yahudiler Orta Çağ Hristiyan metinle­rinde genellikle kızıl saçlı, kızıl giysiliydiler.</span></p>
				<p class="paragraf"><span class="italik">“Bu bağlantının Yahudi yazmalarındaki resimlerde yer aldı­ğı çok geniş bir kabul görmüştü. Ancak bu çizimlerde kızıl sa­çın olumsuz bir anlama geldiği düşünülmüyordu. Bu yazmaları yapan ve kendileri için saklayan Yahudiler, kızıl renge herhan­gi bir olumsuz anlam yüklemiş değillerdi. Yine de, gördüğümüz gibi, Hristiyan ikonografisinde kızıl Yahuda’yla eşdeğer görüldü. Metzgers’in yazma çizimleri, Yahudilerin Hristiyanlar gözünde kızıl saçlı, kızıl giyinen kişiler olduklarını kanıtlamaktadır.”</span></p>
				<p class="paragraf"><span class="regular-metin">I. Ferdinand, 1557 yılında, bölgenin de valisi olan küçük oğlu Arşidük Ferdinand’ın azmettirmesiyle bütün Yahudilerin Prag ve Bohemya’dan sürülmelerini buyurdu. Pek çok Yahudi aile ayrıldı ama istisnai ayrıcalıklar elde etmiş olabilenler kaldılar. Bu du­rum, arşidükün kardeşi olan II. Maximilian’ın tahta geçmesine dek sürdü. Yeni kral tüm sürgünleri zaman içinde geri getirdi ve Yahudilerin unutulmuş imtiyazlarının pek çoğunu da geri verdi.</span></p>
				<p class="paragraf"><span class="regular-metin">II. Rudolf hükümranlığında Moravya, Almanya, Avusturya ve İspanya’dan pek çok Yahudi Prag’a geldi. Prag’da rahatsız edil­meden Kabala çalıştılar. Frances Yates, şehir hakkında der ki: “Büyük bir Yahudi Kabala merkeziydi ve çok önemli bir kişi olan Haham Loew de on altıncı yüzyılda Prag’daydı.” Haham Yahuda Loew b. Bezalel, diğer bilinen adıyla Praglı Maharal, elliden faz­la din ve felsefe kitabı yayınladı. Kilden yapılmış, İbrani alfabesindeki kutsal harflerin gizemli kombinasyonları kullanılarak can verilmiş ve tüm Yahudilerin koruyuculuğunu üstlenen yapay bir adam olan Golem’i icat eden adam olarak efsaneleşti.</span></p>
				<p class="paragraf"></p>
				<p class="arabaslik-sol-kucuk" id="toc_marker-13-3">LURİANCI KABALA</p>
				<p class="paragraf"><span class="regular-metin">Bu nedenlerle, Kabala’nın modern gelişmesinde ve İshak Luria tarafından türetilen Yeni Kabala olarak kök salmasında en büyük etki Bohemya’daydı. Luria’nın devrimci yeni kavramı Siyonizm ve Yahudilerin tarihteki amacı fikri, tüm İlluminati komplolarının temeli durumuna gelecek olan iki köklü sapkınlığa dönüştü. Başta bunlar on yedinci yüzyılda sahte Mesih Sabetay Zevi ve sonraki yüzyılda da ardından gelen Yakup Frenk’ti.</span></p>
				<p class="paragraf"><span class="regular-metin">Luria’nın alışılmadık tefsirleri yeni Mesihçi umutları ateşledi ve yakın zamanda İspanya’dan kovularak sıkıntılar yaşamış Ya­hudiler arasında olumlu karşılandı. Avrupa’nın diğer yerlerinde olduğu gibi, İspanya ve Portekiz’de de acımasız bir takip sürü­yordu. 1391 yılında yüz binlerce Yahudi Katolikliğe dönmeye zorlanmıştı. Marranolar olarak bilinen bu Yahudi dönmeler görü­nüşte Hristiyanlardı ama gizliden gizliye Yahudiliği de, Kabala’yı izlemeyi de sürdürdüler. 1540 yılından sonra Marranoların pek çoğu İngiltere, Hollanda, Fransa ve Osmanlı ülkesi yanında, Brezilya’ya ve diğer Orta ve Güney Amerika ülkelerine kaçtılar.</span></p>
				<p class="paragraf"><span class="regular-metin">Bu Marranolar güçlü aile bağlarını sürdürdüler ve yaşadıkları yer­lerde etkili oldular. On beşinci yüzyılda İspanya’da “Gizli Yahu­di” olan Marranolar, Hristiyanlık içinde Alumbrados sapkınlığını başlattılar. İlluminati Tarikatı Adam Weishaupt tarafından kurul­madı, onun tarafından yenilendi ve düzenlendi. Alumbrados ya da İlluminati, Tanrı’yla doğrudan konuştuklarını öne sürdü. Tüm dış tapınma biçimlerinin gereksiz kalabalık yarattığını ve Tanrı’yla bu düzeyde bir birlik zaten varken, günahın da olanaksız oldu­ğunu söylediler. Böylece, onlardan önceki tüm irfaniyeciler gibi, tüm cinsel arzuların tatmin edilebileceğini ve diğer günahların da ruhu bozmadan yapılabileceğini öne sürdüler.</span></p>
				<p class="paragraf"><span class="regular-metin">Genç bir adamken, Loyolalı İgnatius Alumbrados’un üyesi oldu ama aslında kendisi çok etkin bir Katolik’ti ve bu da sahte bir kimlikti. 1491 yılında, Yahudilerin İspanya’dan sürülmesinden bir yıl sonra, zengin bir Marrano aileden doğmuştu. Loyola, bura­dan Roma’ya geçti ve Cizvit (Jesuit) olarak da bilinen İsa (Jesus) Tarikatı’nı kurdu, 1540 yılında da Papa III. Paul’den onay aldı. Cizvit Tarikatı’nı kurarken, özenle hazırlanmış bir casusluk dü­zeni kurmuştu ve tarikat içinde kimse güvende değildi. Herhangi bir muhalefet eden olursa hemen öldürülüyordu. Cizvit Tarikatı, Roma Katolik Kilisesi’nin yıkıcı kolu olmakla kalmadı, gizli bir istihbarat birimine de dönüştü. Cizvitler, İsmaililerle aynı komplo yöntemlerini kullanıyorlardı. Temsil ettikleri dinin altını kazıyor ve enayilere fikir aşılıyorlardı. Bu satırlar, Cizvitlerin gizli yemi­ninden alınmıştır:</span></p>
				<p class="paragraf"><span class="italik">“Sana, barış içinde olan toplumların, eyaletlerin ve devlet­lerin içine sinsice kıskançlık ve nefret tohumları ekmen, onları kanlı eylemlere teşvik etmen, birbirlerine düşürmen, sanatla ve bilimle ilgilenen, barışçıl, bağımsız ve kalkınmış ülkelerde iç sa­vaşlar başlatman öğretildi. Savaşanlar arasında taraf tutacaksın ve karşı tarafta bile olsa kardeşin Cizvit’le iş birliği yapacaksın ama bağlantınız olduğu iddialarını da açıkça yalanlayacaksın. Sonunda barış anlaşmalarında yalnızca kilise kazanacak ve ulaş­tığın bu amaç, kullandığın araçları haklı çıkaracak.”</span></p>
				<p class="paragraf"><span class="regular-metin">Haham İshak Luria, İgnatius Loyola’nın inançlı bir takipçisiy­di. Luria’nın babası, Polonya ve Almanya’dan bir Eşkenaz ailesin­den geliyordu ve Kudüs’e göçmüştü. Babasının ölümünün ardın­dan, daha çocukken Luria Mısır’a götürüldü. Mısır, oldum olası önemli bir Yahudi nüfus barındırırdı ve irfaniyeci spekülasyonlar Hellenistik zamanlarda ve Fatımi İsmaililer döneminde olduğu gibi, Luria döneminde de vardı. Bu nedenle Mısır, yirminci yüz­yılda İslami köktendinciliğin yaratılmasına karşın, İlluminati’nin odağındaki yerlerden birisi oldu.</span></p>
				<p class="paragraf"><span class="regular-metin">Mısır’da hahamlık öğrendi, ticaretle uğraştı ve zamanla Orta Çağ Kabalasının merkezindeki çalışma olan Zohar üzerinde yo­ğunlaştı. 1570 yılında El-Celil’deki Safed’e gitti ve orada döne­min en büyük Kabalacısı olan Muse b. Yakup Cordovero’nun ya­nında kendi Kabala sistemini geliştirdi. Pek fazla yazmamış olsa da, Luria’nın öğretileri çırağı Hayyim Vital tarafından kaydedildi ve hocasının ölümünden sonra derlenip sunuldu. Bu çalışma sa­yesinde, Luriancı Kabala ondan sonraki tüm Yahudi gizemciliğini etkiledi ve Cordovero Kabala’sına rakip bile oldu.</span></p>
				<p class="paragraf"><span class="regular-metin">Luria, Kabala’nın Mesih’in gelişine hazırlanmak rolü üzerine bir tefsir geliştirdi. Luria’nın sistemine göre, yaradılışın başından beri tüm varlıklar sürgündeydiler, yani Tanrı’dan uzaktılar ve her şeyi düzene sokmak da Yahudi halkının özgün göreviydi. Ancak kefaret için Mesih’in gelmesi yetmezdi. Yolu yapacak olan tarihi bir olaylar zinciri tarafından getirilebilirdi. Temel olarak, Kaba­lacılara aktarılan en önemli kavram şuydu: Mesih’in döneceği ve Yahudilerin Kutsal Topraklar’a kavuşacakları günü yalnızca beklemek yetmezdi. Etkin olarak çalışmaları ve onun gelişine ha­zırlanmaları gerekiyordu. Her şeyden önce, bunun anlamı kaderin akışını büyü yaparak değiştirmek demekti ve son olarak da, onun gelişine uygun siyasi ve ahlaki koşulları oluşturmak gerekiyordu ki bu da Yeni Dünya Düzeni’ydi.</span></p>
				<p class="paragraf"></p>
				<p class="arabaslik-sol-kucuk" id="toc_marker-13-4">GÜL HAÇLILAR</p>
				<p class="paragraf"><span class="regular-metin">Yeraltı gizemci akımının tarzına uygun olarak, Luria’nın dü­şünce zincirindeki ilk halka, Gül Haç (Rosicrucian) Tarikatı’nı kurmaktı. Bu gizli oluşumun ardındaki düşünce, yine Guelph ve Stuart kan soylarını birleştirmekti. Ancak ikinci amacı, kendini dünyaya cesurca göstermek ve Kilise’ye meydan okumaya başla­maktı. İlk hareket başarısız olduğu halde, hemen Özgür Mason­luğun kurulmasına katkıda bulundu ve eninde sonunda iki soyun birleşmesinin temsilcisi olarak İngiltere tahtına Kral I. George’u geçirdi.</span></p>
				<p class="paragraf"><span class="regular-metin">Bu gizli topluluğun ortaya çıktığı koşullar, 1612 yılında II. Rudolf’un ölmesiyle Bohemya ve Almanya’daki Protestanlar arasındaki gizemci çevrelere sağladığı dokunulmazlıkların kalk­ması ve Protestan hareketin bir krize girmesiyle ortaya çıktı. So­nuç olarak, Protestan davasının Rhine bölgesindeki Alman ön­derleri Habsburglara vaatlerini tutabilmek için bir yol aramaya başladılar. İşte bu noktada, Palatinate Kontu V. Frederick, Habsburglara karşı Protestan direnişin başına geçecek en uygun kişi olarak görüldü. V. Frederick, Guelph soyundandı. Tam olarak, Rhine Palatinliği’nin Wittelsbach ailesinden geliyordu. Carolingia zamanında Palatine kontu yalnızca mahkemede kralın tem­silcisiydi. 937 yılında Büyük Otto, Bavyera’ya ve başka duka­lıklara bir Palatine atadı ve başlarına Lorraine prensini geçirdi. 1155 yılında, Elektor’un ölmesinden sonra Frederick Barbarossa bu görevi üvey kardeşi Conrad’a verdi ve o da kendi topraklarına Rhine bölgesini katıp, Heidelberg’de yerleşti. Böylece Lorraine Palatinliği “Rhine” Palatinliği haline geldi. Conrad’ın kızı Agnes Hohenstaufen, “Aslan” Henry’yle, İngiliz Matilda’nın oğlu olan Saksonya ve Bavyera Kontu I. Henry’yle evlendi. Onların oğlu II. Henry de 1195 yılında Rhine Palatinliği’nin elektoru (E.n: Roma Germen İmparatorluğu’nda imparator seçimine katılma hakkına sahip prens ya da piskopos) oldu.</span></p>
				<p class="paragraf"><span class="regular-metin">II. Henry, Lausitz Uç Beyi III. Conrad’la, Polonyalı Elizabeth’in kızı Agnes Lausitz, Elizabeth de Elizabeth Arpad’la Polonya Kralı</span></p>
				<p class="paragraf"><span class="regular-metin">Mieszko’nun kızıydı. Henry’yle Elizabeth’in kızı Brunswickli Agnes, Rhine Kontu I. Rudolf’la, Roma Germen İmparatoru IV. Ludwig’in annesi oldu. IV. Ludwig, Habsburglardan I. Rudolf’un kızı Matilda’yla evlendi. Ludwig’in kızı olan Wittelsbachlı Matilda, Brandenburg Kontu I. Frederick’i doğurdu. Palatine Kontu</span></p>
				<p class="paragraf"><span class="regular-metin">Frederick de, Brandenburglu I. Frederick’in kız kardeşi olan Margaret Hohenzollern’in Hessen Uç Beyi Herman’la evlenen kız kardeşinin soyundan geldi. IV. Frederick, Rhine Kontu </span><span class="regular-metin">V. </span><span class="regular-metin">Frederick’in babasıydı.</span></p>
				<p class="paragraf"><span class="regular-metin">V.</span><span class="regular-metin"> Frederick çevresindeki Protestan komplosu, Gül Haç kılı­ğı altında döndü. Sonunda Gül Haçlılar kendilerini dünyaya ünlü Gül Haç Bildirisi’yle ilan ettiler. Güç Haç’ın ilk bildirisi 1614 yılındaki Fama Frateritatis idi. Bütün Dünyada Evrensel ve Genel Reform adlı büyük bir Protestan anlaşmasının parçasıydı. Bundan sonra da Gül Haç tarihine gönderme yapan bir bildiri daha ya­yınlandı. Bu bildiriler, Almanya ve Fransa’da gizli, “görünmez”bir kardeşlik meselesi olduğu anlamına geliyordu ve Katolik Kilisesi’yle, Roma Germen İmparatorluğu’na kıyasıya saldırı­yorlardı.</span></p>
				<p class="paragraf"><span class="regular-metin">Bildiriye göre, Gül Haçlılar adlarını yüz yıl önce kurulmuş olan Christian Rosencreutz’dan alıyorlardı. Zayıf bir soydan gelen bu kişi, erken yaşta Cizvit Tarikatı’na katılmış, Orta Doğu’ya gidip oradan bü­yücülük, kimya ve Kabala öğrenmişti. Rosenkreuz, Almancada “güç haçı” anlamına geliyordu ve Gül Haçlıların, Kabala’nın beş yapraklı gülü üzerine haç biçimindeki simgesini açıklıyordu.</span></p>
				<p class="paragraf"><span class="regular-metin">Frances Yates, Gül Haç uyanışında bildiriler sırasında Luriancı Kabala’ya yeni bir parça eklendiğini öne sürer. 1575 yılında Bohemya’da doğmuş olan ve Luriancı Kabala’yı okumayı öğrenip, Avrupa’da Hristiyan dinleyicilere anlatan Jacob (Yakup) Boehme, bu dönemlerde etkinleşti ve büyük olasılıkla Gül Haçlıları da etki­ledi. Yates’e göre, Güç Haç efsanelerinin kahramanı olan Christian Rosenkreuz “Fama” adlı destanında doğuya gider ve yeni bir büyü (magia) ve Kabala’yla tanışıp, kendine ekler. Destan, Christian Rosenkreuz’un sözüm ona Güç Haç kardeşliğini 1300’lü yıllarda kurduğunu anlatır. Luria gibi, Rosenkreuz’un da Mısır’a gittiği ve Avrupa’ya dönüşünden sonra, İsmaililerin Kahire’deki “Bilgelik Evi” benzeri, gizli bir “Kutsal Ruh Evi” kurduğu söylenir.</span></p>
				<p class="paragraf"><span class="regular-metin">1616 yılında, “Christian Rosenkreuz’un Kimyasal Evliliği” adlı başka bir Güç Haç bildirisi daha belirdi. John Dee’nin yar­dımlarıyla sağlanan, </span><span class="regular-metin">V.</span><span class="regular-metin"> Frederick’le, İngiliz Kralı I. James’in kızı Elizabeth Stuart’ın evliliğinin sağladığı önemli hanedan ittifakını anlatıyordu. Protestan komplocular, Katolik Kilisesi ve Habsburg destekçilerinden bir tepki gelecek olursa, Protestan davasını des­teklediği anlaşılan Kral James’in damadı Frederick’e yardıma ge­leceğini umuyorlardı.</span></p>
				<p class="paragraf"><span class="regular-metin">Bunun yanında, Kimyasal Evlilik’te Christian Rosenkreuz, bir şövalye tarikatıyla bağlandı. Bu da Dizbağı Tarikatı’na atıftı. Frances Yates’in işaret ettiği gibi, </span><span class="regular-metin">V.</span><span class="regular-metin"> Frederick, Elizabeth Stuart’la evlenmesi sonrasındaki geleceği için önemli bir gereksinim olan Dizbağı Tarikatı’na düğünden bir hafta önce yatırım yapmıştı. Bu yüzden, “gül haçı” York ailesinin Kabalacı gülünden türeyen Dizbağı Tarikatı’nın simgelerinden olduğu kadar, Aziz George’un ve dolayısıyla Tapınakçıların kızıl haçıyla da bağlantılı gösteriliyor­du.</span></p>
				<p class="paragraf"><span class="regular-metin">Komplo başlarken, </span><span class="regular-metin">V.</span><span class="regular-metin"> Frederick ailesiyle birlikte Prag’a ge­çince, isyancı Protestanlar tarafından Bohemya tahtı önerildi. Bu hareket Kilise’ye karşı büyük bir hakaretti ve sonunda Otuz Yıl Savaşları başladı. Ancak Frederick’in güçleri Prag önünde dar­madağın oldular. Gül Haç hareketinin umduğunun aksine, Kral James damadına İngiltere’nin yardımını önermedi ve hareket rezil bir sonla bitti. İki yıl içinde Frederick ve Elizabeth Hollanda’ya sürüldüler.</span></p>
				<p class="paragraf"></p>
				<p class="arabaslik-sol-kucuk" id="toc_marker-13-5">ÖZGÜR MASONLAR</p>
				<p class="paragraf"><span class="regular-metin">Gül Haç komplosu başarısızlıkla sonuçlanmış gibi görünse de, üyeleri bu kez İngiltere’de tekrar toplandılar ve Özgür Masonlar adını aldılar. Otuz Yıl Savaşları sırasında Gül Haç Bildirileri’nin yazarı olan Johan Valentin Andrea, Hristiyan Birlikleri denen bir gizli topluluklar ağı kurdu. Andrea’nın yönlendirmesine göre, her bir topluluk adı bilinmeyen bir prens tarafından yönetiliyordu ve hepsinin kendi çalışma alanı olan üç gruptan oluşan on iki kişi de ona yardım ediyordu. Bu birliklerin amacı, Gül Haçlıların çalış­malarını Kilise’nin takibinden kurtarmaktı. Daha önemlisi, Hristiyan Birlikleri, yenilmiş olan Gül Haçlılara İngiltere’de sığınma </span><span class="regular-metin">olanağı sağlıyorlardı. İngiliz ve Avrupalı bu adamlar, sonradan Kraliyet Topluluğu adını alacak olan Görünmez Okul’u kurdular.</span></p>
				<p class="paragraf"><span class="regular-metin">Görünüşe göre, Kraliyet Topluluğu’nun kurucu üyelerinin hepsi Özgür Masonlardı. Mason efsanelerine göre Özgür Mason­luk, Tapınakçılardan oluşan Orta Çağ taş işçilerine (masonlarına) dayanıyordu ve bunlar Paris’teki Notre Dame gibi Gotik kated­rallerde şifreli, gizemci mesajlar bırakmışlardı. Ancak Mason locasına ilk giriş kayıtlarından birisi 1641 yılında Robert Boyle idi. Boyle, aynı zamanda Kraliyet Topluluğu’yla da yakın bağları olan biriydi. Bir başka “inisiye” (topluluğa yeni alınmış çırak), “Pek Soylu Dizbağı Tarikatı’nın Kurumları, Yasaları ve Törenle­ri” kitabını yazmış olan antikacı Elias Ashmole’du. Astrolog William Lilly’yle birlikte, Londra’da 1646 yılında bir Güç Haç locası kurdu. Bu loca, büyük olasılıkla Gül Haçlıların vaftiz babası olan Francis Bacon’un geliştirdiği Yeni Atlantis’in kurulması ütopya­sına dayanıyordu ve Adem’in düşüşünden önceki, insanoğlunun ruhani olarak kusursuz olduğu altın çağı simgeliyordu.</span></p>
				<p class="paragraf"><span class="regular-metin">İngiliz İç Savaşı’nda Özgür Masonların etkili olduğundan sık­lıkla kuşku duyulsa da, bu olaylardaki konumları belirsizdir. Kral James’in oğlu Kral I. Charles 1642 yılında beş inzibat subayını tutuklamaya kalkıştığında İngiliz İç Savaşı patlak verdi ve Par­lamento Güçleri’nin başına Oliver Cromwell geçti. I. Charles’ın kaçmasına izin verildi ama sonra yeniden yakalandı ve 1649 yılın­da yargılanıp, kellesi vuruldu. 1658 yılında Cromwell öldüğünde, merhum kralın oğlu II. Charles yeniden İngiltere kralı olmak üze­re davet edildi. II. Charles Stuart’ın tahta “geri kazandırılması”, babasının idamından 11 yıl sonra, yani 1660 yılında oldu.</span></p>
				<p class="paragraf"><span class="regular-metin">John Robinson’un 1798’de yazdığı “Bir Komplonun Kanıtla­rı” eserinde belirttiği gibi, ilk Mason törenleri Stuart davasını des­tekleyenlerin fikirlerini öne çıkarmaya dayanıyordu. Şöyle der:</span></p>
				<p class="paragraf"><span class="italik">“Üstatlık töreni, adayın ve tüm kardeşlerinin siyasi ilkelerini belirlemek için bir olanak sağlamaya dayanan özgün törenden esinlenmiş ya da biraz değişmiş halidir. Çünkü kralın (I. Charles) ölümüne de, İngiliz anayasasının baş aşağı edilip demokrasinin üç ilkesine göre yeniden oluşturulmasına da, çok kolay uyum sağ­lamıştır. Kardeşliğin nasıl etkilenmiş olduğu, herkesin bu tören sırasında göreceklerinden kolaylıkla anlaşılabilir. “</span></p>
				<p class="paragraf"><span class="regular-metin">Kral II. James’in tahttan feragatı sonrasında Özgür Masonluk, Stuart davasına daha da yaklaştı. II. Charles’ın kardeşi ve halefi olan II. James, Özgürlük ve Bilinç Bildirisi’ni yayınlayıp, Katoliklere korunma sağladığı zaman tahtı bırakmaya zorlandı. Bun­dan sonra hükümdarlık Orangeli William’la, karısı Mary’ye ortak olarak verildi. William ve Mary kuzenlerdi. Mary, II. James’in kızıydı, William ise II. James’in kız kardeşi olan Orange-Nassau Prensesi Mary’nin oğluydu. William ve Mary, Stuart soyundan geliyor olsalarda, İskoçlar bir Stuart hükümdarının kaybından ra­hatsız olmuşlardı ve II. James’in indiği 1689 yılında, bir İskoç topluluğu Bonnie Dundee önderliğinde Killiecrankie’deki hükü­met birliklerinin üstüne yürüdü. İsyana Jakobit İsyanı denildi. Bu ad Latincesi Jacomus olan, İbranicedeki Jacob (Yakup) adından türemişti. Jakobitlerin damgası, Gül Haçlılarınınki gibi, York’un beş yapraklı beyaz gülüydü.</span></p>
				<p class="paragraf"><span class="regular-metin">William 1702 Mart ayında öldü ve taht Mary’nin kardeşi olan Kraliçe Anne’e geçti. İkisinin de bir vâris doğuramamış olmala­rı veraset krizine yol açtı, çünkü Protestan bir vâris olmayınca, Katolik olan II. James tahtı geri isteyebilirdi. İngiltere Parlamen­tosu 1701 yılında bir anlaşma kararı yayınladı. Buna göre, William ve Anne çocuksuz ölürlerse, Palatinli Frederick’le, Elizabeth Stuart’ın kızı olan Hannover Kontesi Sophia İngiliz tahtına vâris olacaktı. Sophia, İngiliz kraliyet ailesinin en yakın Protestan akrabasıydı ama bu arada daha üstte olan pek çok Katolik’in iddiası­nın es geçilmesi gerekiyordu. Sophia, Anne’den birkaç hafta önce ölünce, Sophia’nın oğlu George ilk Hannoverli Kral oldu.</span></p>
				<p class="paragraf"><span class="regular-metin">Bu yüzden, Özgür Masonların görünüşte Stuartlara deste­ği ve Hannoverlilere karşı koyuşları, aslında Gül Haçlılardan </span><span class="regular-metin">V. </span><span class="regular-metin">Frederick’le, Elizabeth Stuart’ın “Kimyasal Evliliği” sayesinde Stuartları ve Guelphleri birleştirmeyi amaçlayan bu atamanın altı­nı doldurmak üzere bir ön hazırlıktı. Ancak uygulamada, Orangeli William’ın tahta geçmesinden üç yıl önce kurulmuş olan Büyük Loca, pek çok İngiliz’in karşı koymasına karşın yeni Alman hü­kümdarlığını destekledi. Büyük Loca 1717 yılında kurulmuştu ve başlangıçta yalnızca bir derece inisiyasyondan oluşuyordu. Kurul­masından beş yıl sonra iki derece daha eklendi ve sistem üç aşama­ya ayrıldı: Çırak, Kalfa ve Usta Mason. Bu derecelere genellikle “mavi dereceler” denir, çünkü mavi renk onlar için önemlidir ve o günden beri Mason sistemlerinin ilk üç derecesinde kullanılmıştır.</span></p>
				<p class="paragraf"><span class="regular-metin">Yeni Büyük Loca, localarında siyasi uyuşmazlığı engellemek konusunda son derece katıydı. Ancak İngiliz Büyük Locası Hannoverciydi ve siyasi uyuşmazlıktan mahrum edilmesi Hannover statükosunu desteklemesini sağladı. Gelecek kuşaklarda Hannover Hanedanı büyük üstatlar oldular. III. George’un dokuzun­cu oğlu olan Augustus Frederick (1773-1843), ölene dek otuz yıl boyunca büyük üstat oldu. George’un babası, II. George’un oğlu olan İngiliz Prensi Frederick Lui’ydi ve Habsburglardan Ferdinand’ın soyundan gelen, dolayısıyla Portekizli b. Yahya ai­lesine bağı olan, Augusta Saxen-Gotha Altenburg’la evlenmişti. Bundan önce, George’un daha sonra </span><span class="regular-metin">V.</span><span class="regular-metin"> George olarak tahta ge­çecek olan abisi büyük üstat idi. Kraliçe Viktoria’nın oğlu olan VII. Edward, daha sonraki kraliyet büyük üstatlarından biri oldu. Edward, Galler prensiyken, 27 yıl Büyük Üstat kaldı. Kral olan en yakın kraliyet Büyük Üstadı, York düküydü ve 1936-1952 arasın­da Kral VI. George olarak hüküm sürdü. Yine de, Büyük Loca bu uyuşmazlığın iki tarafını da halletmeyi bildi. Ancak öte yandan İngiliz Masonları Stuartlara olan bağlılıklarını kaybettiler ve Stuart davasını desteklemek için yeni bir Özgür Masonluk dalı açılıp, eski Tapınak Şövalyeleri’ne benzer bir yapıya büründü. Tapınak Şövalyeleri Özgür Masonluğu’nu kuran kişi, II. James’in vârisi olan III. James’in destekçilerinden olan Michael Ramsey’di ve Kraliyet Topluluğu’ndandı.</span></p>
				<p class="paragraf"><span class="regular-metin">İskoçya Tapınakçılarından geldiğine ve “Kadeh” ailesini tem­sil ettiğine inanılan Stuartlarla, Özgür Masonların kesin olan bağ­lantısı, çoğunlukla ailenin sığındığı Fransa’da oldu. Jakobit dava­sının önemli kişiliklerinden biri Charles Radcliffe idi. Söylendi­ğine göre 1725 yılında ilk kez İngiltere dışında, Paris’te bir loca kurdu ve zamanla bütün Fransa localarının büyük üstadı oldu. İngiliz Özgür Masonluğu, 1730 yıllarında artık evrenselleşmiş olan üç dereceli katılımı sunarken, Radcliffe anlaşıldığı kadarıy­la İskoç Özgür Masonluğu’nu geliştirdi, hatta belki de yarattı ve daha yukarı dereceler oluşturup, sözde İskoçya’da saklanıp akta­rılmakta olan daha büyük gizemlere erişim hakkı sağladı. Jakobit davası, on sekizinci yüzyılın başında İskoçya’da bir Mason locası kurulduğunu ve kökeninin Bristol’de sağ kalmış ve yüzyıllardır çalışmakta olan bir Tapınakçı bölüğüne dayandığını öne sürüyor­du. Haçlı Seferleri sırasında, küçük bir “Suriyeli Hristiyan” gru­bu oldukları söyleniyordu. Bunların, Harran Sabiilerinden gelen Mısırlı Fatımi İsmaililerin Essene’de sağ kalmış irfaniyeci gele­neğinden türemiş doğulu gizemciler oldukları anlaşıldı. Özgür Masonluk içinde “Yahyacı Hristiyanlar” (Johanite) olarak bilinir­ler ve Vaftizci Yahya’nın Mandeanlarına atfedilirler. Tapınakçılar tarafından Müslümanların elinden kurtarıldıkları ve zamanla İskoçya’da yerleşip, yeni bir Tapınakçı tarikatı kurup, daha sonra bir Özgür Mason locasıyla birleştirdikleri söylenir.</span></p>
				<p class="paragraf"><span class="regular-metin">III. James Stuart, Tapınakçı unvanı olan “Aziz Şövalye George” unvanını, oğlu Charles Edward da “Bonnie Prens Charlie” unvanını aldı. “Genç Talip” olarak de Charles Edward, Tapınak Şövalyeleri Tarikatı’na 24 Eylül 1745 yılında alındı. Aynı yıl içinde bir dahaki büyük Jakobit isyanını yönetti ve İskoçya’yı işgal etti. “Yaşlı Talip” olarak bilinen ve II. James’in oğlu olan Francis, Edward Stuart’ın oğluydu. Prens, İskoçya’nın Episkopal Kilisesi tarafından sembo­lik olarak Kral III. Charles ilan edildi. Ancak bir yıl sonra Culloden Moor Savaşı’nda korkunç bir yenilgi aldı ve İskoçların Londra’yı ele geçirip, bir Stuart’ı kral yapma girişimleri suya düştü.</span></p>
				<p class="paragraf"><span class="regular-metin">1758 yılında Paris’te Jakobitler Doğu ve Batı’nın İmparator­ları Büyük Konseyi’ne katıldılar ve bir “kusursuz usul” düzenle­diler. 25 dereceli bu usule göre, en üstte Kraliyet Sırrının Yüce Prensi vardı. Simgeleri, Stuart Hanedanı’nı İngiltere ve İskoçya tahtına yeniden geçirmek niyetlerini içeriyordu. 1762 yılında Prusyalı Büyük Frederick, usulün başına geçti, “Eski ve Geçerli İskoç Usulü”nü belirledi ve dereceleri yeniden düzenleyip, 33’e çıkardı. Prusya’nın güçlenmesinden sorumlu olan Frederick, Palatine Kontu </span><span class="regular-metin">V.</span><span class="regular-metin"> Frederick’le, Elizabeth Stuart’ın torunları­nın torunuydu. Babası Kral I. Frederick William, annesi İngiliz Kralı II. George’un kız kardeşi olan Hannoverli Prenses Sophia Dorothea’ydı. Doğu ve Batı’nın İmparatorları Büyük Konseyi, Büyük Frederick’in damgalarını kendilerine aktardılar. Bunların arasında, Habsburgların çift başlı kartalı da vardı.</span></p>
			</div>
		</div>
</body>
</html>