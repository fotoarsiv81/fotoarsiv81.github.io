<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-13.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:1dac83e3-844a-413a-9f04-31840929d1ad" name="Adept.expected.resource"/>
	</head>
	<body>
		<div id="x5-13.html" xml:lang="en-GB">
			<div class="Basic-Text-Frame">
				<p class="split"><img alt="1.png" class="image" height="143" src="../Images/1_fmt14.jpeg" width="147"/></p>
				<p class="anabaslik" id="toc_marker-14">ON ÜÇÜNCÜ BÖLÜM</p>
				<p class="anabaslik-copy">İLLUMİNATİ</p>
				<p class="paragraf"></p>
				<p class="paragraf"></p>
				<p class="arabaslik-sol-kucuk" id="toc_marker-14-1"><span class="bold" style="font-size:1em;">SABETAYCILIK</span></p>
				<p class="paragraf"><span class="regular-metin">Yeni Kabala olarak da bilinen Luriancı Kabala, Yahudiliğin o gizemci kolunun merkezi formülüdür ve kehanetin tamamlan­ması için tarifleri de çağdaş gizemci yeraltının çekirdek öğretisi olmuştur. Bu yüzden, Luriancı Kabala’dan türemiş ve Guelph ve Stuart ailelerinin birleşmesiyle sonuçlanan Gül Haç komplosuyla ortaya çıkmış olan Özgür Masonluk da on sekizinci yüzyılda İlluminati’nin içeri sızmasıyla birlikte bu okulun gelişmesinde rol oynadı. Bu örgütün amacı, Eflatun’un kadim amacını gerçekleş­tirmek gizemcilikle yetiştirilmiş seçkinler tarafından yönetilen bir Yeni Dünya Düzeni kurmaktı. Bu yüzden, İlluminati’nin planla­rında Yahudilerin katkısı ya da sorumluluğu meselesi, o günden beri araştırmacıların antisemitizmle suçlanmasına neden olur. Ancak Haham Marvin Antelman kısa zaman önce bu meseleye çözüm getirdi ve İlluminati’nin irfaniyeciliğin uç bir grubu olan ve yalancı Mesih Sabetay Zevi tarafından kurulmuş Sabetaycılar tara­fından yönetilmekte olduğunu açığa çıkardı. Gelecek yüzyıllarda çok etkili olacak olmasına karşın, bu hareketin kötücül tasavvurları Yahudilerin geri kalanından da gizli tutuldu ve hatta karşısında bile yer aldı. Bu cahillik durumu İlluminati tarafından geliştirilecekti ve kendilerini de antisemitizm suçlamalarıyla koruyacaklardı.</span></p>
				<p class="paragraf"><span class="regular-metin">Gershom Scholem’e göre: </span><span class="italik">“Luriancı Kabala 1630-40 yılların­da etkin oldu ve Sabetaycı ideoloji bu gelişmeyle yakından ilgiliy­di. Scholem’in açıkladığı gibi, Sabetay hareketi Kudüs’ün yıkıl­masından bu yana, Yahudi tarihinin en geniş ve hızlı Mesih hare­ketiydi.” </span><span class="regular-metin">1666 yılında Sabetay Zevi kendini Yahudiliğin Mesih’i ilan etti. Zevi, büyük bir kitle toplamayı başardı ve dünyadaki Yahudi nüfusun yarısını arkasına aldı. Bunların içinde Filistin, Mısır, Doğu ve Batı Avrupa Yahudileri de vardı. Ancak Zevi, Os­manlı İmparatorluğu sultanı tarafından şehit edilmek ya da din değiştirmek seçimiyle karşılaşınca din değiştirdi ve hareket dur­du. Nathan, Romalı bir Katolik oldu ve hareket neredeyse çöktü, yalnızca bazıları Zevi’nin peşinden din değiştirdiler ve bugünkü Türkiye’de “Dönmeler” olarak bilinen İslami mezhebi kurdular. Bunlar, açıkça İslam’ı icra ederken, hem geleneksel, hem de sap­kın Yahudilikten bir karışımı İslam içine sızdırdılar.</span></p>
				<p class="paragraf"><span class="regular-metin">Sabetaycılık, Mason örgütlenmelerine benzer gizli halkalarda bir süre yaşadıktan sonra Frankistler olarak bilinen mezhep üze­rinden geri çıktı. Aynı zamanda Zoharcılar adıyla da, Aydınlan­mışlar (İlluminated) adıyla da, kökenleri olan Podolya bölgesinde Sabetaycı Zeviciler olarak da bilindiler. Zoharcıların önderi Jacob (Yakup) Frank’tı. Asıl adı Jacob Leibowicz’ti ve kendini Zevi’nin yeniden doğmuş hali olarak görüyordu.</span></p>
				<p class="paragraf"><span class="regular-metin">Kabala’nın en aşağılık irfaniyeci geleneklerini canlandıran Frankistler, yalnız kendi sapkınlıklarını kabul etmeyen Yahudi topluluklarını değil, tüm dinleri yok etmeye niyetlilerdi ve dün­ya egemenliği amaçlarını gizlemek için Siyonist fikirleri sömürdüler. Frankistler, Mesih çağında Torah kurallarının artık geçerli olmadığına, eskiden yasak olanın artık mubah olduğuna hatta zo­runlu olduğuna inanıyorlardı. Bunların içinde tüm cinsel yasaklar yanında ensest de vardı. Bu yüzden, gelişigüzel toplu seks partisi ayinleri yaptılar ve Yahudi toplumu da onları kâfir olarak damga­ladı.</span></p>
				<p class="paragraf"><span class="regular-metin">Frank, “Nihilist Bir Din Efsanesi”ni anlatıyordu. Son tahlilde, inanırlarına toplumun çöküp yok olmasının insanlığı kurtarabile­cek tek şey olduğunu öğretiyordu. Dışarıdan dindar görünüyor ol­malarına karşın, Frankistler “tüm dinleri ve inanç sistemlerini yok etmeyi” amaçlıyorlardı ve “dünyanın yeniden kurulabilmesi için bütün geçmişi tek darbede silebilecek bir devrimi” hayal ediyor­lardı. Frankistlerin devrimci öğretisi üzerine Gershom Scholem, Kabala ve Sembolizmi adlı eserinde şöyle yazdı: “Frank’a göre, anarşik yıkım Şeytan’ın parlaklığını ve ‘Yaşam’ sözcüğünün tüm olumlu tonlarını temsil ediyordu.”</span></p>
				<p class="paragraf"><span class="regular-metin">Jacob Frank, nihilist dinini “Easu” ya da “Edom Yolu” olarak duyurdu. Ona göre, bütün ileri gelen atalar Tanrı’ya ulaşmanın yolunu aramış ama bulamamışlardı. Bu yüzden yeni bir yol bu­lunması gerekiyordu. Bu yol “gerçek yaşam”a çıkacaktı ve Esau ya da Edom da özgürlüğü, insanın kanunlarla kısıtlanmamış do­ğasını simgeliyordu. Bu amaca ulaşabilmek için, bütün kanunla­rın yıkılması ama bunun gizlice yapılması gerekiyordu. “Gerçek inanırlar” zaten Yahudilik ve İslam yolundan geçmiş olduklarına göre, artık “Edom Dini”ni kabul etmelilerdi ya da açıkça Hristi­yanlığı kabul ederken, Jacob Frank’ın gerçek Mesih ve yaşayan Tanrı olduğu inançlarını saklamalılardı.</span></p>
				<p class="paragraf"><span class="regular-metin">1759 yılında, mezhep üyeleri Hristiyanlığa geçtiler ama eski sapkın yollarını da bırakmadılar. Sonuç olarak, Engizisyon Frank’ı 1760’da hapsetti. 1773 yılında işgalci Ruslar tarafından serbest bırakılınca Almanya’da Offenbach’a gitti ve kendini baron ilan etti. Frank’ın din değiştirmesiyle ölümü arasındaki dönemde, mü­ritleri Polonya’nın yanında, Avusturya’ya bağlı olan Moravya ve Bohemya’da da konumlarını güçlendirdiler. Hareket, Masonik ör­gütler içinde etkinleşti ve Kabalacı devrimci fikirleri, Aydınlanma felsefesi ile birleştirdi. Scholem’e göre, Frank’ın müritleri arasın­da Habsburgların yönetimine ve aristokrasisine kabul edilenler de vardı “ama onlar bazı Frankist gelenekleri sürdürerek, Yahudilik ve Hristiyanlık arasındaki sınırları bulandırdılar ve üyelerin Ya­hudilikle ilgileri kalıp kalmadığı muğlaklaştı.”</span></p>
				<p class="paragraf"><span class="regular-metin">Pek çok Frankist aile, evlerinde Frank’ın ardından önderliği ele almış olan kızı olan Eva’nın heykelini bulundurdu. Gershom Scholem şöyle yazar:</span></p>
				<p class="paragraf"><span class="italik">“Mezhebin seçkin örgütlenmesi bu dönemde gezgin ajanlar sayesinde hayatta kaldı ve bunlar gizli toplantılar, dini ayinler ve özgün bir Frankist edebiyat oluşturdular. ‘Müminler’ yalnız kendi aralarında evlenmek kararındaydılar. Frankistler arasın­da, Yahudi tarafta kalmış olanlar da dâhil tutularak, geniş bir aileler arası ilişkiler ağı kuruldu. Sonraları Frankizm, çocukla­rına belli bir eğitimi aldıran ailelerin dini oldu. Almanya, Bo­hemya ve Moravya’da sık sık gizli yaz toplantıları düzenlendi. Carlsbad’daki bu toplantılar, Av ayının dokuzuncu gününe denk getiriliyorlardı.”</span></p>
				<p class="paragraf"><span class="regular-metin">Av</span><span class="regular-metin"> ayının dokuzu, Sabetay Levi’nin sözde doğum günü olmak­tan öte, Yahudilikte de Tisha B’av olarak biliniyordu. Yahudi di­nine göre Tisha B’av, Yahudi tarihinin en karanlık günüydü. Önce Babilliler, sonra da Romalılar tarafından Kudüs Tapınağı’nın yı­kılışını anıyorlardı. Ayrıca 1492 yılının Av ayının dokuzunda Ya­hudiler İspanya’dan sürülmüşlerdi. Bu gün, Yahudiler tarafından oruç ve duayla geçen bir gündü. Ancak Frankistler bu günü tut­kuyla kutladılar ve seks partileri yaptılar.</span></p>
				<p class="paragraf"></p>
				<p class="arabaslik-sol-kucuk" id="toc_marker-14-2"><span class="bold" style="font-size:1em;">İLLÜMİNATİ</span></p>
				<p class="paragraf"><span class="regular-metin">Örgütün öncülleri olan Cizvitler komplo kaynağı olmayı sür­dürdüler ve arkalarından gelecek olan İlluminati’ye yolu açtılar. 1798 yılında yazdığı Komplonun Kanıtı adlı eserinde John Robinson İlluminati’nin sinsi evrimini ve Alman Özgür Masonlu­ğundan çıkışını anlatırken şöyle yazar: </span><span class="italik">“Hristiyan kilisesindeki ayrılıklarla bağlantısını gördüm; Cizvitlerin pek çok kez müda­hale ettiklerini ve Loyola mezhebinin bastırılması sırasındaki sıra dışı uydurmaları ve huzursuzlukları gördüm. Anlaşılan, bu tuhaf kardeşlik, Özgür Masonluğun yardımı sayesinde etkili ka­lıyordu.” </span><span class="regular-metin">Bu yüzden, Papa XIV. Clement Cizvitleri 1773 yılında lağvettiği zaman, en yakın yardımcısı Baron von Knigge tarafın­dan “kılık değiştirmiş bir Cizvit” olarak tanımlanan Adam Weishaupt, onlara benzeyen bir modele dayanak gizli bir mezhep olan İlluminati’yi kurdu.</span></p>
				<p class="paragraf"><span class="regular-metin">Haham Marvin S. Antelman’ın “Uyuşturucudan Kurtulmak” adlı eserine göre, Weishaupt’un Frankist öğretiyi kabul etmesi­ne neden olan ve sonra İlluminati’ye para aktaran, Rothschild Hanedanı’nın kurucusuydu. Yahudi bir sarraf olan Amschel Moses Bauer, Frankfurt’ta yerleşmeye karar verdi. Bir kuyumcu dükkânı açtı ve kapıya da kendi damgasını, yani “Davut Yıldızı”nı taşıyan kırmızı bir kalkan koydu. Kalkan, IV. Charles tarafından Prag Yahudilerine verilen bayrağın aynısıydı ve Frankist öğretiye göre, Hazarların ya da Kızıl Yahudilerin kızıl bayrağıydı. Almanca kızıl bayrak “Rot Schild” olarak söylendiği için, Bauer’in oğlu olan Amschel Mayer Bauer de Rotschild adını aldı.</span></p>
				<p class="paragraf"><span class="regular-metin">Rotschild şöyle diyordu: “Bir ulusun parasının kontrolü bende olduğu sürece, yasaları kimin koyduğu beni bağlamaz.” Rotschild’in servetinin büyük bölümü Hesse-Kassel ailesiyle ortaklığından geliyordu. Rotschild, Hannover’de Oppenheim Bankası’nda, Tuğgeneral Baron von Estorff’un altında üç yıl çıraklık yaptı. Bu kişi, Hesse-Kassel Beyi II. Frederick’in da­nışmanıydı. II. Frederick Dizbağı Tarikatı üyesi olması yanında Avrupa’nın en zengin adamıydı ve servetinin büyük bölümü, ba­bası İsveç Kralı VIII. Wilhelm’den kalmıştı.</span></p>
				<p class="paragraf"><span class="regular-metin">Hesse ailesi, Protestan reformunun kahramanlarından biri olan, Hesse Beyi I. “Büyük” Philip’in soyundan gelir. Orta Çağ başla­rında Hesse, Turingiya’nın bir parçasıydı ama on üçüncü yüzyıl­daki Turingiya Taht Savaşı sonrasında bağımsız oldu ve Roma Germen İmparatorluğu’nun bir beyliği haline geldi. Bu devlet, 1567 yılında Philip ölene dek sürdü. Philip, Brandenburg Uç Beyi I. Frederick’in kız kardeşi Margaret’le, Hessen Beyi Hermann’ın soyundan geliyordu. Philip, Saksonyalı Christine’le evlendi. Bu kadının annesi Roma-Germen İmparatoru Sigismund’un toru­nunun torunu olan Jagellonlu Barbara’ydı. Philip’in niyetlerine karşın, Hesse dört oğlu arasında paylaşıldı ama sağ kalabilen iki tane beylik Hessen-Kassel’le, Hessen-Darmstadt oldu. Philip’in kızı Elizabeth, V. Frederick’in büyükbabası olan Ren Palatini VI. Ludwig’le evlendi.</span></p>
				<p class="paragraf"><span class="regular-metin">Hessen-Kasselli II. Frederick, Palatin V. Frederick’in kız kar­deşi Elizabeth Charlotte’un torununun torunuydu. Elizabeth Char-lotte, aynı zamanda Prusya Kralı I. Frederick’in büyükannesiydi. Hessen-Kasselli II. Frederick, Palatin IV. Frederick’in amcası olan Hesse Kasselli “Alim Maurice”in soyundan geliyordu. Maurice, pek çok Güç Haçlı’nın ve simyacının hizmetinde bulunmuştu ve Francis Yates’e göre Kassel kenti Gül Haç bildirisinin ilk yayın­landığı yerdi. Hessen-Kesselli II. Frederick, Hannover Prensesi Maria’yla evlendi. Bu kadın, Prusya Kralı II. Frederick’in kuze­niydi ve İngiltere Kralı II. George’un da kızıydı.</span></p>
				<p class="paragraf"><span class="regular-metin">Baron von Estroff, Mayer Amschel beyinin danışmanıyken yatırımları sayesinde çok servet biriktirdi. Mayer Amshel, Ameri­kan Devrimi’ni bastırmak için, Frederick’in karısının yeğeni olan İngiliz Kralı III. George’a 16800 Hesseli asker ayarladı. Hessen-Kasselli II. Frederick 1785 yılında öldüğünde, Rotschild onun halefi olan IX. Wilhelm üzerinde tam bir etki sağladı ve o da dö­neminin en zengin hükümdarlarından birisi oldu.</span></p>
				<p class="paragraf"><span class="regular-metin">1773 yılında Mayer Rotschild zengin ve güçlü on iki ada­mı, yeni bir dünya düzenini kurmak üzere kaynaklarını birleş­tirmeye ikna etmek üzere davet etti. Böylece, Adam Weishaupt İlluminati’yi kurmakla görevlendirildi. Yahudi doğmasına karşın, çocukluktan beri Cizvitler tarafından eğitilmişti. Kilisenin Ciz­vit Tarikatı’nı lağvetmesinden üç yıl sonra, 1 Mayıs 1776 yılında Weishaupt, Mükemmelliyetçiler Tarikatı’nın (Perfectibilists) ku­rulduğunu ilan etti, bu tarikat zaman içinde daha yaygın adıyla İlluminati olarak bilinecekti.</span></p>
				<p class="paragraf"><span class="regular-metin">İlluminati, çağdaş tarih içinde geniş çaplı bir komplonun ka­nıtlanabilir izlerini bulabileceğimiz tek örnektir. Weishaupt, özel mülkiyetin, toplumsal otoritenin ve millet kavramının ortadan kalkmasıyla oluşacak bir süper devlet ütopyası kuruyordu. Bu ir­faniyeci devlette insanlar sevgi, barış, ruhani erdem ve eşitliğe dayanan evrensel bir kardeşlik içinde, “uyum” içinde yaşayacak­lardı. Weishaupt’un değiştirmek istediği birincil hedefleri salta­nat, kilise ve soylu sınıftı.</span></p>
				<p class="paragraf"><span class="regular-metin">33. dereceden İskoç Masonu olan Albert Pike’a göre, İlluminati öğretileri, kendilerinden önceki Tapınakçılar, Gül Haçlılar ve Özgür Masonlar gibi, Kabala geleneğine dayanıyordu:</span></p>
				<p class="paragraf"><span class="italik">“Eski Magilerin gizemci bilimi, kadim gizemlerin gölgeleri altında gizlendi. İrfaniyeciler tarafından kusurlu ya da bozuk bi­çimde ortaya kondu. Tapınakçıların sözde suçlarının belirsizliği altında tahmin edilmeye çalışıldı ve Yüksek Masonluk Usulü’nde aşılması olanaksız görünen muammalara sarılı halde bulundu. Magilik, İbrahim’in ve Orfeus’un, Konfüçyüs’ün ve Zerdüşt’ün bilimiydi. Bu bilimin dogmaları Enoch ve Trismegitus tarafından taş tabletlere kazınmıştı. Musa bunları saflaştırdı ve peçelerini kaldırdı. Kutsal Kabala’yı İsrail halkının özel mirası ve onların rahiplerinin sırları haline getirerek, onları yeni bir peçenin altına koydu. Thebes’in ve Eleusis’in sırları da, bunların bazı simgeleri­ni taşıyan toplumlar tarafından değiştirildi ve gizemlerin anahta­rı, giderek büyüyen bir batıl inancın altında kayboldu. Magilerin Çıraklık Yıldızı (Sirius) yoluyla ilan ettikleri peygamberler -sırf kiliseye yeni bir efsaneler ve simgeler dokusu sağlayabilmek için-gerçekleri oldum olası bayağı olanlardan gizlemiş ve seçkinler için saklamış olan eski tapınağın yıpranmış peçesini parçaladık­larından beri, kendi peygamberlerinin katili olan ve sıklıkla Su­riyelilerin ve Babillilerin fahişeliğini de yapan Kudüs’ün sözleri, sonunda kutsallıklarını yitirdi.”</span></p>
				<p class="paragraf"><span class="regular-metin">Weishaupt’un diplomatik beceriksizliği, Mason çevrelerde iyi tanınan Freiherr von Knigge’yi yanına alana dek, başarılı vaazlar vermesine engel oldu. Özgür Masonların 1782 yılında Wilhelmsbad’daki uluslararası toplantısı olduğunda, Weishaupt ve Knigge’nin kalan tek “saf” Masonluk çeşidi olduğunu öne sürdükleri “Aydınlanmış Özgür Masonluk” (İlluminated Freemasonry) o kadar ün kazanmıştı ki, toplantıya gelenlerin çoğu zaten katılmak istiyorlardı. Özgür Masonluğun ve “aydınlanma­nın” en önemli temsilcisi İlluminati oldu ve 1783 yılında Avru­pa Özgür Masonlarının en önemli liderlerinden olan Brunswick Dükü Ferdidand’ı da kendine kattı. Ferdinand, İngiltere Kralı I. George’un torununun torunuydu ve III. George’un kız kardeşi olan Augusta’yla evlenmişti. Diğer ünlü üyeler Goethe, Herder ve Nicolai’ydi.</span></p>
				<p class="paragraf"><span class="regular-metin">Kısa zamanda tüm Almanya ve Avusturya’da İlluminati loca­ları kuruldu ve İtalya, Macaristan, Fransa ve İsviçre’de şubeler açıldı. Ancak, tarikata sızmış olan polis muhbirleri tarafından or­taya çıkarılan ve Bavyera’da tüm gizli toplulukların yasaklanma­sına neden olan 1784 yılında Habsburgları devirmeyi amaçlayan İlluminati komplosu, Weishaupt’un müritlerini yeraltına itti. Yine de, üyelerinin gizlice çalışıyor, kışkırtıcı fikirleri yayıyor ve perde arkasında kumpas çeviriyor olabilecekleri kuşkusu kaldı. Fransız Devrimi’nden önce Weishaupt’un şöyle dediği söylenir: “Kurtu­luş, güçlü tahtların kılıçlarla savunulmasında, tütsülerin cennete uzanmasında, binlerce adamın birden hasat yapmasında değildir. Başlamak üzere olan devrim, tamamlanmazsa kısır kalacaktır.”</span></p>
				<p class="arabaslik-sol-kucuk" id="toc_marker-14-3"><span class="bold" style="font-size:1em;">ASYA KARDEŞLİĞİ</span></p>
				<p class="paragraf"><span class="regular-metin">İlluminati sonunda lağvedilmiş olsa da, Frankistler Özgür Ma­sonluğun ve ilgili gizli toplulukların gelişmesinde etkilerini sür­dürdüler. Temel olarak, ikincil Özgür Masonluğun evrilmesinden </span><span class="regular-metin">ve Mısır’ın unutulmuş irfaniyeci geleneğini geri alma çabasından sorumluydular. Bu amaç, gizemci toplulukları Avrupa ve Mısır ol­mak üzere, iki eylem bölgesine böldü. Çağdaş gizli toplulukların ve İslami köktendinciler rolü yapan Orta Doğu gizli toplulukların gelişmesindeki en önemli dönüşümler bu iki merkezden evrildi. Bu iki odak, zaman içinde “Medeniyetler Çatışması” komplosunu türeteceklerdi.</span></p>
				<p class="paragraf"><span class="regular-metin">Jacob Frank’ın yeğeni ve halefi, Hristiyanlığa dönmüş ve Habsburg soyluları arasına Franz Thomas von Schoenfeld adıyla karışmış olan Musa Dobruşka’ydı. Franz olarak Avusturya Özgür Masonlarının arasına karıştı ve Ecker von Eckhoffen’le temasa geçti. 1780’lerin başlarında, Eckhoffen 1777 Altın ve Gül Haçı adlı bir tarikatla ters düştü ve Dobruşka ve Habsburg soylularıyla birlikte Asya Kardeşliği’ni oluşturdu. Aynı zaman Işık Kardeşli­ği (Fratres Lucis) olarak da bilinen Asya Kardeşliği’nin temelini Güç Haçlıları, Martincilik ve İlluminati oluşturuyordu. Tarikat çoğunlukla Yahudiler, Türkler, İranlılar ve Ermenilerden oluşu­yordu. Sözüm ona bu kişiler Tapınakçılar tarafından kurtarılmış olan “Suriyeli Hristiyanları”, yani Sabiileri ya da onların halefi olan Mısır İsmaililerini temsil ediyorlardı. Örgütün tam adı şöy­leydi: Evangelist Aziz Yahya’nın Kardeş Şövalyeleri.</span></p>
				<p class="paragraf"><span class="regular-metin">Asya Kardeşliği’nin büyük üstadı, aynı zamanda İlluminati’nin ileri gelen bir üyesi olan Prens Karl’dı ve Hessen-Kasselli I. Wilhelm’in kardeşiydi. İkisi de Hessen-Kasselli II. Frederick’in İngiltere Prensesi Hannoverli Mary’den doğan oğullarıydılar. Dolayısıyla, Büyük Prusyalı II. Frederick’le de, Brunswick Dükü Ferdinand’ın karısı Augusta’yla da kuzen oluyorlardı. Karl Da­nimarka, Norveç, Yunanistan ve sonradan Rus imparatorları olan Romanovları türeten Oldenburg Hanedanı’ndan kuzeni olan Da­nimarka Prensesi Louise’le evlendi. Efsaneye göre, Oldenbergler, Boullionlu Godfrey’in kardeşi olan Elgimar soyundan geliyorlar­dı.</span></p>
				<p class="paragraf"><span class="regular-metin">Asya Kardeşliği’nin bir başka üyesi, ünlü bir şarlatan ve simyacı olan ve pek çok insanın ölümsüz olduğuna inandığı St. Germain kontuydu. Gizemciler arasında hâlâ çağdaş tarihleri­nin belki de en önemli kişiliği olarak algılanır. Pek çok büyülü gücü olduğuna, uçabildiği, ışınlanabildiği, duvarlardan geçe­bildiği, insanları telepatiyle etkileyebildiğine inanılır. Christian Rosenkreutz’un yeniden yaşama dönmüş hallerinden biri olarak tanımlanır. Teosofistler, onun bir Ermiş Üstatlardan, yani insan­lık tarihini gizlici gütmekte olan varlıklardan biri olduğunu dü­şünür. Söylendiğine göre unvanı “Uygarlığın Efendisi”dir. Bazı Batıni gruplar, Amerika’nın Kurucu Babalarının, Bağımsızlık Bildirgesi’ni ve Birleşik Devletler Anayasası’nın ilhamını ondan aldığını, ayrıca Birleşik Devletler’in büyük mührünü de onun ta­sarladığını söylerler. Bu sırada St. Germain, Özgür Masonluğun büyük üstadıydı ve Fransa Kralı XV. Lui’yle ve onun metresi Madam Pompador’la yakınlaşmıştı. St. Germain, Karl’ın sürekli misafiriydi ve Karl kendisinden “yaşamış en büyük düşünür” diye söz eder ve ona “Papa” derdi.</span></p>
				<p class="paragraf"><span class="regular-metin">Rus ordusu III. Peter’e bir komplo düzenleyip, karısı Bü­yük Katarina’yı tahta çıkarıverdiğinde, St. Germain de St. Petersburg’daydı. Katarina, çok uzaktan Rus ataları bulunan bir Alman prensesiydi. On ikinci yüzyılda kurulmuş olan Anhalt Zerbst ailesinden geliyordu. Bu aile, Geza Arpad’la, Kievli I. Vladimir’in torunu olan Elizabeth Arpad’la, III. Mieszko’nun kızı olan Polonyalı Judith’le evlenmiş olan Saksonya Dükü III. Bernard’ın soyuydu.</span></p>
				<p class="paragraf"><span class="regular-metin">Büyük Katarina, “Aydınlanmış hükümdarlardan” biri ola­rak anılır, çünkü İlluminati çıkarına pek çok siyasi ve kültürel reformlar yapmıştır. Düzenli olarak görüştüğü Voltaire, tanrıça Astarte inancının temeli olan kadim Babil kraliçesine atıfla, ona “Rusya’nın Semiramis’i” derdi. Katarina’nın yerine oğlu Çar I. Paul geçti. Anılarında, oğlunun babasının kocası Dük Peter ol­madığını, sevgilisi Sergei Saltykoff olduğunu ısrarla belirtti. Saltykoff, St. Germain’in pek çok takma adından biriydi ve bu adı Türklere karşı savaşan Rus ordusundayken kullanmıştı. Onların oğlu Çar I. Paul, hem Mason’du, hem de Malta Şövalyelerinin Büyük Üstadı’ydı.</span></p>
				<p class="paragraf"><span class="regular-metin">Paskal, St. Martin ve Swedenborg gibi ileri gelen İlluminati üyelerinin hepsi, Asya Kardeşliği üyesiydiler. Tarikatın dağılma­sından sonra, İlluminati unvanı St. Martin tarafından kurulmuş olan Martinistlere verildi. Martinist Sinerji Tarikatı’nın kökeni, 1727 yılında doğmuş olan Fransız mistik Martinez Paskal’a da­yanır. Evrenin Seçkin Rahipleri Mason Şövalyeler Tarikatı (Ordre des Chevailer Maçons Elus-Coen de L’Univers) adlı bir hareket örgütledi ve bu çabası çırağı olan St. Martinli Lui-Claude’un Martinistleri (French Illumines) kurmasıyla ileriye taşındı. 1771 yılında tüm Masonik gruplar “Amis Reunis” adlı yeni bir loca altında kaynaştılar. Amis Reunis’in devamı olarak 1773 yılında Savalette de tarafından Swedenborgcu, Martinist ve Gül Haç gi­zemlerinin birleşimi olan Langes Philalethes Yolu’nda sürdü.</span></p>
				<p class="paragraf"><span class="regular-metin">Emmanuel Swedenborg, Londralı Dr. Samuel Jacob Falk’ın öğretisi olan ve sözde Tanrı’nın büyülü adlarıyla ilgilenen “Baal Şem” yöntemiyle ilgilendi. Falk, gizli bir Sabetaycıydı ve İngil­tere, Hollanda, Polonya ve Almanya’daki Frankistlerle iş birliği içindeydi. “Gizli Topluluklar ve Yanıltıcı Hareketler” adlı ese­rinde Nesta Webster’in açıkladığına göre; “Falk, sahiden de bir Mason’dan ötesiydi. Yüksek dereceliydi ve gizli toplulukların akıl danıştığı bir kâhindi.” Son olarak, Savalette de Langes’a göre; “Bazıları onun tüm Yahudilerin başı olduğuna inanıyorlar ve hayatı boyunca başardığı harika politikaları anlatıyorlar”dı.</span></p>
				<p class="paragraf"><span class="regular-metin">Ayrıca Webster da Falk’ın Londra’da yaratılmış olan “Mısır Yolu”nu kuran Kont Cagliostro’nun kaynağı olduğunu öne sü­rer. Asıl adı Guiseppe Balsamo olan Cagliostro, Fransız Dev­rimi öncesi yıllarda Paris sosyetesi içinde büyük ilgi gören bir şarlatan ve sihirbazdı. Ancak kendi düzdüğü öyküye göre, Mal­ta Adası’nda bir yetim olarak doğmuştu. Söylediğine göre ilk anıları Arabistan’daki kutsal kent Medine’deydi. Buraya “Akarat” diyordu ve Müftü Salaheym’in sarayında yaşamıştı. Başına dört kişi verilmişti ve bunların başında Althotas adlı Doğulu bir usta vardı. Onu çeşitli bilimler konusunda eğitmişti ve pek çok Doğu dilini de öğretmişti. Hoca da, öğrenci de dışarıdan İslam dinini kabul ediyor gibi görünseler de, Cagliostro sonradan “Ger­çek din, yüreklerimize kazınmıştı” diye yazdı. Ancak tarihçiler, yoksul bir ailenin oğlu olan Balsamo’nun Palermo sokaklarında bir serseri olarak büyüdüğüne inanırlar. Küçük suçlar işledikten sonra Sicilya’dan kaçtı ve Yunanistan, Mısır, İran, Arabistan ve Rodos’a geçip, anlaşıldığı kadarıyla simya çalıştı. Sonunda kont unvanını aldı ve 1768 yılında “Serafina” adıyla anılan Romalı gü­zel Lorenza Feliciani’yle evlendi. Büyük Avrupa kentlerinin tü­münü dolaşıp gençlik iksirleri satarken simyacı, kâhin, medyum ve şifacı rolü oynadı. Seansları, 1785 yılı Paris sosyetesinde çok modaydı.</span></p>
				<p class="paragraf"><span class="regular-metin">Kendi söylediğine göre, Cagliostro’nun göre “Özgür Mason­luğu Weishaupt’un projelerine göre yönlendirmek”di. 1848 tarih­li “Fransız Devrimi Tarihi” eserinde Lui Blanc, Cagliostro’nun 1781 yılında Frankfurt’ta “Tapınakçıların büyük üstadının” eliy­le İlluminati’ye alındığını yazar. Bundan sonra, onların zamanla gücü ele geçirmelerine hazırlık olarak, Marie Antoinette’e kar­şı “kolye olayı” gibisinden karanlık komploları yürütmek üzere emir ve para aldı. Sonuç olarak, Bastille Hapishanesi’nde dokuz ay geçirdi ve sonunda Fransa’dan kovuldu. 1789 yılında karısı onun bir kâfir, büyücü ve Özgür Mason olduğunu Engizisyon’a ihbar edince Roma’da tutuklandı. Yargılandı ve ölüm cezası aldı ama cezası sonradan Apeninler’deki San Leo Kalesi’nde ömür boyu hapse çevrildi ve orada öldü.</span></p>
				<p class="arabaslik-sol-kucuk" id="toc_marker-14-4"><span class="bold" style="font-size:1em;">FRANSIZ DEVRİMİ</span></p>
				<p class="paragraf"><span class="regular-metin">Yasaklanmış olmasına karşın, İlluminati Fransa’daki devrim için çalışmayı sürdürdü. Eylemlerin asıl yürütücüsü Lyon kentin­deki Kutsal Şövalyeler Locası’ydı (Loge des Chevailers Bienfaisants). Bu loca, Fransız Özgür Masonlarının başındaydı ve uydur­ma Masonik Tapınak Şövalyeleri Tarikatı’nın da kurulduğu yerdi. Büyük üstatları, bir İlluminati üyesi olan Orleans düküydü. Tüm Özgür Masonların Büyük Üstadı Büyük Frederick’in yardımcılı­ğından öte bir görevi yoktu ama ikisi de Stuart soyundan geliyor­lardı. Dükün torununun torunu olan II. Phillip, I. Phillip’le, Elizabeth Charlotte’un oğluydu. Elizabeth, Rhine Kontu Frederick’le, İngiliz Kralı 1. James’in kızı olan Elizabeth’in torununun torunuy­du. Böylece Orleans dükü, kraldan ve karısı Marie Antoinette’ten nefret ettiği kadar, kendisini gelecek devrimde kral yapmayı da temel dürtü haline getirmişti. Devrimden sekiz yıl kadar önce Orleans, Fransa Büyük Üstadı seçildi ve çeşitli localardan oluşan ortaklık da Büyük Doğu olarak tanındı. Devrimin asıl kışkırtı­cıları olan Mirabeau, Condorcet, Rochefoucault ve diğerleri, bu locaların ileri gelen kişileriydiler. Mirabeau kontu, İlluminati’nin de üyesiydi ve 1782 yılında Hessen-Kassel’in Wilhelmsbad ken­tindeki Büyük Masonik Toplantı’ya katılmıştı; söylendiğine göre yaklaşan devrimin temel planı da ilk olarak orada tartışılmıştı. 1788 yılında, onun talebi üzerine İlluminati görevlileri Fransız localarına stratejiyi anlatmak üzere gönderildiler. İlk öğütleri, her locada bir siyasi komite kurulmasıydı ve bu kulüplerden Jakobenler Kulübü çıktı. Kısa zamanda, Büyük Doğu içindeki her locaya Weishaupt taraftarları sızmıştı ve devlete karşı terörizm siyasetini etkin olarak yayıyorlardı.</span></p>
				<p class="paragraf"><span class="regular-metin">Aydınlanma döneminin tüm ileri gelen düşünürleri ya Özgür Masonlardı ya da İlluminati üyeleriydiler ve bu hedefi destekle­diler. İlluminati, kitleleri etkilemek için irfaniyeciliğin de ülküsü olan “özgürlük” kavramını sömürdü. “Özgürlük” adına verilen mücadeleyi temsil etmek için gelişme mitini kurdular ve tarihin batıl inançtan, baskıcılıktan “kurtulmaya” doğru bir hareket ol­duğunu geliştirdiler. Bu durumda “baskı”, Katolik Kilisesi’ydi. Gelişme efsanesi, aslında Luriancı Kabala’nın bir uyarlamasıydı ve İlluminati’nin asıl amacı olan dünya dinlerini alaşağı etmek ve kendi Mesihleri tarafından yönetilecek bir Yeni Dünya Düzeni kurmak fikrini gizlemek amacıyla kullanılıyordu.</span></p>
				<p class="paragraf"><span class="regular-metin">“İnsan Aklının Gelişiminin Tarihi Ana Hatları” eserinin yazarı, İlluminati üyesi de olan Condorcet Markizi Marie Jean Caritat’a göre, tarih dokuz aşamadan oluşuyordu ve henüz gelecek olan onuncu aşama, insanlığın özgürlük, eşitlik ve adalet bulacakları aşamaydı. Bu dönemlerin ilki, insanların kabile düzeninde yaşa­dıkları, ekonominin en basit halde olduğu ve dinlerin başladığı aşamaydı. Ardından gelen sekiz dönem boyunca dil, zanaat, gö­çerlik, köyler, kasabalar, ticaret ve kadim klasik uygarlığın do­ruğuna ulaşıldı. Bundan sonra, Hristiyan toplumun “barbarlığı”, onun ardından Rönesans, çağdaş bilimin doğuşu ve dokuzuncu dönemde de Aydınlanma projesinin geliştirilmesi. Concordet’e göre, “Bütün belirtiler, insan ırkının büyük devrimlerinden birini içerecek olan bir dönemin eşiğinde durduğumuzu gösteriyor... Var olan bilgimizle, bunun hayırlı olacağından emin olabiliyo­ruz.” Onuncu dönem hâlâ gelecekteydi ve insanın tam eşitliği, öz­gürlüğü, açlığı ve yoksulluğu ortadan kaldırışını ve insan aklının da üzerindeki tüm engellerden kurtuluşunu simgeleyecekti.</span></p>
				<p class="paragraf"><span class="regular-metin">İlluminati üyesi olan Gotthold Ephraim Lessing de, “İnsan Ir­kının Eğitimi” kitabında insan gelişmesi gibi Aydınlanmacı fikir­ler sundu. Lessing’i en ünlü kılan şey, “gizli Sabetaycı” Haham Falk’a gönderme yaptığı Bilge Nathan’dır. Yine İlluminati’den olan ve Alman milliyetçiliğinin yükselmesinin perde arkasındaki adı olan Johann Gottfried Herder’in çalışması daha elle tutulur ve sistemliydi. “İnsanlık Düşünce Tarihinin Ana Hatları” kitabın­da Herder, insanlığın bitmek bilmez bir evrim sürecinde olduğu­nu anlattı: Bu evrim, insan ırkının başlangıcıyla ortaya çıkmıştı, adım adım ilerlemişti ve başta Almanya olmak üzere, tüm Batı’nın ulaşmış olduğu uygarlık düzeyine dayanmıştı.</span></p>
				<p class="paragraf"><span class="regular-metin">Alman aydınlanmacı düşünürlerinin en son önemli adı, Emmanual Swedenborg’dan etkilenmiş olan Immanuel Kant’tı. Kant, “Kozmopolitik Bakış Açısından Evrenin Tarihi” kitabında, insan gelişimini merkezde tutmuştu. Bazı önermeleri, İlluminati’nin planlarının ana hatlarını açıkça çiziyordu:</span></p>
				<p class="paragraf"><span class="italik">“Bir bütün olarak insan ırkının tarihi, insanlığa yüklemiş ol­duğu yeteneklerin tümünün bütünüyle gelişmiş olduğu duruma ulaşabilmesi için gereken iç ve dış kusursuzluğa varmak adı­na, önce bir siyasi yapılanmayı oluşturmasını amaçlayan Doğa Ana’nın gizli bir planı olduğunun farkına varış süreci olarak ta­nımlanabilir. “</span></p>
				<p class="paragraf"><span class="regular-metin">Bu telkin yöntemleriyle, Fransızlar kendi hükümetlerini alaşa­ğı etmeyi başardılar ve İlluminati’nin önünü açtılar. 1789 yılında Bastille Hapishanesi’ne girildiği zaman, söylentiye göre Mirabeau kontu şöyle demişti: “Fransız Devrimi’nin gizli hareketleri, tahtı da sunağı da Jacques de Molay’ın mezarına atmaya yemin etti.” Peki çoğu Masonik örgütlere üye olan devrimciler, gizem­ci çevrelerin simgelerine ve diline uyum sağladılar. Masonların düsturu olan “eşitlik, özgürlük ve kardeşlik”, onların toplanma sloganı oldu. Fransa Kralı XIV. Lui idam edildiğinde, kalabalığın içinden bir ses şöyle bağırdı: “De Molay’in intikamı alındı!”</span></p>
				<p class="arabaslik-sol-kucuk" id="toc_marker-14-5"><span class="bold" style="font-size:1em;">AMERİKAN DEVRİMİ</span></p>
				<p class="paragraf"><span class="regular-metin">Fransız Devrimi’nin hemen öncesinde, 1776 yılında İlluminati Amerikan Devrimi’ni ortaya çıkarma komplosunu kuruyordu. Bağımsızlık Bildirgesini imzalayan elli altı Amerikan isyancıdan yalnızca altı tanesi Mason değildi. Amerikan Anayasası bile Fran­sız Devrimi’nden ve Özgür Masonluk ülkülerinden esinlenmişti. Hristiyan ahlaki değerlerinden kurtulmak anlamına gelen “özgür­lüğü” yüceltiyor, bu ahlak kurallarını daha önceden İlluminati’nin gizli toplantılarında tartışılmış olan “devredilemez haklar” kavra­mıyla değiştirmeyi amaçlıyordu.</span></p>
				<p class="paragraf"><span class="regular-metin">Demokrat Parti’nin kurucusu olan Washington da, Jefferson da, Balıkçı Kral Bretagne soyunun ileri gelenleriydiler. Dolayı­sıyla, Arimethealı Yusuf’un ve “Deniz Tanrısı”nın soyundandılar. Ayrıca, Washington da Jefferson da Adam Weishaupt’un sa­vunucularıydılar hatta Jeffersson ondan “tutkulu bir hayırsever”olarak söz ediyordu. George Washington, “İllumiati öğretilerinin ve Jakobenlik ilklerinin Birleşik Devletler’de yayılmış olduğunu” reddetmediğini yazdı. “Aksine” diye cevap verdi, “kimse bu du­rumdan benim kadar mutlu olamaz.” Şöyle devam etti:</span></p>
				<p class="paragraf"><span class="italik">“İletmeye çalıştığım fikir, Özgür Mason Localarının bu ülke­de topluluklar adı altında ne ilkinin acımasız düsturunu, ne de ikincinin kötücül ilkelerini yaymaya çalıştıklarına inanmamış olduğumdur. İçlerinden bireyler, kurucuları ya da kurulmaları için kullanılan yöntemler bunu yapmış olabilir. Birleşik Devletler ‘deki demokratik topluluklar bu amaca sahip olmuş olabilirler ve ger­çekten de halkı devletten ayırmış oldukları da tartışılmayacak ka­dar ortadadır.”</span></p>
				<p class="paragraf"><span class="regular-metin">New England’daki “İskoç Usulünün” yeni düzenlenmiş loca­larına İlluminati’nin sızmasından sorumlu olan kişi Jeffersson’dı. Weishaupt’u şöyle savunuyordu:</span></p>
				<p class="paragraf"><span class="regular-metin">“Weishaupt, bir tiranın ve rahiplerin baskısı altında yaşadığı için, bilgiyi de, ahlaki değerleri de yayarken dikkatli olması ge­rektiğini biliyordu. Bu yüzden görüşlerinde bir gizem havası sindi ve bu da kovulmasına neden oldu. Eğer Weishaupt, insanları bilge ve erdemli kılmak yolunda hiçbir sırrın gerekli olmadığı bu­rada yazmış olsaydı, bu amaçla böylesi gizli bir mekanizmaya gerek duymazdı.”</span></p>
				<p class="paragraf"><span class="regular-metin">18 Eylül 1793’te Başkan George Washington, Birleşik Devlet­ler başkentini ilan etti. Mason önlüğü giyinmiş halde, köşe taşına gümüş bir tabak koydu ve onu Mason simgeleri olan mısır, yağ ve şarapla doldurdu. Washington D.C. kentinin planı bile, Özgür Masonlardan mimar Pierre Charles L’Enfante tarafından beş kö­şeli yıldız (Pentagram) biçiminde yapıldı. 1848 yılında, Masonik bir törenle dikilen Washington Anıtı’nın taşı, eskiden kadim Orta Doğu’nun ölmekte olan tanrılarına adanan mihrap taşlarının aynı­sıydı. Söylendiğine göre, bağımsızlıktan beri her Birleşik Devlet­ler başkanı da 33. Dereceden bir Özgür Mason oldu.</span></p>
				<p class="arabaslik-sol-kucuk" id="toc_marker-14-6">1848: DEVRİMLER YILI</p>
				<p class="paragraf"><span class="regular-metin">İlluminati’nin fesatları, Devrimler Yılı olarak bilinen 1848 yılının siyasi ayaklanmaları boyunca sürdü. Bu yıl, Asya Kardeşliği’nin etkisiyle türetilmiş olan Mısır Usulü Özgür Ma­sonluğun kurduklarının meyve verdiği yıldı. Bu bağlantılar saye­sinde, yüzyılın geri kalanı Gizemciliğin Yeniden Doğuşu olarak adlandırıldı ve en habis gizemci örgütler gelişti. Yirminci yüzyıl­da da, sözüm ona Fatımi zamanlarının İsmaili “Büyük Loca”sını temsil eden Mısır’daki gizli örgütlerle bağlantı kurdular ve İslami köktendinciliği türettiler.</span></p>
				<p class="paragraf"><span class="regular-metin">Mısır’ın İncil’deki adından Masonik Mizra Usulü’nün içine gi­zemci öğretilerin katılması da Cagliostro’nun işiydi. Sözde, o ül­keye seyahatleri sırasında gizli öğretilere ulaşmıştı. Napolyon’un Pilaletler, Asya Kardeşleri ve Martinistler içeren ordusu, sözde İsmaililerin on birinci yüzyılda kurmuş olduğu Büyük Loca’yı temsil eden ve gizemcilerin Luksor Hermetik Kardeşliği olarak tanıdığı yerel bir Batıni kardeşlikle bağlantıya geçtiler.</span></p>
				<p class="paragraf"><span class="regular-metin">1789 yılında, Napolyon ve generali Kleber, Büyük Piramit Keops’taki bir “Mısırlı bilge”nin halkasına atandıkları zaman, Kahire’de bir Özgür Masonluk büyük locası kuruldu ve. Bu pira­mit, kadim Mısır Masonluğu’nun simgesiydi. O zaman Mısır hü­kümdarı olan Mehmet Ali Paşa, söylendiğine göre ölene dek Özgür Masonlardan da biriydi ve Mısır locaları, Avrupa’daki denkleriyle iletişim içindeydiler. Yerli bir Mısırlı olan Samuel Honis, sözde Kahire Büyük Locası’nda, aynı zamanda Özgür Masonluğun da büyük üstadı olan esrarlı Kont St. Germain tarafından inisiye edil­mişti ve kendisi de Cagliostro’yu Mısır Özgür Masonluğu’nun sırlarına katmıştı. Samuel Honis, sonra Mısır Özgür Masonluk Usulü’nü Fransa’ya taşıdı ve 1815 yılında Honis, Marconis de Nerge ve diğerleri tarafından Memphis Müritleri adlı bir loca ku­ruldu. 1816’da bu loca kapatıldı ve Honnis’le, Marconis de Negre sahneden çekildiler. Ancak 1838 yılında ikincinin oğlu olan ve genellikle “Marconis” olarak bilinen ve Mısırlı özellikleri yüzün­den cahilce “Zenci” (Negro) de denen Jacqued-Etienne Marco­nis de Negre, Paris’te Memphis Usulü’nü kurdu. Cagliostro’nun Mizracı Usulü’nün bir benzeriydi ama pek taraftar toplayamadı. Bir süre için yeraltına çekilen Mısır Usulü (aynı zamanda Kadim ve İlkel Usül) olarak da bilinir. Sonunda saflarına katılan ve üst üste yıkıcı eylemlerde bulunan bir grup Frankist tarafından 1848 yılında canlandırıldı. Bunların arasında 1845 yılında Brüksel’e taşınan ve Friedrich Engels’le birlikte Komünist Birliği’ni ku­ran Karl Marx da vardı. Komünist Birliği, daha önceden Adalet Birliği olarak bilinirdi ve Paris Kaçakları Birliği’nden kopmuş devrimci Fransız Jakobenlerinden evrilmişti. 1848 yılında Marx, Komünist Bildiri’yi yayınladı ve Weishaupt’tan yankılar taşıyan Clinton Roosevelt’in “Doğa Yasalarına Dayalı Yönetim Bilimi” eserinden bir hayli alıntı yaptı. Engels, amaçlarını “Dönemin di­ğer Paris gizli toplulukları ile aynı” olarak tarif etti.</span></p>
				<p class="paragraf"><span class="regular-metin">“Afyondan Kurtulmak” eserinde Haham Antelman’ın söyle­diğine göre, Marx bir Sabetaycıydı ve babası Heinrich mezhebe alınmıştı. “Yahudilerin Tarihi” eserinde Paul Jonhson, Marx’ın tarih kuramının Sabetay Zevi’nin hocası Gazzeli Nathan döne­minin Mesih Çağı Kabalacı kuramlarına benzediğine işaret eder. Marx’ın tarih felsefesi, Hegel’in etkisiyle Luriancı Kabala’dan türetilmişti. Hegel gibi, Marx da dünyanın diyalektik bir formüle bağlı geliştiğine inanıyordu ama bu harekete neden olan dürtü ko­nusunda bütünüyle Hegel’den farklı düşünüyordu. Hegel, “ruh” dediği gizemli bir varlığa dayanıyordu. Marx için ruh değil, mad­de söz konusuydu.</span></p>
				<p class="paragraf"><span class="regular-metin">Avrupa’da bir devrimler dalgası başladığında, daha bildi­ri yayılmamıştı bile. İlki Fransa’da, Memphis Usulü Özgür Masonları’nın başı Lui Blanc önderliğinde başladı. Kral Lui Phillip devrildi ve Lui Blanc’ın devrimi, ikinci cumhuriyeti kurdu. Fransa Devrimi, Avrupa’nın diğer ülkelerindeki benzer fikirlere güç verdi ve onlar da sırayla devrimlere başladılar. Fransa’daki Şubat devrimi, Alman devletlerine ulusal bir parlamentoyla yö­netilen birleşik bir Alman ülkesi fikrini verdi. Ancak eski düzene geri dönüldü, çünkü geçici hükümet, yeni hükümetin anayasası üzerinde karara veremedi.</span></p>
				<p class="paragraf"><span class="regular-metin">O günlerde Almanya gibi, küçük devletçiklerden oluşan İtalya da aynı yılda bir devrim gördü ve Papa IX. “Mümin”in kaçmasına neden oldu. Bu da hareketin önderi olan Giuseppe Mazzini’ye İtalya’yı birleştirme olanağı verdi. Ancak Mazzini amacına ulaşa­madı, çünkü İtalyanlar bağımsızlıklarına biraz fazla düşkünlerdi. Weishaupt 1830’da ölünce, Mazzini 1834 yılında İlluminati’nin başına geçirildi. Carbonari olarak bilinen ve Napolyon’un 1815’te ölümünden sonra muhafazakâr rejimlere karşı muzaffer müttefik­lerin desteğini kullanarak mücadele eden devrimci, gizli bir top­luluğun üyesi oldu. Onların etkileri, Risorgimento Hareketi’ne yol açtı. Kelime anlamı “Yeniden Dikilmek” olan Risorgimento, 1861 yılında İtalya Krallığı’nın kurulmasını sağlayacak olan İtal­yan birliğinin gelişmesine ön ayak oldu. Ayrıca, Mazzini 1860 yılında Mafya’yı da kurdu.</span></p>
				<p class="arabaslik-sol-kucuk" id="toc_marker-14-7">PALLADİAN USULÜ</p>
				<p class="paragraf"><span class="regular-metin">Avrupalı gizemcilerle, Mısır’daki kardeşleri arasındaki ilişki, İlluminati’nin yirminci yüzyılda gerçekleşecek olan büyük komp­losuna fırsat verdi: Sonuncusu İslam’a karşı verilecek olan üç dün­ya savaşı. Bu plan, Palladian Usulü olarak bilinen topluluğun dört ileri geleni tarafından yapılmıştı. 1870 yılında, her biri otuz üçüncü dereceden Masonlar olan Mazzini, İngiltere’den Henry Palmerston, Almanya’dan Otto von Bismarck ve Albert Pike, farklı ulusların usulleri de dâhil olmak üzere, diğer tüm usullerin üzerinde bir şemsiye olacak, evrensel bir üst Masonluk usulünde anlaştılar. Dünyanın tüm Mason topluluklarını tek bir baş altında toplamayı hedefliyordu. Palladium Usulü, güç piramidinin tepesi olmak, büyük localar arasında uluslararası bir ittifak oluşturacak, Büyük Doğu’yu, Memphis’in ve Caglostro Mizracılığının doksan yedi derecesini ve İskoç usulünü bir araya getirecekti.</span></p>
				<p class="paragraf"><span class="regular-metin">Büyük Doğu Özgür Masonluğu’nun büyük üstadı olan ve aynı zamanda Diz Bağı Tarikatı’na bağlı olan Lord Palmerston, Kra­liçe Victoria’nın dış işleri danışmanıydı. Britanya’nın 1840-1858 arası Çin’e karşı verdiği Afyon Savaşlarında ayrıca başbakanlık da yaptı. Bu savaş, İlluminati’nin yirminci yüzyıldaki stratejisinin ana karakteri olacak uyuşturucu sömürüsü politikasının da baş­langıcıydı. Afyon, ilk başlarda, on altıncı yüzyılda Portekizliler, sonra Hollandalılar tarafından sömürülmüştü ve sonra Britanyalıların dikkatini çekmişti. 1773’ten başlayarak, İngiliz Doğu Hin­distan Şirketi, Hint afyonunun üretimi üzerinde bir tekel oluştur­du. Afyonu Çin’e taşıyor ve karşılığında ipek, çay ve porselen alıyorlardı. Uyuşturucu ticareti 1830’da şahlandı ve afyon, dünya ticaretinin en büyük parçası oldu. Çin’de Triadlar olarak bilinen yerel suç örgütleri, afyonlarını dağıtmak isteyen İngiliz şirketleri tarafından seçiliyorlardı. Çinli yöneticiler afyon dağıtmayı bırak­tıkları zaman, İngilizler ordu ve donanma güçlerini kullanarak onları yendiler. Ardından gelen barış anlaşması, İngilizlere afyon akışını artırmayı garanti altına alıyordu, çünkü Çinli yöneticile­rin el koymuş olduğu afyonlar için de tazminat içeriyordu, ayrıca önemli limanlar ve adalar üzerinde de hâkimiyet veriyordu. Hong Kong, İngiliz egemenliğine işte böyle girdi. O günden sonra Uzak Doğu uyuşturucu trafiğinin merkezi oldu ve bugün hâlâ İlluminati içinde işlemekte olan Triad suç örgütleri tarafından yönetildi. Lord Palmerston, Britanya’nın resmi siyasetinin ana hatlarını be­lirlemişti:</span></p>
				<p class="paragraf"><span class="italik">“Aralıksız olarak dünyanın diğer bölgelerinde endüstrimiz (afyon) için yeni kaynaklar bulmaya çalışmamız gerekiyor... Eğer Çin seferimizde başarılı olursak (Afyon Savaşı), Etiyopya, Ara­bistan ve diğer Hindiçin ülkeleriyle, Çin’in yeni pazarları, çok geçmeden dış ticaretimize yeni ve önemli ekler haline gelecekler­</span><span class="italik">dir.”</span></p>
				<p class="paragraf"><span class="regular-metin">Almanya’da 1848’de başarısız olan devrimden sonra, Otto von Bismarck 1849 yılında Prusya Parlamentosu’na seçildi. Otuz üçüncü dereceden Mason olan Otto von Bismarck, on doku­zuncu yüzyılın en önde gelen liderlerinden biriydi. Prusya’daki Frankfurt’un temsilcisiydi ve zamanla Almanya’nın Prusya önderliğinde birleşmesinin en önemli hedef olduğuna inandı. Prusya başbakanı olarak bir dizi başarılı savaş verdi ve Viyana Kongresi’nde ortaya çıkmış olan çok sayıdaki Alman devletle­rinden oluşan konfederasyonunu bir ulus devlet altında birleş­tirdi. Dışarıda yalnızca Avusturya, Lüksemburg, Hollanda ve Liechtenstein kalmıştı. 1871 yılında Prusyalı I. Wilhelm Alman İmparatoru ilan edildi ve İlk Alman Devleti (Reich) olan Roma-Germen İmparatorluğu’ndan sonra İkinci Alman Devleti doğmuş oldu. Bismarck, Alman İmparatorluğu’nun ilk şansölyesi oldu.</span></p>
				<p class="paragraf"><span class="regular-metin">Albert Pike, 1809 yılında Boston’da doğmuş, Harvard’da eği­tim görmüş ve sonra Güney Konfederasyonu ordusunda tuğge­neral olarak görev yapmıştı. İç Savaş’tan sonra ihanetten suçlu bulundu ve hapsedildi. Özgür Mason dostu olan Başkan Andrew Johnson tarafından 1866’de affedildi ve hemen ertesi gün Beyaz Saray’da onun huzuruna çıktı. Washington’da bir Güneyli general için dikilmiş tek anıt, Pike adınadır. Pike, kurucu babalardan bi­riydi ve 1859-1891 arasında Kuzey Amerika Özgür Masonları’nın komutanlığını yapmıştı. 1869’da Ku Klux Klan Şövalyeleri’nin başıydı ve 1871’de Masonik bir el kitabı olan “Kadim ve Kabul Edilmiş Özgür Masonluk Usullerinin Değerleri ve Dogmaları”nı yazdı. Pike, Güney Carolina’daki Charleston kentinde bir üst kon­sey kurmak dışında, Roma’da Mazzini önderliğinde, Londra’da Palmerston önderliğinde ve Berlin’de Bismarck önderliğinde üst konseyler kurdu. Dünya çapında stratejik yerlerde 23 alt konsey ve 5 tane de büyük merkez oluşturdu. Bunlar, Kuzey Amerika Washington, Güney Amerika Montevideo, Avrupa Napoli, Asya Kalküta ve Afrika Mauritius merkezleriydi ve istihbarat top­lamak için kullanılıyorlardı. Bu dalların hepsi, o günden beri İlluminati’nin eylemlerinde gizli karargâhlar olmuştur.</span></p>
				<p class="paragraf"><span class="regular-metin">Mazzini’ye yazmış olduğu 15 Ağustos 1871 tarihli bir mek­tupta, üç dünya savaşı planının ana hatlarını çizdi ve Tek Dün­ya Düzeni için bunun gerekli olduğunu söyledi. Bu mektup, kısa bir süre için Londra Müzesi’nde sergilendi ve Kanada Kraliyet Donanması’ndan emekli bir istihbarat subayı olan William Guy Carr tarafından kopyalandı. Carr, “Oyun Taşları” adlı eserinde şöyle özetler:</span></p>
				<p class="paragraf"><span class="italik">“Birinci Dünya Savaşı, İlluminati’nin Rus çarlarını devirebilmesini ve bu ülkeyi ateist Komünizmin kalesi haline getirebilme­sini sağladı. İngiliz ve Alman İmparatorlukları arasındaki fark­lılıkların kışkırtılması, bu savaşı ortaya çıkardı. Savaştan sonra, (E.n: Yazarın bu tespiti yanlış. Kurucu Babalar’ın Bağımsızlık Bildirgesi’ni imzaladıkları tarih 1776’dır. Oysa Pike 1809 do­ğumlu görünüyor.) Komünizm kurulacaktı ve başka hükümetleri yıkıp, dinleri güçten düşürmek için kullanılacaktı.</span></p>
				<p class="paragraf"><span class="italik">İkinci Dünya Savaşı, Faşistlerle, Siyonistler kışkırtılarak başlatıldı. Nazizm’in yok olması ve siyasi Siyonizm’in güçlenip, Filistin’de bir İsrail Devleti kurulabilmesi amaçlanıyordu. İkinci Dünya Savaşı sırasında dünya çapında Komünizm kurulacaktı ve Hristiyanlıkla denk güce ulaşacaktı. Toplumsal olarak yıkım za­manı gelene kadar da bu noktada kontrol altında tutulacaktı.</span></p>
				<p class="paragraf"><span class="italik">Üçüncü Dünya Savaşı, İlluminati’nin Siyasi Siyonistlerle, Müslüman önderler arasındaki kışkırtmasıyla ortaya çıkacaktı. Savaş, hem Müslüman dünyasının, hem de İsrail Devleti de dâhil, siyasi Siyonizm’in kendilerini yok edecekleri, aynı zamanda da diğer ulusların bu konu yüzünden görüş ayrılıklarına düşüp, fizik­sel, zihinsel, ruhsal ve iktisadi olarak çökünceye dek birbirleriyle didişmelerine neden olacaktı.”</span></p>
				<p class="paragraf"><span class="regular-metin">Pike, sonra Mazzini’ye Üçüncü Dünya Savaşı’nın ardından, tarihte görülmedik boyutlarda küresel bir felaketin ortaya çıka­cağını anlattı.</span></p>
				<p class="paragraf"><span class="italik">“Nihilistleri (yani teröristleri) ve ateistleri salacağız ve tüm ulusların ateizmin de, insanın vahşi kökenlerinin de, kanlı mücade­lelerin sonuçlarını da görmelerine neden olacak kadar büyük çapta bir toplumsal yıkımı kışkırtacağız. O zaman, her yerdeki insanlar kendilerini dünyadaki azınlık devrimcilere karşı savunmak zorunda kalacaklar ve bu uygarlık düşmanlarını yok ederlerken, Hristiyanlığın gözbağından kurtulmuş olacaklar. Çünkü Hristiyanlığın ruhu bu noktada izansız ve amaçsız kalmış olacak. Kendine bir ülkü arı­yor olsa da nereye bakacağını bilmiyor durumda olacak. Sonunda da Şeytan’ın gerçek öğretisi, evrensel bir manifestoyla toplum önü­ne çıkarılacak. Bu ortaya çıkışın sonunda oluşacak tepkisel hareket Hristiyanlığı da, ateizmi de aynı anda yok edecek.”</span></p>
				<p class="paragraf"></p>
				<p class="arabaslik-sol-kucuk" id="toc_marker-14-8"><span class="bold" style="font-size:1em;">NİHİLİZM</span></p>
				<p class="paragraf"><span class="regular-metin">Nihilizm, Sabetay Zevi ve Jacob Frank’ın özgün fikirlerinden türemiş bir düşüncedir ama Mikail Bakunin tarafından siyasi bir stratejiye dönüştürülmüştür. Bakunin, Büyük Doğulu bir Öz­gür Mason’dur, Weishaupt mürididir ve satanisttir. Rusya’dan 1842 yılında ayrıldı ve Paris’e gidip Marx’la tanıştı. 1848 Fran­sız Devrimi’nde yer aldı, sonra Almanya’ya geçti ve Habsburg İmparatorluğu’nun devrilmesi için uğraştı. Bakunin’in ileri yaşla­rının en önemli dönemi, Marx’la düştüğü anlaşmazlıktır. 1868’de Cenova’da yaşarken, Birinci Uluslararası Sosyalist topluluğuna katıldı. Ancak aynı zamanda, yandaşlarını İlluminati’yle doğru­dan bağlantıda olan yarı gizli bir Toplumsal Demokratik İttifak kurmakla görevlendirdi. Bunu, uluslararası Sosyalizm içinde yenilikçi bir devrim olarak görüyordu. Birinci Uluslararası (En­ternasyonal), Bakunin’in eylemlerine karşıydı ve 1872 yılında Hague’da Marx, Bakunin ve yandaşlarının toplantıdan çıkarıl­malarını sağladı. Bu nedenle ABD ve Avrupa’daki devrimci ha­rekette oluşan çatlak yıllarca sürdü. Sosyal Demokrat İttifak’ın ilk toplantısında Bakunin ateizme eğilimini açıkça ifade etti ve İlluminati’nin evlilik, mülkiyet kurumlarını alaşağı etmek ve top­lumsal ve dini kurumları yıkmak amacını ortaya koydu.</span></p>
				<p class="paragraf"></p>
				<p class="paragraf"><span class="regular-metin">Siyasi amaçlara ulaşmak için şiddet kullanmak inancı olan Nihilizm düşüncesi yirminci yüzyılda terörizmi türetti ve zaman içinde aşırı İslamcıların İllüminati tarafından kullanılmalarını sağladı. Bakunin, kitabında bir teröristin düşünsel yapısını anla­tan şu ünlü parçaya yer verdi:</span></p>
				<p class="paragraf"><span class="italik">“Devrimci, kaderine mahkûm bir adamdır. Özel ilgi alanla­rı, gönül ilişkileri, eğilimleri, bağlantıları, mülkü hatta kendine ait bir adı bile yoktur. Varlığı, tek bir amaca, tek düşünceye, tek tutkuya, yani devrime adanmıştır. Yüreği de ruhu da hem düşün­cede hem de eylemde toplumsal düzenden de, uygar dünyadan da kopuktur; o dünyanın kanunlarından, ahlakından, toplu kabulle­rinden ayrıktır. Bunların acımasız düşmanıdır ve içlerinde bulun­masının tek nedeni, bunları yok etmektir. Kamuoyunu küçümser. Döneminin toplumsal ahlakını, dürtülerini ve dışa vurumlarını da küçümser. Devrimin başarısını destekleyen her şey ahlaklıdır, köstek olan her şey ahlak dışıdır. Gerçek devrimcinin doğası ro­mantizmi, şefkati, tutkuyu ve sevgiyi reddeder.”</span></p>
				<p class="paragraf"><span class="regular-metin">Nihilizmin siyasi düşüncesi, tüm dini ve siyasi otoriteleri, ge­lenekleri ve geleneksel ahlakı, “özgürlüğe” karşı oldukları gerek­çesiyle reddeder. Dolayısıyla her devlet düşmandır ve düşmana terörizm ve suikast yöntemleriyle acımasızca saldırılır. Weishaupt öğretisini yansıtmak için Bakunin, “Var olanın sökülebilmesi için, karanlık tutkuların ortaya çıkması ve toplum düzeni denen şeyin çökmesi” gerektiğini düşünüyordu ve nihilizmle bağlantı kuruyordu: “Bütün yaşamın sonsuz ve anlaşılmaz yaratıcı kayna­ğı olduğu için yok eden sonsuz ruha inancımızı koruyalım. Yok etme tutkusu, aynı zamanda yaratma tutkusudur!”</span></p>
			</div>
		</div>
</body>
</html>