<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-24.html</title>
		<link href="../Styles/template.css" rel="stylesheet" type="text/css"/>
<meta content="urn:uuid:1dac83e3-844a-413a-9f04-31840929d1ad" name="Adept.expected.resource"/>
	</head>
	<body>
		<div id="x5-24.html" xml:lang="en-GB">
			<div class="Basic-Text-Frame">
				<p class="split"><span class="regular-metin"><img alt="1.png" class="image" height="143" src="../Images/1_fmt25.jpeg" width="147"/></span></p>
				<p class="paragraf"></p>
				<p class="anabaslik" id="toc_marker-25">YİRMİ DÖRDÜNCÜ BÖLÜM</p>
				<p class="paragraf"></p>
				<p class="anabaslik-copy">EL KAİDE</p>
				<p class="arabaslik-sol-kucuk" id="toc_marker-25-1">ABDULLAH AZAM</p>
				<p class="paragraf"><span class="regular-metin">Müslüman Kardeşler, İlluminati’ye yeni kışkırtıcı ajanlar alın­ması için kurnazca bir teknik olarak kullanıldı. En aşağı rütbelerdekiler İslam’ı savunduklarına ve “Batı sömürgeciliğine” karşı koyduklarına gönülden inanırlarken, farklı kesimleri savunuyor olsalar bile, aynı İlluminati davasına hizmet eden tek bir ağın par­çaları oluyorlardı. Teröristlerin siyasal ve finansal bağlantılarını incelediğimiz zaman, tek başına hareket eden dik başlı fanatikler olmadıklarını, Amerikan ve İngiliz hükümetlerinin üst kademe­lerine işleyebilecekleri kanalları olduğunu ve dışa doğru da gi­zemciliğin alt bölgelerine ve yeraltı suç örgütlerine bağlı olduk­larını görüyoruz. Tarikatın eski bir üyesi olan Svali, “Gerçekten uluslararası bir gruptur ve bu grubun hedefi, her türlü milliyetçi duygunun üstündedir” demektedir. Görünüşte çakışan ideolojile­re ve dini yollara bağlı kalsalar da, bu ağın üyelerinin tek bir ortak amacı paylaşıyor olmaları durumu, İlluminati’nin doğru diye bir şey olmadığına inandığını gösterir. Onlara göre, bu gerçek, “seç­kinler” dışındakilerin başa çıkamayacağı kadar zordur. Ancak kitlelerin dine ihtiyaçları vardır. Bu yüzden, onları yönetebilmek için din kisvesine bürünmek, İlluminati tarafından gerekli görü­lür. Robert Dreyfuss’un tanımlamasıyla:</span></p>
				<p class="paragraf"><span class="italik">“GerçekMüslüman Kardeşler, öldürme ve yok etme işiyle elle­rini hiç kirletmemiş olanlardır. Genetik soyları sayesinde yönetici seçkinlerin arasına girmiş, Avrupa’nın karanlık soylularıyla, özel­likle de İngiliz aristokrasisiyle iş ve istihbarat bağlantıları hazır olan, perdenin arkasındaki Arap, İranlı ve Türk gizli bankerler ve finansçılardır. Ve Müslüman Kardeşler paradan ibarettir. Kardeş­ler, toplamda tahminen on milyarlarca doları kolay nakde çevri­lebilir durumda kontrol eder ve günlük işlerinde petrol ticaretin­den, bankacılığa, uyuşturucu ticaretinden, silah kaçakçılığına ve altın ve elmas kaçakçılığına kadar çeşitli dallarda milyarlarca doları döndürür. Anglo-Amerikalılar, Müslüman Kardeşler ‘le iş birliği yaparak, kiralık teröristler elde etmekle kalmazlar; İsviçre banka hesaplarından, Dubai, Kuveyt ve Hong Kong’daki deniz aşırı sığınaklara kadar uzanabilen, çok güçlü, küresel bir finans imparatorluğunun da ortağı olurlar. “</span></p>
				<p class="paragraf"><span class="regular-metin">Yani, Ronald Reagan 1981 yılında başkanlık yeminini ettiğin­de ve ABD’nin Afganistan hedefinin kaymasının nedeni, William Casey’in CIA üzerinden dünya çapında adam toplama çabası saye­sinde en azından 150000 eğitimli ve donatılmış mücahidin hazır ol­masıdır. Müslüman Kardeşler üzerinden Avrupa’daki, Afrika’daki ve İslam Dünyası’nın diğer bölümleriyle Amerika’daki Afgan sürgün topluluklarına ulaşıldı. Müslümanları dünyanın dört bir yanından toplayan dürtü, elbette üst metinden ibaretti. Mücahitler ancak birkaç bin gönüllü toplayabilirlerdi. Gerçekte adam topla­ma çabasının amacı, uluslararası bir teröristler havuzunun beyin­lerini Afganistan Savaşı’ndan sonra da hizmet edebilecek biçimde topluca yıkamak ve daha sonra Terör Savaşı’nda kullanabilmekti. Bu sırada, bunlara “özgürlük savaşçısı” muamelesi yapıldı ama Afganistan Savaşı, İlluminati’ye uluslararası bir teröristler ordusu kurup, bunları daha sonra ABD’ye saldırtabilme olanağını da sağ­ladı. Bu “enayilerin” asıl toplandıkları bölge, elbette İngilizlerin daha on dokuzuncu yüzyılda İslam’ın fanatik sürümünün yarat­mış oldukları Suudi Arabistan’dı. Bu ülke, petrol krizinin ardın­dan, Londra ve Washington’daki ortaklarının çıkarına olacak gizli harekâtlarına para sağlayabilecek güçteydi.</span></p>
				<p class="paragraf"><span class="regular-metin">Suudi Arabistan’ın desteğini sağlamak için Casey, Bandar’la bağlantıya geçti ve o da kralla bir görüşme ayarlayınca, uzun za­mandır Suudi İstihbaratı’nın başındaki kişi olan Türki el Faysal’a göre; Suudiler BCCI yoluyla “mücahitleri desteklemek için her Amerikan doları karşılığı dolar” gönderdiler. Nüfusun hızla ar­tan bir kısmından kurtulmakla kalmadılar, Craig Under’a göre Afganistan’daki savaş:</span></p>
				<p class="paragraf"><span class="italik">“Zengin tüccar ailelerinden, Suud Hanedanı’ndan, militan din adamlarından, köktendinci kitlelere kadar, Suudi toplumunun tümü tarafından kabul edilecek bir görevdi. Hanedan için savaş yalnızca Suudilerin, ABD’yle iş birliğinin mihenk taşı olmakla kalmıyor, başka işlere de yarıyordu. Militan din adamları hem sa­vaş çabasına katkıda bulunuyorlardı, hem de toplumun aşırı ke­simlerindeki huzursuzluğun idare edilebilmesini sağlıyorlardı.”</span></p>
				<p class="paragraf"><span class="regular-metin">ISI, Afganistan’daki “cihadı” bir Suudi prensinin yönetmesini talep etti. Aileden hiç gönüllü gelmese de, Suudi önderleri hane­dana yakın başka bir zengin aileden aşı yapılmasını ve Usame bin Ladin’in başa geçmesini önerdiler. Pakistan sınırına gönderildi ve oraya vardığında başına sarık bağlamış olan Brzezinski’nin “Al­lah senin yanında!” diye bağırmasıyla karşılaştı.</span></p>
				<p class="paragraf"><span class="regular-metin">Usame yeni adamların toplanmasından ve eğitilmesinden so­rumlu olsa da, Afganistan’daki savaşı İslam yasalarına göre “cihad” olarak meşrulaştıracak olan ideolojik önermeyi geliştiren kişi Şeyh Abdullah Azam’dı. Bu sayede yeni katılanlar Sovyetler’e karşı Amerikan çıkarlarını korumak üzere eğitiliyordu.</span></p>
				<p class="paragraf"><span class="regular-metin">Columbia Üniversitesi’nde öğretim görevlisi ve CFR’nin önde gelenlerinden olan Barnett Rubin, kaynaklarının ona Ab­dullah Azam’ın CIA tarafından “işe alındığı” söylediklerini an­latır. Mısırlı Azamlarla ilgisi olmayan bu Azam, Filistin doğum­lu bir din hocasıydı ve Müslüman Kardeşler’in Batı Şeria’daki etkin bir üyesiydi. Sonraları Ürdün’de ve Şam’da eğitimini ta­mamlayıp, fıkıh üzerine doktorasını 1973 yılında Kahire El Ezher Üniversitesi’nde yaptı. Kahire’deyken Seyit Kutb ailesiyle tanıştı. Sonra, Kral Abdülaziz Üniversitesi’nin davetiyle Suudi Arabistan’a geçti ve burada Seyit Kutb’un kardeşi Muhammed’le tanıştı. Müslüman Kardeşler’deki pek çok kişi gibi, Muhammed Kutb da Nasır’ın baskısı yüzünden CIA yardımıyla Suudi Arabistan’a iltica etmişti. Suudi üniversitelerinde eğitim vermesi ve Müslüman Kardeşler’deki görevini sürdürebilmesi için çeşitli resmi görevler verildi. Muhammed Kutb Suudi Arabistan’dayken şimdi Dünya Müslüman Gençleri Örgütü (WAMY) olarak bilinen örgütün fikrini oluşturdu ve bu örgüt bin Ladin ailesinin büyük para katkılarıyla 1972 yılında kuruldu. Usame’nin kardeşi olan Ömer bir ara bu örgütün yöneticiliğini yaptı, başka bir kardeşi olan ve yine yöneticilik yapmış olan Abdullah, FBI soruşturması Bush yönetimi tarafından 2001 döneminde durdurulana dek, terö­ristlere para desteği verdiği kuşkusuyla incelendi.</span></p>
				<p class="paragraf"><span class="regular-metin">Abdülvahhab gibi ve Müslüman Kardeşler ideolojisine uygun olarak, Azam da İslam yasalarının İbni Temiyye’den türetilmiş bir tefsirine dayanıyordu. Temiyye zamanında İslam dünyası Moğolların işgali altındaydı. Moğol istilacılar İslam’ı kabul et­miş oldukları halde, Temiyye onların dininin bozuk olduğu ve aslında kâfir oldukları konusunda ısrar etti. Moğol hükümdarları kâfir istilacılar olarak tanımlayan Temiyye, Müslümanların on­larla dövüşmelerinin farz olduğunu söylemişti. Azam da benzeri bir söylem kullandı ve bir zamanlar Müslüman olan toprakların işgal edildiğini, dünyadaki tüm Müslümanların orayı savunması gerektiğini öne sürdü. Sonuçta Azam’ın yaptığı şey, Müslüman kardeşlerini kendi ülkelerindeki aşırı yozlaşma şöyle dursun, çok uzaklarda olan ve artık Müslüman bile olmayan, komünizme katılmış Afganistan’daki kâfirlerle dövüşmeye ikna etmek oldu. Azam, 1989 yılında bombalı bir araçla öldürüldü. Bazı ABD yet­kilileri, emri bin Ladin’in verdiğini düşünüyorlar.</span></p>
				<p class="paragraf"></p>
				<p class="arabaslik-sol-kucuk" id="toc_marker-25-2"><span class="bold" style="font-size:1em;">USAME BİN LADİN</span></p>
				<p class="paragraf"><span class="regular-metin">Usame bin Ladin’in babası Muhammed bin Avad bin Ladin, Yemen’den Suudi Arabistan’a inşaat işçisi olarak göçtü ve za­man içinde en büyük Suudi inşaat firmasını kurdu. Kendisinden kutsal kent Mekke’yi yeniden inşa etmesini isteyen ibni Suud’la yakın ilişki kurmuştu. O günden beri bin Ladinler Mekke ve Medine’deki inşaat işlerinin başındadırlar.</span></p>
				<p class="paragraf"><span class="regular-metin">Muhammed’in 1967 yılında bir uçak kazasında ölmesinden sonra, oğulları Suudi Bin Ladin grubunu multi milyar dolarlık bir girişime dönüştürdüler. Yakın zamanlarda Riyad otoyolunu, Kral Halit Havalimanı’nı yaptılar ve ABD birlikleri için bir üs inşa et­tiler. 1970’lerin sonunda Usame işin başındaydı. ABC muhabiri Orta Doğu uzmanı John Cooley’in işaret ettiği gibi:</span></p>
				<p class="paragraf"><span class="italik">“Vahhabi İslam’ı davasını savunan, mümin bir Müslüman olarak ün yapmış olması sayesinde ve Bin Ladin şirketlerinin Mekke ve Medine’deki kutsal yerleri yapmaları ve onarmaları dolayısıyla, Suudi istihbaratı için de, CIA için de bu role en uygun kişi seçildi. Bin Ladin, Arap gönüllülerin toplanması, Peşaver ve Afganistan’a taşınması ve eğitilmesi için kendi şirketinin kasasın­dan para ödedi... 1985 yılına kadar bin Ladin, ailesinden ve şir­ketten milyonlar toplamıştı... Bu parayla El Kaide’yi örgütledi.”</span></p>
				<p class="paragraf"><span class="regular-metin">Cidde’deki Kral Adbülaziz Üniversitesi’ndeyken, Usame bin Ladin aynı zamanda Muhammed Kutb’la da yakınlaştı ve Müs­lüman Kardeşler’e alındı. Usame, aynı zamanda Azam’ın ders­lerine de devam etti ve onun militan ideolojisini edindi. 1979 yı­lında Azam Suudi Arabistan’ı terk etti ve Afgan cihadına katılan ilk Araplardan biri oldu. Hemen ardından, yirmi iki yaşındayken Peşaver’de Mücahit İşleri Bürosu adıyla da bilinen MAK’ı kurdu (Mektebü’l-Hidamat). Ancak John Loftus’a göre, MAK’ı destek­leyen gizli harekâtın başında, ABD başkan yardımcısı görevindeki Baba George Bush vardı. Pakistan ISI örgütü, MAK’ı destekledi ve Abdülali Mahdudi tarafından savaşçı toplamak amacıyla ku­rulmuş olan Pakistan’ın Müslüman Kardeşler örgütü Cemaatü’l-İslam’la bağlantısını kurdu.</span></p>
				<p class="paragraf"><span class="regular-metin">1980’lerin sonlarında, dünyanın elli ülkesinde MAK şubele­ri vardı ve dört bir yandan kandırılmış insanlar Afganistan’daki “cihada” katılmak için bu yoldan akın ettiler. Azam ve bin Ladin sonra pek çok umut vadeden mücahidin eğitimsiz olduğunu fark ettiler ve Peşaver’de Beytü’l-Ensar’ı merkezi bir eğitim üssü ola­rak kurdular; diğer adıyla El Kaide denen bu örgütlenme, CIA’nın Peşaver’deki bölüm şefinin yardımlarıyla kuruldu. Bin Ladin, CIA ile bağlantılarına 1979 yılında, Cidde’deki üniversiteden mezun olduktan sonra, Amerikan İstihbaratı’nın gönüllüler için önemli bir durak olarak kullandığı İstanbul’a gittiği zaman başladı.</span></p>
				<p class="paragraf"><span class="regular-metin">Amerikalılar savaşın gidişini değiştirmeye karar verdiklerinde Usame, “Tim Osman” sahte adı altında ABD’ye getirildi. Sonra California’nın Sherman Oaks şehrinde üç kişiyle tanıştı. Bunlar­dan biri emekli FBI ajanı Ted Gunderson’du ve Ronald Reagan yönetiminin üst düzey bir yetkilisi tarafından hükümet kanalla­rının dışında Afgan mücahitlere yardımcı olması işi verilmişti. 1986 yılında Gunderson, Riconosciuto ve Ralph Olberg’le bir toplantı düzenledi. Michael Riconosciuto, Hubbell’in parkometre harekâtıyla yakın ilişkisi olan PROMIS yazılımının mimarıydı. Olbert, kendisi de Orta Doğu masasında çalışmış olduğu dışişle­ri bakanlığını üstü kapalı olarak temsil ediyordu. Gunderson’un rolü, bu önemli oyuncuları, eski İngiliz milletvekili olan ve İkinci Dünya Savaşı’nda hem İngilizlere, hem de Almanlara çalışmış çif­te bir ajan olan Sir Dennis Kendall’la tanıştırmaktı. Gunderson’u California’da bıraktıktan sonra Riconosciuto, bin Ladin, Olberg ve Kendall, Boston’a gittiler. Burada Abdullah Azam’la tanıştılar ve yardım planı ayrıntılarıyla tartışıldı. Interpol, iletişimlerinin gü­venli olmasını sağladı ve birkaç adı belirsiz milletvekili yardımıy­la harekâtın tehlikeye girmesini de, ortaya çıkmasını da engelledi.</span></p>
				<p class="paragraf"><span class="regular-metin">Projenin sonunca, Afgan direnişçilere 600 tane yerden hava­ya omuzdan ateşlenen Stinger füzesi verildi. Bunlar, ele geçecek olsalar bile Amerikan uçaklarına atılamayacak biçimde değişti­rilmişlerdi. Gunderson, bu silahların Afganistan’da Sovyetler’e karşı verilen savaşın gidişini değiştirdiğini doğruladı; çünkü Sovyetler’in hava araçları, özellikle de saldırı helikopterler bu füzelere kurban gittiler.</span></p>
				<p class="paragraf"><span class="regular-metin">“Kutsuz Savaş: Afganistan, Amerika ve Uluslararası Terö­rizm” kitabının yazarı ve Amerika ABC Televizyonu’nun eski bir görevlisi olan John Cooley’e göre Amerika’nın mücahitlere desteği, ABD içinde eğitimi de kapsıyordu. Bu eğitim içinde Naugtuck Silah Kulübü’nde tüfek eğitimi vardı. Daha ileri teknik eğitim, “Çiftlik” olarak da bilinen, CIA’nın Virginia’daki Peary Kampı’nda veriliyordu. Konular arasında gözetleme, gözetle­meyle mücadele, terörle mücadele, uyuşturucuyla mücadele ve yarı askeri harekâtlar vardı.</span></p>
				<p class="paragraf"><span class="regular-metin">1987 ile 1989 arasında Cidde’deki Amerikan vize bürosunun başı olan Michael Springman, BBC’ye şu açıklamayı yaptı:</span></p>
				<p class="paragraf"><span class="regular-metin">“Suudi Arabistan’dayken, dışişleri bakanlığı, koşulları uy­mayan pek çok kişiye vize vermemi defalarca emretti. Ne Suudi Arabistan’la, ne de kendi ülkeleriyle bağları olmayan insanlar­dı. Orada da şikâyette bulundum, buraya gelince Washington’da başmüfettişi de ‘diplomatik güvenliğe’ de şikâyet ettim ama kimse dinlemedi... CIA ve Usame bin Ladin tarafından topla­nan teröristlerin ABD’ye gelmelerini ve burada Sovyetler’e karşı Afganistan’daki savaşa hazırlanmalarını sağlamak için, göz göre göre vize veriyordum.”</span></p>
				<p class="paragraf"><span class="regular-metin">ABD ordusunda eskiden çavuş olan Ali Muhammed, 1989 yı­lında ordudan ayrıldıktan sonra El Kaide üyelerinin eğitilmesine yardımcı olduğunu New York mahkemesinde itiraf etti. Mısırlı olan Ali Muhammed, kendi ülkesinin özel harekât birliklerinde binbaşı rütbesine yükselmişti. 1984 yılında aşırı dinci olduğu için Mısır ordusundan kovulmuştu. CIA ile bağlantıya geçmiş ve casus­luk yapmayı önermişti ama CIA onu güvenilmez bulmuştu. Sonra ABD hükümeti gözetleme listesine alındı ama yine de ABD vizesi alamadı. Amerikalı bir kadınla evlenince Amerikan vatandaşı oldu. 1989’a kadar, ABD ordusunun Fort Bragg’daki JFK Özel Savaş Merkezi’nde ders veriyordu. 2000 yılında, Afrika’daki elçiliklerin bombalanmasıyla ilgisi olduğunu söyledi. FBI ve CIA ile ilişkileri bulanık ve sisli olsa da, yakın arkadaşlarından biri olan Ali Zeki şöyle dedi: “Hepimiz, CIA ile Afgan davası arasında aracılık et­tiğini biliyorduk.” 1988 yılında hâlâ muvazzafken, bir izninde Afganistan’ı ziyaret etti ve orada Sovyetler’le çarpışıp, Usame bin Ladin’le CIA aracılığıyla bağlantıya geçti. 1989 yılında ordudan çıkarılmasından sonra, beş yıl boyunca yedeklere katıldı. ABD mahkeme tutanaklarından anlaşıldığına göre, hem muvazzafken, hem de yedeklerdeyken yurt dışına gidip Usame bin Ladin ve ar­kadaşlarıyla görüştü ve ABD içinde El Kaide üyelerini eğitti. Fort Bragg’da bulunan emekli yarbay Robert Anderson, Muhammed’in yaptıkları hakkında üstlerine rapor verdiği halde kimsenin bir şey yapmadığını, bunun sonucunda da Muhammed’in ABD İstihbaratı tarafından “kollandığını” düşündüğünü söyledi. Muhammed Ali, 1990’ların ortasında California’ya döndü ve orada Zavahiri’nin Mısır İslami Cihadı’na para toplamasına yardımcı oldu.</span></p>
				<p class="paragraf"><span class="regular-metin">Sonuncu olarak, El Kaide’nin “iki numarası” olarak bilinen El Zavahiri bile çeşitli ikili bağlantılara sahipti. Zavahiri, 1977 yılın­da kurulan başka bir Müslüman Kardeşler yapılanması olan İslami Cihat üyesiydi. Enver Sedat’ın öldürülmesinde suçlanan kişi­lerden biriydi. Aynı zamanda Azam ailesiyle de ilintiliydi. Ninesi, ünlü Abdurrahman Azam’ın kız kardeşiydi ve dayısı da Selim Azam’dı. Mısır’dan kaçtıktan sonra, Sait Ramazan’ın yönettiği ve Müslüman Kardeşler’in kontrolünde olan İslam Merkezi’nde çalışmak üzere Cenevre’de üslendi.</span></p>
				<p class="arabaslik-sol-kucuk" id="toc_marker-25-3"><span class="bold" style="font-size:1em;">SUDAN,BOSNA VE FİLİPİNLER</span></p>
				<p class="paragraf"><span class="regular-metin">Usame bin Ladin, 1989 sonunda Suudi Arabistan’a döndü. 1990 yılında Körfez Savaşı çıktığı zamanlarda ülkede ABD üs­leri olmasına karşı konuşmuş olmasına rağmen Suudi ailesi ona izin verdi. Bin Ladin, 1991 yılında Suudi Arabistan’dan ayrıl­maya karar verdi ve önce Pakistan’a gidip, oradan Afganistan’a döndü; sonunda General Ömer Hasan el-Başir’in askeri bir darbe yaparak iktidara geçtiği Sudan’a gitti. Birkaç ay sonra, 1989’da Londra’daki Müslüman Kardeşler toplantısında, Sudan’ın İslami hareket için yeni üs olması kararı verildi ve on dokuz üyeden olu­şan bir Müslüman Kardeşler önder heyeti Hartum’da, yeni Sudan yönetimindeki asıl güç olan Turabi’nin altında toplandılar.</span></p>
				<p class="paragraf"><span class="regular-metin">1932 doğumlu olan Hasan el Turabi, Müslüman Kardeşler’e Hartum’daki İngiliz Gordon Koleji’nde hukuk okurken katıldı. Londra Üniversitesi’nden yüksek lisans aldı ve sonra Fransa’daki Sorbonne Üniversitesi’ne girip, oradan 1964 yılında doktorasını aldı. Bin Ladin’in biyografisini yazan Rolan Jacquard’a göre, Turabi 1992 yılında Londra’ya gitti ve Uluslararası İlişkiler Kraliyet Enstitüsü’nde konuk oldu. Turabi, ayrıca Mason bağlantılara da sahipti. İlişkileri bozulduktan ve Turabi ve partisi bir darbe giri­şiminde başarısız olduktan sonra, Başir onu “Siyonistlerden ve Özgür Masonlar’dan” destek almakla suçlamıştı.</span></p>
				<p class="paragraf"><span class="regular-metin">Pek çok güvenilir kaynağa göre, 1991 yılında, Afganistan’daki savaş durulurken Peşaver’deki CIA önderleri bin Ladin, Su­udi İstihbaratı’nın başı Prens Türki el Faysal’ın emriyle Green Hotel’de gizlice buluştular. “Afgan” mücahitlerin önemli kat­kılarının sürmesi kararı verilmiş olsa da, toplantının tam içeriği bilinmiyor. Ardından, Afganistan’da eğitilmiş ve gönüllü olmuş savaşçıların çoğu Sudan’a götürüldüler. Ailesinden de destek alan Usame, İslami rejime büyük borçlar verdi ve karşılığında Bin Ladin Grubu, otoyollar, köprüler, havalimanları ve lüks konutlar içeren büyük alt yapı inşaatı projelerine başladı. Bin Ladin ayrıca eğitim kamplarına para desteği vermeyi de sürdürdü, bu yüzden sık sık Afganistan’a döndü. Bu ziyaretlerin hepsinde CIA uzman­larıyla buluştu. Sudan’a silah sevkiyatıyla birlikte, Hikmetyar’la birlikte Afganistan’a gitmesinden önce kurmuş olduğu afyon ta­şıma zincirini de çalışır duruma getirmeyi becerdi. Savcılık, Bin Ladin’in eroin trafiğine bulaştığına dair çeşitli kaynaklardan bilgi gelmiş olduğunu doğruluyor. İddiaya göre, El Kaide uyuşturucu taşıyarak yılda altı milyar dolar kazandı. Kaide mücahitlerinin ABD’yle iş birliği yaptığı Bosna’da, militanlar Bosna suç örgüt­leriyle bağlantılar kurdular. Görevlilerin dediğine göre, El Kaide ve Taliban, Balkanlar üzerinden bir Afganistan-Avrupa eroin yolu bulmuştu. Ayrıca bu kişilerin banka soygunu, adam kaçırma, kre­di kartı yolsuzluğu ve diğer suçları işledikleri de biliniyordu.</span></p>
				<p class="paragraf"><span class="regular-metin">Bin Ladin, Uluslararası İslami Yardım Örgütü’nden (IIRO) de, El Kaide iç halkasıyla, derneğin yöneticileri arasındaki toplantılar sayesinde ilk dönemlerde destek buldu. El Zavahiri, Arnavutluk’ta IIRO tarafından kiralandı. Filipin şubesi, El Kaide’nin uzantıların­dan biri olan terörist grup Ebu Seyyaf’a para aktaran Usame’nin kayın biraderi tarafından yönetiliyordu. Ebu Seyyaf Grubu’nun (ASG) kuruluşunda, Müslüman adı “İbrahim Yakup” olarak bili­nen Edwin Angeles’in katkısı vardı. Bu kişi, Savunma İstihbaratı Grubu’nun gizli ajanıydı ve ASG’deki görevi adam toplamaktı. “ASG’nin Tarihi” eserinde Filipinli televizyon habercisi Arlyn de la Cruz, “Angeles/Yakup’un bazı devlet kurumlarının Ebu Seyyaf’ın ilk günlerdeki hamlığını nasıl çetrefilli yollarla kullan­dıklarının anahtarlarına sahip olduğunu” söyler.</span></p>
				<p class="arabaslik-sol-kucuk" id="toc_marker-25-4"><span class="bold" style="font-size:1em;">DÜNYA TİCARET MERKEZİ’NİN BOMBALANMASI</span></p>
				<p class="paragraf"><span class="regular-metin">Yahudi Savunma Birliği’nin (JDL) kurucusu olan Meir Kahane, New York şehrinde 5 Kasım 1990 tarihinde bir Arap saldırgan tarafından öldürüldü. Kahane, Arapların İsrail’den kovulmalarını savunduğu için İsrail Meclisi’ne 1984’te seçilmişti ama daha son­ra görevden alındı, çünkü yeni bir yasa ırkçı platformları engelle­di. Temelde, JDL’nin ve kurucusunun tarihi, JDL’nin Mossad’ın silahlı kolu olduğunu gösterir. Kahane’nin biyografisini yazan Robert Friedman, “Mossad’ın yüksek rütbeli görevlilerinin” Kahane’yi yönettiklerini ve eski Mossad harekâtlarındaki “mer­kez oyuncunun” İzak Şamir olduğunu ortaya çıkarmıştı.</span></p>
				<p class="paragraf"><span class="regular-metin">Kahane aynı zamanda FBI ve CIA için de bir değerdi. Afrika’da “haber muhabiri” olarak CIA için çalışmıştı. 1965 yılında, “Michael King” adı altındaki Kahane ile Joseph Churba, Vietnam Savaşı’nı desteklemek üzere bir üniversite grubu oluşturdular. Bu eylem, CIA’nın “iki taraflı çalışma” harekâtının bir parçasıydı ve aynı anda Vietnam Savaşı’na karşı hareket de destekleniyor­du. 1968 yılında Michael King’in adı haham Meir Kahane oldu. Meslektaşı Churba da hahamdı ve İsrail sağcıları Likudnik ile Washington’daki neo muhafazakârlar arasındaki bağı kuruyordu. Churba, John Birch Topluluğu’na alınması ve CIA destekli Koreli tarikat lideri Sun Myung Moon’un para desteğini kazanması sa­yesinde, İsrail İstihbaratı’nda ve ABD dış politikasını yapan hal­kalarda önemli bir duruma geldi.</span></p>
				<p class="paragraf"><span class="regular-metin">Kahane’yi öldürmekle suçlanan kişi, CIA’nın seksenli yıllar­da Afgan cihadına adam toplamak için kullandığı Brooklyn’deki El Kifah Mülteci Merkezi’nde zaman geçirmiş onlarca Arap’tan biri olan El Sayit Nusayir idi. “İsrail’in İçinden” haber bülteni­nin 1993 sayısına göre, Kahane’nin oğlu “Hem FBI’nın, hem de Mossad’ın Nuseyir’in bulunduğu gruba sızmış olduğunu” iddia etmişti. Jane Hunter’in Uluslararası Orta Doğu’da söylediğine göre; “Benjamin Kahane’ye, adının Mustafa Şalabi olduğunu söyleyen bir FBI muhbiri, Nuseyri’nin kardeşinin FBI için ça­lıştığını” anlatmıştı. Şeyh Ömer Abdurrahman’ın eski meslektaşı olan Şalabi daha sonra ölmüştü.</span></p>
				<p class="paragraf"><span class="regular-metin">Nuseyri’den ele geçen dosyalarda bir terörist hücrenin ayrıntı­ları vardı ve büyük ABD binalarının yıkılmasından söz ediyordu ama bunlar yıllar geçene kadar tercüme edilmemişlerdi. Bunun yerine, cinayetten on iki saat geçmeden New York polisi bu ci­nayeti “tek bir tetikçinin” işlediğini duyurdu ve bu öyküde ısrar etti. Bin Ladin’in de savunmasında katkı sağladığı Nusayri’nin duruşmasında, savcılar bu belgeleri yine delil olarak sunmadılar, sözünü bile etmediler ve sözde “açılıp kapanmış” bu dosya temi­ze çıktı. Ancak Nusayri diğer suçlardan yirmi iki yıla mahkûm oldu. Kahane’nin öldürülmesine bulaşanların çoğu, daha sonra 1993’te Dünya Ticaret Merkezi hadisesini de planladılar. Bir FBI ajanının dediği gibi:</span></p>
				<p class="paragraf"><span class="italik">“Aslında, Dünya Ticaret Merkezi’ni 1993 ‘te havaya uçuracak olan kişileri ben ve dedektiflerim daha üç yıl önce kelepçelemiştik. Onları salmamız söylendi.”</span></p>
				<p class="paragraf"><span class="regular-metin">Nusayri’nin evinde bulunan deliller, onu “Kör Şeyh” Ömer Abdurrahman’a bağlıyordu. İlginçtir, Şeyh Ömer’in Nusayri’yle bağına rağmen, resmi bir soruşturma yapılmadı. Afganistan’daki savaş sırasında Abdurrahman, Peşaver’e sık sık gitmişti ve ora­daki Abdullah Azam’ın da dostuydu. Şeyh Ömer’in, bin Ladin’le Afganistan’dayken dost olduğu ve bin Ladin’in Abdurrahman’ın ABD’deki harcamalarını karşıladığı biliniyor. Enver Sedat cina­yetiyle ilişkisi olduğu kanıtlandığı halde CIA onu değerli görü­yordu, çünkü Batı karşıtı dalaşmalarının mücahit güçleri birleş-tirebildiğini görmüşlerdi. Peter Bergen’in “Kutsal Savaş A.Ş.” eserine göre Kör Şeyh, Müslüman Kardeşler’in uzantılarından birinin lideri olarak 1987 ve 1990’da iş yapmıştı. Bir FBI ajanının</span></p>
				<p class="paragraf"><span class="regular-metin">1993’te dediği gibi:</span></p>
				<p class="paragraf"><span class="italik">“Elini sürmüyor... Şeyhin vize alabilmesi yanlışlıkla olmadı ve kendisi de hâlâ ülkede. Burada bulunması, ulusal güvenlik şemsiyesi altında, dış işlerinin, ulusal güvenliğin ve CIA ‘nın is­teğiyle...”</span></p>
				<p class="paragraf"><span class="regular-metin">Şeyh Ömer Abdurrahman’ın CIA izniyle hareket ettiği iddia­sı birçok kaynaktan geldi. New York Times’ın 14 Temmuz 1993 sayısına göre, adı belirsiz bir devlet memuru, bir CIA görevlisi­nin resmi danışman olarak atandığını ve şeyhin Sudan’dan geliş vizesinin de onun onayından geçtiğini sızdırmıştı. Mısır Başkanı Mübarek, vizenin Abdurrahman’a “hizmetleri” karşılığında ve­rilmiş olduğunu öne sürdü. Bir Mısır gazetesinde yaptığı açık­lamada şöyle dedi: “Şeyh, Afganistan’daki günlerinden beri CIA ajanıydı. Hâlâ maaş alıyor.”</span></p>
				<p class="paragraf"><span class="regular-metin">Columbia Üniversitesi’nde öğretim üyesi ve Dış İlişkiler Meclisi’nde (CFR) ileri gelen bir üye olan Barnett Rubin’e göre, Abdurrahman vizesini Azam’ın öldürülmesinden hemen sonra CIA adına Peşaver’e gittiği ve “Afganlara Kabil rejiminin dev­rilmesinin gerektiğini anlatması istendiği” için almıştı. Ayrıca, Rubin’e göre, şeyhin tutuklanmasından kısa süre sonra, ABD’nin Pakistan eski büyükelçisi Robert Oakley’e, şeyh CIA için çalış­tığını açığa vuracak olursa ABD’nin nasıl cevap vereceği sorul­muştu. Oakley gülerek, böyle bir şeyin olmayacağını, çünkü bu itirafın şeyhin de, militan yancılarının da itibarını yerle bir edece­ğini söylemişti.</span></p>
				<p class="paragraf"><span class="regular-metin">1993 Dünya Ticaret Merkezi bombalanması sonrasında bin­lerce şüpheli terörist toplanıp hapsedildi. Bunların arasında Ömer Abdurrahman da vardı ve sonunda New York şehri simgelerini patlatmak komplosunda suçlu bulundu. Şeyh Abdurrahman’ın Mısırlı fedaisi ve davanın kilit tanığı olan Emad Salem FBI muhbiriydi. Zamanla, Emad’ın FBI muhbiri olması karşılığında çeyrek milyonla bir milyon dolar arası para almış olduğu orta­ya çıktı. Salem, FBI’nın saldırıyı önceden bildiğini ve kendisine de patlayıcıların yerine zararsız şeyler koyarak saldırıyı bertaraf edeceklerini söylediklerini anlattı. Ancak bu plan bir FBI müdürü tarafından geri çekildi ve bombalanma durdurulmadı. Savunma avukatı William Kunstler’in incelemesinde, Salem’in Mısır ordu­sunda yarbay olduğu ve Mısır hükümeti için çalışmayı da bırak­mamış olduğu ortaya çıktı. Kunstler’e göre, FBI dışında yabancı devletlerden başka kaynaklar da destek oluyorlardı ve bunların arasında Haham Meir Kahane’nin kurmuş olduğu bir örgütten ge­len para da vardı.</span></p>
				<p class="paragraf"><span class="regular-metin">İsrail gizli polisinden ayrılıp, çok satan kitabı “Hile Yolu”nu yazan, dönme Mossad ajanı Victor Ostrovsky, Köylünün Sesi Radyosu’na Dünya Ticaret Merkezi’nin bombalanması işinin arkasında İsrail İstihbaratı’nın olabileceğini söyledi. Ona göre, Mossad’ın bunun yapmaya nedeni de, gücü de vardı ancak ken­disinin de dediği gibi bu konuda “en ufak bir delili bile yoktu.” Ostrovsky, Mossad’ın Abdurrahman’ın vaazlar verdiği ve Se­yit Nusayri gibi müminlerin de namaz kıldığı New Jersey ve Brooklyn’deki aşırı dinci camilere sızmış olabileceğini ve çok büyük olasılıkla Kör Şeyh’in yakınlarından birilerini yanlarına çektiklerini söyledi. Köstebek, Ostrovsky’nin deyimiyle “sahte bayrak harekâtı” yoluyla çekilmişti. Arap, “Kendisinin bir İran ya da Libya ajanı tarafından alındığını” düşünüyordur diye anlat­tı Ostrovsky. “Kendisini yönetenin aslında Mossad olduğundan kuşku bile duymamıştır.”</span></p>
				<p class="paragraf"><span class="regular-metin">Ostrovsky, geçmişte Mossad’ın bu harekâtı başarıyla yapmış olduğuna dikkat çekiyor. 1950’lerin başlarında Mossad’ın almış olduğu ajanlar Kahire’deki Amerikan binalarını bombalayarak, ABD ile Nasır arasında sürtüşme çıkarmak istemişlerdi. Bu gerçek İsrail’de öğrenildiğinde hükümet devrilmişti. Ostrovsky’ye göre, 1984 yılında Mossad, ABD’nin Riyad elçiliği önünde bomba pat­latmıştı ve suçu da bilinmeyen bir Suudi direnişçi grubu adıyla üstlenmişti. O zamanlar Mossad üyesi olan Ostrovsky, buradaki amacın ABD’ye bu rejimin zayıf ve çökmekte olduğunu göstere­rek, ABD-Suudi ilişkilerini zayıflatmak olduğunu söylüyor.</span></p>
				<p class="paragraf"><span class="regular-metin">Robert Friedman, Dünya Ticaret Merkezi’ni bombalamakla suçlananlardan biri olan Ahmet Acac’ın, İsrail istihbarat kaynak­larına bakılırsa, Mossad köstebeği olabileceğini söylüyor. FBI, Acac’ın işgal altındaki bölgelerde ileri gelen bir eylemci olduğu­nu, El Fetih ve Hamas’la yakın ilişkisi olduğunu söylüyor. Fede­ral kaynaklara ve İsrail polisine göre, İsrail ordusu Batı Şeria’da El Fetih’e silah kaçırmak suçuyla onu 1991’de Ürdün’e sürmüştü. Ancak, Kudüs’ün önde gelen haftalık gazetesi Kol Ha’ir’e göre Acac, Filistin Kurtuluş Örgütü’ne ya da Hamas’a silah taşınması işine hiç bulaşmamıştı. Mahkeme kayıtlarına ve diğer kaynaklara atıf yapan Kol Ha’ir, Acac’ın aslında küçük çaplı bir düzenbaz ol­duğunu, 1988’de sahte ABD doları bastığı için hapiste kaldığı sü­rede Mossad tarafından satın alındığını söylüyor. Tuhaf biçimde, salınmasından daha bir yıl geçmeden büyük bir değişim geçirmiş ve sofu bir mümin oluvermişti.</span></p>
				<p class="paragraf"><span class="regular-metin">Batı Şeria’ya, sözde El Fetih’e silah kaçırmak suçundan tu­tuklanması bundan hemen sonra oldu. Ancak İsrail istihbarat kaynakları, silah kaçakçılığının ve sözde işkence görüp, sınır dışı edilmesinin Mossad tarafından tezgâhlandığını, amacın da ciddi bir eylemci olduğuna dair kanı oluşturmak olduğunu söylüyorlar. Mossad, sözde Acac’ı İsrail dışında bulunan Filistinli aşırı grup­ların arasına girmekle “görevlendirmişti.” İsrail istihbarat kay­nakları, Mossad’ın sıradan suçlular arasından adam toplamasının tuhaf bir şey olmadığını söylüyorlar.</span></p>
				<p class="paragraf"><span class="regular-metin">Bomba planının asıl kurucusu olan Remzi Yusuf, 1998’deki duruşmasında şöyle dedi: “Evet, ben bir teröristim ve ABD hükü­metine karşı olduğu sürece, bundan gurur da duyuyorum.” Rem­zi Yusuf gibi adamların ABD sömürgeciliğinin yaptığı pek çok şeye ve İsrail saldırganlığına karşı olmaları gayet akla yatkın olsa da, huzursuzluklarını başka yollardan gösterememiş olmaları ve düşmanlarına hizmet etmek üzere kandırılıp, savunduklarını saf­ça söyledikleri dinin altının oyulmasına ön ayak olmuş olmaları düşündürücüdür.</span></p>
				<p class="paragraf"></p>
			</div>
		</div>
</body>
</html>