<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_47">ÇOCUKLARIN ÇİLESİ: ALİ ENVER</h2>

  <p class="normal">Oğlu Ali Enver’in en büyük ideali babası gibi asker olmaktı. Havacılık alanında tahsil görmek istemiş, annesinin tüm karşı çıkmalarına rağmen kararından vazgeçmemişti. Kamil Bey’e yazdığı bir mektubu, yazısından tanıyarak açan Naciye Sultan, hatıralarında gözyaşlarına boğulduğunu yazar:</p>

  <p class="normal">“Babasız bir çocuğum. Bu kararı kendim verdim. Memleketten başka sevdiğim bir annem var. Fakat memleket için ölürsem gam yemem. Annemi sana emanet ediyorum.”</p>

  <p class="normal">Yeniden bir araya geldiklerinde yıl 1947’dir. İki ay izin alabilen Ali Enver annesinin yanına gelmişti. Onu asker kıyafeti içinde görmekten onur duyduğunu belirten Naciye Sultan, ihtimaldir ki bu süre sonra zarfında oğluna her bakışında Enver Paşa’yı üniforması ile hatırlamıştı. Bu onu son görüşüydü. Çünkü Ali Enver karşılaştığı birtakım zorluklardan sonra kendine yeni bir yol çizmişti. Bu hayatın içinde ne Türkiye ne de aileye verilen soyadı vardı.</p>

  <p class="normal">Şevket Süreyya Aydemir, Enver Paşa’nın hayatını yazdığı kitabında Prof. Akdes Nimet Kurat’tan dinlediği bir anıyı da nakleder. Rauf Orbay, Londra elçisi olduğu dönemlerde Churchıll’e Enver Paşa’nın oğlunun İngiltere’de stajda olduğunu söylemiş, Churchıll bu sözler üzerine Ali Enver Bey’i tanımaktan memnun olacağını belirtmişti. Rauf Bey, bu konuşmayı Ali Enver’e nakletmesinin ardından görüşme gerçekleşecekti:</p>

  <p class="normal">“Nihayet buluşma günü ve saati düzenlenir. Rauf Orbay ile genç Ali Enver belirtilen saatte Churchıll’in evindedirler. Churchıll, Ali Enver’i şefkatle karşılar. Endişe bulutları dağılır. Churchıll, o büyük hatasına rağmen gençliğine dönmüş gibidir. Enver Paşa’dan övgüyle bahseder. Ve bu arada, biraz da şakaya getirerek şu sözleri söyler: ‘ Senin baban Enver Paşa, benim siyasi hayatımı tam yirmi yıl geriye attı.’</p>

  <p class="normal">Aile soyadı kanunu ile Akoğlu soyadını almıştı. Ancak Ali Enver bunu istememiş, ikinci ismi Enver’i soyadı olarak benimsemişti. TC Hava Kuvvetleri’nde kıdemli yüzbaşı iken, imtihanı kazandığı halde Enver Paşa’nın oğlu olduğu için Harp Akademisi’ne kabul edilmediğinden istifa etti ve RAF’ta tecrübe pilotu oldu. Dünyanın en iyi pilotları arasında yer aldı.</p>

  <p class="normal">Ali Enver Bey’in ilk eşi Peri-zad Hanım’dı (Abidin Daver’in kızı). 1953 yılında boşandı ve ikinci evliliğini İsveç asıllı Majbritt ile yaptı (1954). Kızları Arzu Enver Hanım bir yıl sonra Napoli’de dünyaya geldi. Ali Enver Bey, Avustralya’da yeni bir uçağı tecrübe ederken, uçağının düşmesiyle yaşamını yitirdiğinde 50 yaşındaydı (2.12.1971).</p>

  <p class="normal">Naciye Sultanın büyük kızı Mah-peyker Hanım Sultan tahsilini tıp alanında yapmıştı. Paris ve New York’taki tahsil hayatından sonra, İsmet İnönü’nün özel izni ile Türkiye’ye giriş yapanlar arasındaydı (1939). Daha sonra psikiyatr Fikret Ürgüplü ile evlendi (1946), bir yıl sonra çocukları Hasan dünyaya geldi.</p>

  <p class="normal">İkinci kızı Türkan Hanım Sultan kimya dalını seçti, İstanbul’da Hariciye memurluğu yapan Hüveyda Mayatepek ile hayatını birleştirdi (1945). Oğulları Osman Mayatepek 1950 yılında dünyaya geldi.</p>

  <p class="normal">Naciye Sultan iki kızının da gelin olduğunu görememişti. Hüveyda Bey’in Cenevre’ye görevli olarak geldiğinde tanışabilecekti.</p>

  <p class="normal">Kamil Bey’den dünyaya gelen kızı Rana ise Sorbonne Üniversitesi’nden mezun olduktan sonra Türkiye’ye gelmiş, diplomat Sadi Eldem ile evlenerek Ankara’ya yerleşmişti. Onun da Ceyda (1952) ve Necla (1954) adını verdiği iki kızı ile oğlu Edhem(1960) dünyaya geliyordu.</p>

  <p class="normal">Naciye Sultan yurt dışında, kızları Türkiye’deydi. Yeniden bir araya gelmeleri 1953 yılında gerçekleşecekti.</p>
</body>
</html>
