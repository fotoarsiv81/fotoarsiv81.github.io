<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_71">ÖNCE BAŞ ALDI, SONRA BAŞ VERDİ:<br class="chapter" />
  &nbsp;&nbsp;&nbsp;YAKUP CEMİL</h2>

  <p class="normal">Kurşuna dizilmek üzere yola çıkarılmıştı. Yol üstündeki bir sergide karpuzları görmüş ve görevlilerden bir karpuz almalarını istemişti.</p>

  <p class="normal">İdam fermanı okunduğunda vasiyetini sormuşlardı. Yakup Cemil’in şu cevabı verecekti:</p>

  <p class="normal">“Param, malım yok ki sana söyleyecek şeyim olsun. Çoluk çocuğuma hükümetim ve arkadaşlarım bakar. İttihat ve Terakki benim ailemi ne aç bırakır, ne de çıplak.”</p>

  <p class="normal">Ardından bir kazığa bağlanmış ve çalınan düdük ile birlikte 14 silah birden ateş etmişti. Gözünü budaktan sakınmayan bir adamdı.</p>

  <p class="normal">Münir Süleyman Çapanoğlu Yakup Cemil’in eşi Nevber Hanım ile 1934 yılında bir röportaj yapmıştı. Aksaray’da küçük bir evde iki küçük kızı ile oturuyordu. Sadi Borak, İktidar Koltuğundan İdam Sehpasına isimli eserine bu röportajın bir bölümünü almıştı. Ailenin Yakup Cemil’in tevkifinden kurşuna dizilişine kadar neler yaşadıklarını anlayabilmek için bu bölümü nakledelim.</p>

  <p class="normal">“Nevber Hanım Yakup Cemil’in 1332 senesi Ağustosunun 6. günü tevkif edilişini şöyle anlatıyordu:</p>

  <p class="normal">Sami Efendi isminde bir adam vardı. Bu, karışık, ahlak seviyesi düşük ve şüpheli bir adamdı. Polise hizmet eder, Merkez Kumandanlığı hesabına çalışırdı. Aynı zamanda Yakup’un zihnine girer, yüzüne güler, ona dostluk gösterirdi. Bilmem bizim eve ne suretle gelmişti? İşte, Yakup’un teşebbüslerini bu adam haber verirdi. Biz o zamanlar Erenköy’de Taşlıtarla’da oturuyorduk.</p>

  <p class="normal">Bu tevkiften sonra evimizi üç dört kişi bastı, aradılar, taradılar, bir şey bulamadılar. Fakat haftalarca evimizin etrafında polisler, hafiyeler eksik olmadı.</p>

  <p class="normal">Böylece uzun ve ıstıraplı günler yaşadık. Komşularımız bile bu işe hayret ediyorlardı. Çünkü, Yakup’un hükümetin başında olanları oraya getirmeye çalışanların en büyüğü olduğunu biliyorlardı.</p>

  <p class="normal">-Yakup Cemil Bey ile mevkuf iken hiç gidip görüşmediniz mi? Tevkif sebebi hakkında size bir şey söylemedi mi?</p>

  <p class="normal">-Yakup benim hem kocam, hem amcamın oğlu idi. Bunun için onu çok sayardım. Ona sormadan hiçbir şey yapmazdım. Görüşmek için haber yolladım. O sıralarda da hamile idim. Olmaz hamiledir, müteessir olur diye razı olmamış.</p>

  <p class="normal">-Yakup Cemil’in kurşuna dizildiğini nasıl haber aldınız?</p>

  <p class="normal">Nevber Hanım’ın gözleri doldu:</p>

  <p class="normal">-O zamanlar evimizde telefon vardı. Bir gün telefon çaldı. Hemen koştum. Kim olduğunu sordum. Merkez Kumandanı Cevat dedi. Ardından metin olunuz hanımefendi. Size acı bir haber bildiriyorum. Zevciniz Yakup Cemil Bey kalp sektesinden öldü. Başınız sağ olsun. dedi. Nasıl olur? Hainler ona da mı kıydınız? dedim. Bundan sonrasını bilmiyorum. Bayılmışım.</p>
</body>
</html>
