<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_49">CEMAL PAŞA’NIN “VENÜS”Ü</h2>

  <p class="normal">“Sevgili karıcığım,</p>

  <p class="normal">Buradaki işlerim, pek ziyade memnuniyeti mucip olacak şekilde devam ediyor. Cuma günü Poincare ( dönemin Fransa başvekili) ile görüştüm.</p>

  <p class="normal">Fevkalade nazik bir surette beni kabul etti. Ve söylediklerimi dinledi. Paris’te daha 15 gün kadar kalmamı ve gitmeden önce bir daha ziyaret etmemi rica etti. Bu tarz konuşmamızdan ve burada kalmamı rica etmesinden gayet memnun oldum.</p>

  <p class="normal">Hulasa Paris’e gelmiş olmam kadar, teşebbüslerim için faydalı hiçbir şey tasavvur edemem. Mektup ile sana tafsilat vermeyi tehlikeli telakki ederim. Görüştüğümüzde etraflı malumat veririm. Cahit Bey’e bu mektubu göster.</p>

  <p class="normal">İzzet Paşa ile Yusuf Kemal Bey’in bu sırada buraya gelmeleri de iyi ve isabetli oldu. Onlarla da burada uzun uzadıya görüşeceğim. Raymond, Lion’dan dün geldi. Bu sabah beni ziyaret etti. Sana tazimatını arz ediyor. Şimdi saat üç buçuk. Saat beşte meşhur madam Golisse’ye çaya gideceğiz. Hani bizim hakkımızda fevkalade şeyler yazan ve Anadolu’ya üç dört defa ziyaret eden kadın. Hulasa, her gün öğle yemeği ile akşam yemeğini ziyafetlerde yiyoruz. Buraya geldim geleli, kendi kesemden yalnız bir öğle yemeği ile bir de dün akşam yemeği yedim. İktisat diye de Nusret ve İsmet’in canlarını çıkarıyorum. Nusret’in otel parasından kurtulmak için bugün onu Şivekar’ın evine gönderiyorum.</p>

  <p class="normal">Eğer yarın da senden mektup alamazsam, yangın var diye haykırırım. Seni, koklaya koklaya öperim, sevgili karıcığım.</p>

  <p class="normal">Kocan</p>

  <p class="normal">Ahmet Cemal”</p>

  <p class="normal">Mektup 5.3.1922 günü Berlin’de bulunan (Hotel Maurice) Cemal Paşa’dan eşi Seniha Hanım’a yazılmıştı.</p>

  <p class="normal">İttihat ve Terakki’nin üç liderinden Cemal Paşa’ya...</p>

  <p class="normal">Aslında Cemal Paşa’ya Tiflis’te sıkılan Ermeni kurşununun diğerlerinden yani Talat Paşa’ya, Sait Halim Paşa’ya sıkılandan farkı yoktur. Belki eller farklıdır, çaplar farklıdır ama ardında İttihat ve Terakki vardır.</p>

  <p class="normal">Devlet politikasında belirleyici rol oynayan Ahmet Cemal Paşa 6.5.1872’de Midilli’de dünyaya geldi. Babası eczacı Binbaşı Mehmet Nesip Efendi, annesi ise Binnaz Hanımdır.</p>

  <p class="normal">Kuleli Askeri İdadisi’nde ilk askeri eğitimini tamamladıktan sonra Mekteb-i</p>

  <p class="normal">Harbiye-i Şahane’ye kayıt olmuştu (1890). Üç yıl süren eğitimi sonrasında teğmen rütbesiyle okul ikicisi olarak mezun oluyordu. Eğitimine iki yıl daha devam edecek ve yüzbaşı rütbesini alacaktı (28 Aralık 1895).</p>

  <p class="normal">1908 – 1918 dönemine damgasını vuran Cemal Paşa’nın ilk görev yeri Erkan-ı Harp yüzbaşısı olarak 1’nci şube olmuştu. Daha sonra kolağası, binbaşı, kaymakam, miralay, mirliva ve ferikliğe terfi etmiş, Kırklareli’nde bulunan 2’nci ordu emrinde de çalışmıştı. Selanik’teki Üçüncü Ordu, Anadolu’da bazı vilayetlere asayişi idareye memurluk diğer üstlendiği vazifelerdi.</p>

  <p class="normal">İttihat ve Terakki’ye Eylül 1906’da 49. sıradan 150 kayıt numarası ile katılmıştı. Buradaki siyasi faaliyetlerinin yanı sıra, binbaşı olarak Rumeli Demiryolları müfettişliği ile İttihat ve Terakki’nin genişlemesini sağlamış, semt ve mahallelerde “Ocak”lar oluşturmuştu.</p>

  <p class="normal">Son derece teşkilatçı oluşu kadar askeri bilgisi ile cemiyetin en üst yöneticileri arasına girdi. 31 Mart hadisesinde Hareket Ordusu’nda da vardı. Üsküdar Muhafızlığı, Adana ve Bağdat valiliğinin ardından, Mahmut Şevket Paşa’nın emri ile İstanbul Muhafızlığı’na tayin edilmişti. Babıali baskını üzerine getirildiği bu görevi sırasında verdiği kararlarla oldukça başarılı olmuştu. Otoriter idaresi ile karşı hareketleri bastırmış, Mahmut Şevket Paşa’ya suikast girişiminde bulunduklarına karar verilen muhaliflerin idamlarını tereddütsüz onaylamıştı.</p>

  <p class="normal">Enver Paşa’nın Harbiye Nezareti’ne getirilmesi ile önce Nafıa, ardından da Bahriye Nazırı olacaktı. Bu görevlerinde de büyük başarı gösteren Cemal Paşa özellikle Fransızlarla anlaşma yollarına gitmiş, ancak Fransa’da iken Enver Paşa’nın Osmanlı-Alman İttifakı’nı kabule mecbur olmuştu (2 Ağustos 1914).</p>

  <p class="normal">Birinci Dünya Savaşı çıkınca Bahriye Nazırlığının yanı sıra İkinci Ordu Kumandanlığına tayin edilmişti. Böylece Mısır’ın İngilizlerden kurtarılmasını temin amacıyla Şam’a gidecekti (8 Aralık 1914).</p>

  <p class="normal">Cemal Paşa, Bahriye Nazırlığı sırasında Suriye ve Hicaz’ı kapsayan Dördüncü Ordu Komutanı görevi sırasında Orta-doğuda ajan ordusu ile de savaşmak zorunda kalmıştı. Ancak kurulan casusluk ağı oldukça profesyonel kimselerden oluşmuştu ve Paşa’nın zor durumda kaldığı anlar da olacaktı.<sup class="calibre3"><a href="../Text/ittiatveterakki_split_167.html#footnote-57358-48" id="footnote-57358-48-backlink">[48]</a></sup></p>

  <p class="normal">Teşkilat-ı Mahsusa lideri Kuşçubaşı Eşref (Sencer) paşalara yakın bir kişiydi. Sencer, paşalar hakkında görüş bildirirken öncelikle üçünü de vatansever addeder. Hiçbirisinin kişisel servet ve hırs peşinde koşmadığını belirtir. Cemal Paşa’yı tarifi ise şöyle olacaktır:<sup class="calibre3"><a href="../Text/ittiatveterakki_split_168.html#footnote-57358-49" id="footnote-57358-49-backlink">[49]</a></sup></p>

  <p class="normal">“Kararlarında bazen lüzumsuz serttir. Hakikatler karşısında kendi fikrinin isabetini iddiada ifrata kaçtığı olmuştur. Müsamahası yoktu. Dördüncü ordu Kumandanı ve unvan ve sıfatıyla Suriye’ye gitmesinden bir süre sonra kendisini müstakil hissedecek kadar afaki saydığı muhakkaktır. Hatta bu mevzu üzerindeki bir latifemi ciddiye almıştı.”</p>

  <p class="normal">Buraya kadar Cemal Paşa’nın devletin çeşitli kademelerinde ne denli önemli görevler üstlendiğini görüyoruz.</p>

  <p class="normal">Özel hayatına da askeri ve siyasi hayatı kadar özen göstermişti. İlk izdivacını 1897 yılında Bekir Paşa’nın kızı ile yapmıştı. Eşini doğum esnasında kaybeden Paşa, 2.6.1898’de Binbaşı Hasan Bey ve Ayşe Hanım’ın kızı, Selanik Tümen Kumandanı Mehmet Paşa’nın hemşiresi olan Seniha Hanım ile hayatını birleştiriyordu. Mehmet, Ahmet Rüşdi, Hasan Necdet ve Hasan Behçet isimlerinde 4 erkek ve Kamran ismi verdikleri kız çocukları dünyaya gelecekti.</p>

  <p class="normal">Seniha Hanım’ın sadece evine değil, siyasi konulara da duyarlı olduğunu ve bunu Cemal Paşa ile zaman zaman paylaştığı görülür. II Meşrutiyet ilan edildiğinde ilk tebrik edenlerden biri olmuştu. Cemal Paşa, eşinin sevinci karşısında: Canım ne oldu ki, bu kadar seviniyorsunuz? Bu tebrikler neden? diye sorduğunda:” Aman beyim nasıl sevinmeyelim. Sayenizde hürriyet ilan edildi. Millet kurtuldu. Artık sürgün, hapis ve ölüm korkuları bitti. Rahat yaşayacağız.”demişti.</p>

  <p class="normal">Cemal Paşa eşinin sözleri üzerine bir müddet susmuş, ardından da şu cevabı vermişti:</p>

  <p class="normal">“Yanılıyorsun Venüs’üm. Asıl felaketler, harpler, suikastler ve ölüm tehlikeleri asıl bundan sonra başlayacak. Eğer kucağımdaki şu yavrumun torunu bir gün şu memlekette rahat yaşarsa, ben ve arkadaşlarım ancak o zaman tebrike layık olabiliriz.”</p>

  <p class="normal">Cemal Paşa için vatan her şeyden üstündü. Davası uğruna çoğu zaman ailesini ihmal ettiği, bu nedenle münakaşaların yaşandığı görülür:<sup class="calibre3"><a href="../Text/ittiatveterakki_split_169.html#footnote-57358-50" id="footnote-57358-50-backlink">[50]</a></sup></p>

  <p class="normal">“1904 yılında henüz altı yıllık evli iken eşi Seniha Hanım ile sorunlar yaşamıştı. Seniha Hanım, Paşa’nın eve fazla zaman ayıramamasından dolayı başka bir kadının varlığından şüphelenmişti. Cemal Bey, o zamanlar İttihat ve Terakki Cemiyeti ile yakından ilgileniyor, cemiyet adına çalışmalarda bulunuyordu. Bir gün öğle yemeğinde annesi kadar çok sevdiği ablası Şadiye Hanım, karısı ve çocuklarını ihmal ettiğini, artık hayatına çeki düzen vermesi gerektiğini söyleyince, Cemal Paşa hiddetle yerinden kalkarak şu cümleyi söylemişti: Abla ben öyle bir sevdaya tutuldum ki, karımı, çocuklarımı, kendimi ve hepinizi gözümü kırpmadan fedaya hazırım. Bunu böylece bilesiniz.”</p>

  <p class="normal">Cemal Paşa bu sözleri çok içten söylüyordu. Ancak inandığı davası uğruna gün geldiğinde çok sevdiği vatanını terk etmek zorunda kalacağını bilmiyordu.</p>

  <p class="normal">8 Temmuz 1918 günü kurulan İkinci Talat Paşa kabinesinde Bahriye Nazırı idi. Savaşın kaybedileceğinin belli olması üzerine hükümet istifasını vermek zorunda kalmıştı. Talat ve Enver Paşa gibi Cemal Paşa da basında çıkan olumsuz haberlerden payını almaktaydı. Yazılan yazılardan oldukça rahatsızdı ve tekzip etme olanağı bulamayacak durumdaydı. Mondros Mütarekesinin imzalanması, 31 Ekim 1918 günü İttihat ve Terakki’nin merkezinde yapılan toplantı sonrası yurt dışına çıkma kararı alındığında Cemal Paşa için de yeni ve bilinmez bir yola çıkış başlayacaktı.</p>

  <p class="normal">Toplantının bitiminde Boyacıköy’deki evine gelmişti. Evraklarını tasnif ederken yanında Sapancalı Baki Bey vardı ve şu uyarıda bulunacaktı:</p>

  <p class="normal">“Paşam, Talat Paşa’yı motorda görmeden binmeyiniz.”</p>

  <p class="normal">Firarı belki de tek onaylamayan Cemal Paşa’nın eşi Seniye Hanım’dı. Mustafa Ragıp Esatlı, Senihe Hanım’ın eşinin yurt dışına çıkmasına bütün gücü ile engel olduğunu yazar ve konuşmaları Sapancalı Baki Bey’in uyarısı ile aynı paralelliktedir:<sup class="calibre3"><a href="../Text/ittiatveterakki_split_170.html#footnote-57358-51" id="footnote-57358-51-backlink">[51]</a></sup></p>

  <p class="normal">“Cemal Paşa’nın refikası, zevcinin Türkiye’den ayrılıp gitmesine şiddetle muarız olduğu için son dakikaya kadar zevcini bu fikirden vazgeçirmeye çalışıyordu. Fakat Cemal Paşa, bu ısrarlara hiç ehemmiyet vermiyor, ahval ve şeriat değiştiği için birkaç gün sonra İstanbul’a girecek olan İtilaf kuvvetlerinden cesaret alacak gayrimenkul unsurların kendisinden intikam almaya kalkışacakları muhakkak olduğunu söylüyordu. Cemal Paşa, siyaset arkadaşlarıyla birlikte verdiği birçok deliller göstererek şefkatle refikasını kandırmak istiyordu. Fakat refikası mütemadiyen ısrar ediyor, kabahat sen de değildir. Ne kaçıyorsun? Seni kimse mesul etmez, sen harbe aleyhtardın. Bunu herkes biliyor, otur, seni aldatıyorlar, Talat kaçmayacak, seni kaçıracak.” sözleri ile ısrarını sürdürüyordu. “</p>

  <p class="normal">Ancak Cemal Paşa kararlıydı ve Talat Paşa gibi evden çıkmadan önce Sadrazam İzzet Paşa, Dahiliye Nazırı Fethi Bey ve Bahriye Nazırı Rauf Bey’e birer mektup yazacaktı. O da Talat Paşa gibi ülkenin huzura kavuştuğunda hesap verebilmek için dönmeye hazır olduğunu belirtiyordu:</p>

  <p class="normal">“Sizin de bildiğiniz şekilde iktidar mevkiinden çekilmek mecburiyetinde kaldık. Benim ve arkadaşlarımın Türkiye’de kalmaları, sizin vazife ve icraatınızı çok işgal eder. İşlerinizi kolaylaştırmak üzere memleketten uzaklaşıyoruz. Bu mürafakatımız (ayrılma) vatani kaygıdan başka bir şey değildir. Ahval müsait ve tesiri memleketten mündefi olunca (geçmiş olunca) millete borçlu olduğum hesabı vermek üzere vatana dönmeye hazırım.”</p>
</body>
</html>
