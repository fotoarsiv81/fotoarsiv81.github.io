<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_54">YAVERİ İSMET BEY: CEMAL PAŞA’YI RUSLAR ÖLDÜRTTÜ</h2>

  <p class="normal">İsmet Bey (Karadoğan) Cemal Paşa’nın Afganistan’da bulunduğu dönemlerde yaverliğini yapmıştı. Son günlerine kadar yanındaydı ve hazırlanan raporları Ankara’ya götürmek için Tiflis’ten ayrılmıştı. Sağ kalmasını bu göreve borçluydu ve anlattıkları arasında Moskova’daki sorgulanmaları da vardı:<sup class="calibre3"><a href="../Text/ittiatveterakki_split_172.html#footnote-57358-53" id="footnote-57358-53-backlink">[53]</a></sup></p>

  <p class="normal">“Evvela şunu söyleyeyim ki, Enver Paşa’nın Türkistan’daki isyan hareketi başladığında Ruslar Cemal Paşa’yı öldürmeyi kafalarına koymuşlardı. Moskova’da bulunduğumuz sırada Enver’in harekete geçişini müteakip bizi ÇEKA’ya çağırdılar ve uzun uzadıya Enver ile alakamız, onunla haberleşmemizin bulunup bulunmadığı konusunda sorguya çekmişlerdi. Tabi ne kadar hayır desek inanmamışlardı. Ben Cemal Paşa’nın, bütün Orta Asya vaziyetini, siyasi durumu ve Ruslarla Afganlıların halini, Enver’in hareketinin tepkilerini uzun uzadıya anlatan raporlarını Ankara’ya götürecektim. Hareketten evvel Cemal Paşa’dan, çok tehlikeli bir yer olan Tiflis’i bırakıp Borjom’da istirahat etmekte olan Türk dostu General Fronze’nin yanında kalmasını çok ısrarla rica ettim. Peki, gideriz dedi fakat gitmedi. Ben hastaydım. Sıtma olmuştum. Bu halde istasyona gitmek için arabaya binerken Cemal Paşa da benimle gelmek istedi. Aman Paşam, istasyon kalabalık, tehlikeli, sizin gelmeniz olmaz. dedim. Ses çıkarmadı. Beni kucaklayıp , ‘İsmet seni bir daha görebilecek miyim? diye sorduğunda merak etmemesini, Mustafa Kemal Paşa ile görüşüp hemen döneceğimi söylemiştim.</p>

  <p class="normal">Felaket haberini yolda iken İnebolu’da aldım. Yoluma devam ederek Ankara’ya varışımda elimdeki evrakı Mustafa Kemal Paşa’ya teslim ettim ve lazım olan izahatı verdim. Paşa çok müteessirdi. “Ah... Niye Ankara’ya gelmedi .”diye hayıflanmıştı. Cemal Paşa Ermeniler tarafından değil, Rusların Çeka teşkilatı tarafından vurdurulmuştur. Katil Gürcüleri de sonra işittiğime göre Tiflis hapishanesinde yine Ruslar harcamışlardır. “</p>

  <p class="normal">Cemal Paşa’nın öldürülmesi sadece Tiflis’te değil her yerde büyük üzüntü ile karşılanıyordu. Ertesi günü Türk Temsilciliğine Azerbeycan, İran, Rus başta olmak üzere bütün yabacı elçilikler taziyeye gelmişlerdi. Tiflis hükümeti Cemal Paşa ve arkadaşları için Şah Abbas Camii’nde büyük bir cenaze merasimi düzenliyordu. Kafkas ordusuna mensup bando merasimde hazır bulunmuş, ardından cenazeler defnedilmişti.</p>

  <p class="normal">Şark Cephesi Kumandanı Kazım Karabekir, Cemal Paşa’nın cenazesinin nakli için dilekçe veren kumandandır. 8 Ağustos 1922 tarihli dilekçesi ile Erkan-ı Harbiye Riyaseti’ne talebini arz etmişti:</p>

  <p class="normal">“Tiflis’te şehit edilen Cemal Paşa ve yaverlerinin tahnit edilmiş cenazelerinin Tiflis’te defni veya Anadolu’ya nakli Tiflis mümessillimizden sorulmaktadır. Bu cenazelerin Kars tarikiyle ihtigale-i lazime (büyük bir kalabalıkla yapılan merasim) ile Erzurum’a celbi ve Erzurum’dan merhum Hafız Hakkı Paşa’nın yanına gömülmesini münasip görmekteyim. Bu suret ile Taşnak mezalimi Erzurum’da ebedi bir hatıra bırakmış olur. Bu husustaki emrin serian itasını rica ederim.”</p>

  <p class="normal">Karar çok çabuk çıkıyor, Cemal Paşa’nın kardeşi Yüzbaşı Kemal Bey (Doğulu) Tiflis’e geliyor ve cenazeleri özel bir trenle Erzurum’a getiriyordu. Hafız İsmail Hakkı Paşa’nın mezarının yanına sade bir törenle defnedilecekti.</p>
</body>
</html>
