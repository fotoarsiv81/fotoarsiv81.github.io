<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_69">İSTANBUL’A KİM NEDEN ÇAĞIRMIŞTI?</h2>

  <p class="normal">Tahsin Bey’e gelen telgrafta sebep gösterilmeden gitmesi istenmişti. İstanbul’a geldiğinde mektupçu Şükrü Bey’in yanına gitmiş ve neden çağırıldığını öğrenmek istemişti. Genel merkeze gitmesi ve Talat Paşa’yı görmesi istenmişti. Tahsin Bey,Talat Paşa’nın yanına gittiğinde Rahmi Bey’i de orada görecekti. Bundan sonrasını Tahsin Bey’in kaleminden aktaralım:</p>

  <p class="normal">“Talat Bey:’ Hoş geldin arkadaş. Seni çağırmamızın sebebi şudur. Zeki Bey’in öldürülmesinden dolayı Ahmet ve Dr. Nazım kayınpederin Hacı Hulusi Bey’in mahkemesinde yargılanıyor. Bu cinayeti işleyenler onlar değildir. Kayınpederine söyle onları berat ettirsin. Kendileri hakkında da iyi olur.’ diye buyurdular. Doğrusu hayret ettim. Kayınpederim ile resmi görüştüğümü, böyle bir teklifte bulunamayacağımı kesinlikle kendilerine bildirdim. Bir hafta iş sürüncemede kaldı. Tekrar çağırdılar. Ben de yine söylemeyeceğimi tekrar ettim. Darıldı.”</p>

  <p class="normal">Tahsin Bey oğlunun ölüm haberini aldıktan sonra kayınpederinin evine gider.</p>

  <p class="normal">Çünkü niye İstanbul’a geldiğini bilmemektedir. Ve kızının üç hasta çocukla neden bıraktığını vicdanen açıklama gereğini hisseder:</p>

  <p class="normal">“Kayınpederim gerçeği öğrendikten sonra melek gibi bir insanın derin bir ah çektiğine şahit oldum. Geliş nedenimi evvelce söylemediğim için memnun oldular ve bana:’ İsterlerse benim işime son verebilirler, ben vicdanımın sesinden başka bir şey diyemem.’ buyurdular.”</p>

  <p class="normal">Tahsin Bey çocuğunun ölümü kadar, bu manasız teklif yüzünden cenazeye katılamadığı için de acı duymuştu. Zaten anılarının daha sonraki bölümlerinde Talat Paşa’dan söz etmez. Belli ki o da Talat Paşa’ya darılmıştır.</p>
</body>
</html>
