<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_38">SAVAŞ YILLARI VE İLK VASİYETNAME</h2>

  <p class="normal">28 Haziran 1914’de Avusturya-Macaristan veliahdı Arşidük Fransuva Ferdinand’ın Bosna-Saray’da bir Sırplı tarafından öldürülmesi savaşı tetikleyen olay olmuştu. İlk günler Avusturya-Macaristan yanında yer alan Almanya 1Ağustos’ta Rusya’ya harp ilan edecek, Türkiye ise Almanya’nın yanında yer alacaktı. İttifak antlaşması 2 Ağustos 1914 günü Mısırlı Sadrazam Halim Paşa’nın yalısında imzalanıyor, Harbiye Nazırı Enver Paşa’nın bu kararı bazı devlet adamlarının hoşuna gitmiyordu. Cavit Bey ise Osmanlı imparatorluğunun savaşa sürüklenişine şu notu düşecekti:</p>

  <p class="normal">“Enver’le Halil ve Cemal Bey de (Paşa) vardır. Cemal, yapılan muameleden canı sıkılmış görünüyordu. Enver’in evinde biraz da yapılan şeyin maiyetinden bahsettik. Talat’a söylediğim sözleri orada da tekrar ettim. Muahedede, lehimize hiçbir şey mevcut olmadığı halde, Almanya için devletin hayatını tehlikeye koymakta olduğumuzu, hiçbir aklıselimin bunu kabul etmeyeceğini söyledim.”</p>

  <p class="normal">Ancak bu arada yaşanan Sarıkamış faciası vardır. Rus ordusunun Türk hududunu geçmesi (1 Kasım 1914), Sarıkamış’tan ilerleyerek Köprüköy istikametinde bulunan Horasan-Yüzveren hattını tutması ve Muratsuyu geçitlerini işgal etmesiyle başlayan bir süreçtir. Enver Paşa’nın taarruz kararı ile 25 Kasım’da ilk yenilgiyi alan ordumuza ikinci emir de geliyor, askerlerimiz kimi zaman bellerine kadar sulara gömülü olarak ilerlemeye çalışıyordu. Rüzgâr ve tipi altında geçen bir gecenin ardından 1905 rakımlı tepeyi ele geçirmişlerdi.</p>

  <p class="normal">Sarıkamış harekâtında en önemli taarruz 18 Aralık 1915 tarihini taşır ve 26/27 Aralık gecesi Allahüekber dağlarında taburların mevcudu 100-150’e kadar düşer. Her şey aleyhimize gelişir, ordunun taarruz hali kalmaz. Yaklaşık 10 gün süren muharebe sonrasında Enver Paşa yenilgiyi kabul etmiş ve İstanbul’a dönmeye karar vermiştir. Bu zorlu günlerde kimi zaman karlı bir çukurun içinde dinlenmeye çalıştığı ifade edilir ve umutsuzluğu bir vasiyetname yazacak kadar büyüktür:<sup class="calibre3"><a href="../Text/ittiatveterakki_split_158.html#footnote-57358-39" id="footnote-57358-39-backlink">[39]</a></sup></p>

  <p class="normal">“....Şimdiye kadar asker ve zabitler hiç kusursuz harp ettiler. Her manevrayı yaptılar. Eğer Allah da yardım ederse, muvaffakiyet katidir. Eğer muvaffak olamazsam, son neferimle beraber öleceğim. Bu halde vasiyetim: Ben vazifemi yaptığımı sanıyorum ve öyle ölüyorum. Düşmana sonuna kadar karşı koyunuz. Her halde sonunda muvaffak olacağız. Ben hareketime nedamet etmeden kalben müsterih olarak ölüyorum. Yaşasın dinim, vatanım, Padişahım.</p>

  <p class="normal">Eğer geride kalanlarıma yardım etmek isterseniz, refikam Sultan Efendi Hazretlerinin muhassısatı ( maaş gelir vs) kafi değildir. Kendisine müreffeh yaşaması için hiç olmazsa, Başkumandanlık muhassısatımın kendi muhassısatına zammı ve ebeveynimin temini refahı ile, rahmeti ilâhiyeye mazhariyetim ile birkaç hayır yapılmasını rica eder ve tealisine çalışmaktan başka bir maksat beslemediğim din ve milletimin tealisine dua eder, tanıyanlara selam ederim. Yaşasın Müslümanlık ve Osmanlılık ve Osmanlıların Padişahı Sultan Mehmet Han.</p>

  <p class="normal">Servet namına bir şeyim yoktur. Mamafih ne varsa, Refikam Sultan Efendi Hazretlerine bırakıyorum. Enver.”</p>

  <p class="normal">Ancak Enver Paşa İstanbul’a dönecek ve I.Dünya Savaşı’nda da etkinliğini sürdürecekti.</p>

  <p class="normal">1915 ilkbaharında müttefik donanması İstanbul Boğazı’na girdiğinde izleyenler arasında Naciye Sultan da vardı:</p>

  <p class="normal">“Hayatım zaten çok heyecanlı ve olaylı geçiyordu. Her an yeni bir hadise ile karşılaşıyordum. Memleket meseleleri, aile hayatıma da tesir ediyordu. Müttefik donanması Boğaza hücum etmişti. İstanbul’da oturan birçok aileler şehri terk ederek, Bursa’ya veya Anadolu’nun başka şehirlerine gitmeye teşebbüs ettiklerin duydum. Fakat amcam Sultan Reşat başta olmak üzere hiç kimse İstanbul’u terk etmemiştir.”</p>

  <p class="normal">Evet, artık harp kapıdadır. Harbiye Nazırlığı, Genelkurmay Başkanlığı ve</p>

  <p class="normal">Başkumandanlık vekilliği sıfatları ile Enver Paşa imparatorluğun en güçlü adamıdır.</p>
</body>
</html>
