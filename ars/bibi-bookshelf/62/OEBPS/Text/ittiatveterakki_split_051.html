<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_55">CEMAL PAŞA AİLESİNE 5 BİN ALTIN YARDIM</h2>

  <p class="normal">Her açılan yeni bir arşiv, gizli kalmış bilgilerin gün ışığına çıkması demektir. Mehmet Perinçek, Rusya Toplumsal-Siyasal Tarih Devlet Arşivinde (RGASPİ) yaptığı araştırmada Cemal Paşa cinayeti ile ilgili yeni bilgilere ulaşmıştır. Tarih ve Düşünce Dergisi’nde yayınladığı yazısında, cinayetin ilk kez 17 Ağustos 1922 günü ele alındığını belirtir:</p>

  <p class="normal">“Çok gizli tutulan toplantı tutanaklarından birinde, Cemal Paşa cinayetinde İngiliz ajanlarının rolüne dikkat çekiliyor. Politbüro’nun 22 Kasım 1922 tarihli oturum tutanaklarından ortaya çıkan ilginç bir gerçek ise, Sovyet Rusya’nın Cemal Paşa ailesine 5 bin altın yardım yapması. Bu kararın alındığı toplantıda Lenin, Stalin, Troçki gibi en üst düzeydeki Sovyet liderleri de hazır bulunuyor. Öneri, Dışişleri Halk Komiseri Çiçerin tarafından yapılıyor.”</p>

  <p class="normal">Yardımın gerçekleşip gerçekleşmediği konusunda bir sonuç yok. Ancak belgeler gösteriyor ki, Cemal Paşa Sovyet Rusya tarafından önemli ve değerli bir devlet adamı olarak kabul edilmiştir.</p>

  <p class="normal">Vatansever bir asker ve devlet adamıydı</p>

  <p class="normal">Şerefli geçmişinden başka hiçbir şey bırakmadı.</p>

  <p class="normal">Çünkü şeref ve haysiyetinden başka hiçbir şeyi yoktu.</p>

  <p class="normal">Bu nedenle 30 Kasım 1927 tarihli bir kararname ile Viçen Hokaçyan adına kayıtlı ama terk edilmiş ve hazineye intikal etmiş olan arsa ve dükkân Cemal Paşa’nın ailesine devredilecekti. Feriköy, Fransız Mezarlığı karşısı, Tatavla Caddesinde bulunan bu yerler ailenin hem ikâmetgahı, hem de geçimlerini sağladıkları yer olacaktı.</p>

  <p class="normal">5 Ocak 1961’de ise 10705 sayılı ve 215 numaralı kanunla kızı Kamran Cemal’e babasının hizmetlerinden dolayı ömür boyu 500 lira maaş bağlanmıştı.</p>
</body>
</html>
