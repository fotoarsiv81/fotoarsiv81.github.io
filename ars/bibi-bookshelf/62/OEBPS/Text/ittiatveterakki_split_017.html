<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_21">KADINEFENDİ MÜŞFİKA SÜRGÜN YOLUNDA</h2>

  <p class="normal">Görüldüğü üzere kadınların büyük bir çoğunluğu kulluktan bireyliğe geçmenin savaşını veriyorlardı. Yurt dışına kadar uzanan etkinliklerinde birçok başarıya da imza atmışlardı. Ancak bir kesim değil bu savaşı vermek, savaşın verildiği alanları görmekten yoksundu.</p>

  <p class="normal">Onlar aslında aileleri olan sahipli insanlardı. Önce esir edilip sahipsiz kılınmışlar, daha sonra da yeniden sahiplendirilmişlerdi. Sarayların yüksek duvarları ardında yaşamlarını sürdüren cariyelerdi. Padişahtan çocuk sahibi olup “kadın efendi”, oğlu padişah olduğunda haremin tek sahibi olarak “valide sultan” makamlarına erişiyorlardı. Ama yetkinlikleri sadece bulundukları kısıtlı alanlar içindeydi.</p>

  <p class="normal">II. Abdülhamid’in kadınlarından Müşfika Kadınefendi de bunlardan biriydi. Belki de haremde geçirdiği yıllarda İttihat ve Terakki adını hiç duymamıştı. Sürgünde geçen yıllarında da neden böyle olduğunun açıklamasını Abdülhamid’den öğrenmişti.</p>

  <p class="normal">Ama şu bir gerçekti ki, siyasi alandaki değişimleri yapanlar iktidara geçerken, koltuklarını ya da tahtlarını kaybedenler kadar kaybedenleri kadınları da bu yıkımdan paylarını alıyorlardı. Bu sadece Müşfika Kadına mahsus değildi. İleriki bölümlerde göreceğimiz üzere İttihat ve Terakki liderlerinin eşleri de hasreti, sıkıntıyı ve eşlerinin idamlarını görecek kadar yıkımı yaşamışlardı.</p>

  <p class="normal">Padişahın en sevdiği kadınları arasındadır. Onun yalnız sürgünde olduğu yıllarda değil, son nefesine kadar yanından ayrılmamıştı. Kafkasya’da dünyaya gelen (10.12.1867) Müşfika Kadın’ın asıl adı Ayşe’dir ve Abaza beylerinden Ağır Mahmud Bey’in kızıdır.</p>

  <p class="normal">Kafkasya’dan Yıldız Sarayı’na uzanan yol 1878 Rus Savaşı ile başlamıştı. Babası gönüllü olarak Gazi Osman Paşa’nın maiyetinde Rus Savaşı’na katılmış, eşi ve çocuklarını kumandan Hüseyin Vasfi Paşa’ya emanet etmişti. Paşa’nın haremi Pertevniyal Sultanın çıraklıklarındandı ve kendisine emanet edilen aileyi İstanbul’a gönderen paşa, hareminin evine yerleştirecekti.</p>

  <p class="normal">Bezminigar Hanım, bir süre sonra Emine Hanım ve kızlarının Pertevniyal Sultana takdim etmeye karar veriyor ve bu düşüncesini gerçekleştiriyordu. Ancak Emine Hanım güçlükle ikna olmuştu. Pertevniyal Sultan iki kız kardeşi himayesi altına almış, ölümüne kadar da bakmıştı. Sonrasında diğer saray halkı ile birlikte Dolmabahçe Sarayı’na gideceklerdi.</p>

  <p class="normal">Saraya geldiğinde 14 yaşında olan Ayşe, Abdülhamid tarafından fark edilecek ve nikâhla kadınları arasına katılacaktı. 12.1.1886 günü kıyılan nikâhın şahitleri Hacı Mahmud Efendi, Kâğıthane İmamı Ali Efendi ve Baş Müsahip Şerafeddin Ağa olmuştu. Abdülhamid nikâh hediyesi olarak kıymetli bir Mushaf-ı Şerif hediye ederken Ayşe’nin ismini de değiştiriyordu. Ayşe Osmanoğlu, annesinin isim değişimi ile ilgili bilgilere anılarında yer verir:<sup class="calibre3"><a href="../Text/ittiatveterakki_split_132.html#footnote-57358-13" id="footnote-57358-13-backlink">[13]</a></sup></p>

  <p class="normal">“Mushaf-ı Şerif’i verirken:’ Sana bir isim vereceğim. Niyetle açacağım. Cenabı Hak bakalım nasıl bir isim kısmet edecek.’ demiş. 325’nci sayfadaki Enbiya suresinin 28’nci ayetindeki ‘Müşfikun’ kelimesi gözüne çarpmış. Bunun üzerine ‘İnşallah hakkımda pek hayırlı müşfik bir kadın olacaksın demiş. Müşfika Kadın, bir yıl sonra Yıldız Sarayı’nda Ayşe Sultan’ı<sup class="calibre3"><a href="../Text/ittiatveterakki_split_133.html#footnote-57358-14" id="footnote-57358-14-backlink">[14]</a></sup> dünyaya getiriyordu.</p>

  <p class="normal">27 Nisan 1909 günü yalnız Abdülhamid için değil, Müşfika Kadın için de bir dönüm noktası olmuştu. 31 Mart ayaklanmasının ardından Yıldız Sarayı’na gelen heyet 33 yıllık saltanata son verecek olan kararı açıklıyordu. Bu aynı zamanda İttihat ve Terakki’ye iktidar yolunu da açacak, Müşfika Kadın da Selanik’e sürgüne giden 24 kişi<sup class="calibre3"><a href="../Text/ittiatveterakki_split_134.html#footnote-57358-15" id="footnote-57358-15-backlink">[15]</a></sup> arasında yer alacaktı. Padişahın Selanik’e yola çıktığında diğer kadınlarını bir arabaya bindirerek, Müşfika Kadın’ı kendi arabasına alması onun ayrıcalığının bir belirtisidir.</p>

  <p class="normal">Müşfika Kadın için Alatini Köşkü’nde<sup class="calibre3"><a href="../Text/ittiatveterakki_split_135.html#footnote-57358-16" id="footnote-57358-16-backlink">[16]</a></sup> yeni bir yaşam başlamıştı. Yeni hayata alışmanın verdiği zorluklara, kızının evlenmesi için İstanbul’a gönderilmesiyle özlem de eklenecekti.</p>

  <p class="normal">Selanik’te yaşadığı dönemlerde dördüncü Kadın Efendiliğe yükselmişti.(17.6.1901) 1912 yılında Abdülhamid Türkiye’ye getirilip Beylerbeyi Sarayı’na yerleştiriliyor, Müşfika Kadın bu dönemde de padişahın yanından ayrılmıyordu.</p>

  <p class="normal">Hastalığı sırasında sürekli hizmetini görmüş ve 10 Şubat 1918 Pazar günü ölümü ile birlikte saraydan ayrılarak Abdülhamid’in Gazi Osman Paşa’ya verdiği Serencebey Yokuşu’nda Şehzade Selim Efendi Sarayı karşısındaki konağa yerleşmişti.</p>

  <p class="normal">3 Mart 1924 gün 431 sayılı kanunla Osmanlı Hanedanına mensup kişilerin yurt dışına çıkarılmalarına karar verilmişti. Müşfika Kadın için zorlu bir dönem yeniden başlayacak ve kızı Ayşe Sultan’ı görebilmek için 28 yıl bekleyecekti. Ancak kadınların Türkiye’ye dönmelerine izin veren kanunun çıkmasıyla yurda dönen Ayşe Osmanoğlu annesi ile karşılaşmalarını anılarında şöyle anlatmıştı:</p>

  <p class="normal">“29 yıldan beri ihtiyar anacığımı göremediğimden, hasretiyle yanıyordum. Şimdi yollar bize açılmıştı. Bütün güçlüklerime rağmen, kendimi derhal uçağa atarak vatana kavuştum. Uçaktan inip de kendimi burada gördüğüm dakikanın saadet ve şaşkınlığını hiçbir vakit unutmadım. Annemin kucağına atılıp döktüğümüz hasret gözyaşları birbirine kavuşurken ilk sözümüz .’ Allah vatana millete zeval vermesin ‘ duası olmuştu.</p>

  <p class="normal">Soyadı Kanunu’nun çıkmasıyla “Kayısoy” soyadını alan Müşfika Kadın maddi zorlukların başlamasıyla yetkili makamlara başvuruyordu.</p>

  <p class="normal">Murat Bardakçı Son Osmanlılar kitabının araştırmaları sırasında emekli polis memuru Hüseyin Ormanoğlu’ndan bir mektup aldığını belirtir. Mektup Müşfika Kadın’ın o dönemlerdeki yaşama zorluğunu anlatır ve Cumhurbaşkanlığı örtülü ödeneğinden aylık aldığı söylentilerine de ışık tutar:<sup class="calibre3"><a href="../Text/ittiatveterakki_split_136.html#footnote-57358-17" id="footnote-57358-17-backlink">[17]</a></sup></p>

  <p class="normal">“...1944 senesinin Mart aylarıydı. Müşfika Hanımefendi, Beşiktaş Serencebey yokuşunda ikâmet ettikleri bu sırada günün Cumhurbaşkanına dilekçe ile müracaat ederek kendi imkânları ile o güne kadar geçindiğini fakat elinde avucunda bir şey kalmadığını beyan eylediği dilekçesini normal yollarla Beşiktaş Emniyet Amirliği’ne ve tahkiki için de vazifeli bulunduğum bendenize havale bulunmuştur. Dilekçeyi alıp Serencebey’deki evin kapısını çaldığımda kapıyı açan nur yüzlü, yaşmaklı ve orta yaşlı bir hanım beni içeri davet etti. Dilekçenin kendisine ait olduğunu ve yazdıklarının tamamen doğru olduğunu ve fakru zaruret içinde olduğunu ve yanında gördüğüm kendisinden daha genç olan bir bayanın da kendisine yıllardır hizmet ve arkadaşlık ettiğini bildirmesi üzerine bu hususta haricen de yapılan tahkikatta bu beyanların doğruluğu anlaşılarak merciine iade olundu.”</p>

  <p class="normal">Müşfika Kadın’ın tek sığınağı Serencebey Yokuşu’daki 53 numaralı evidir. Kirasını ödeme zorluğuna düştüğü bu günlerde yardım eli uzatanlardan biri Adnan Menderes ailesidir. Rahim Er’in, Berin Menderes ile yapılan röportajı Müşfika Kadın’ın hüzün dolu yaşamının gizli kalmış bu parçasını açıklığa kavuşturur. Ancak Berin Menderes’in de saraylı bir kadına yardım edebilmek için alyansını satması inanılmaz bir insanlık örneğidir.<sup class="calibre3"><a href="../Text/ittiatveterakki_split_137.html#footnote-57358-18" id="footnote-57358-18-backlink">[18]</a></sup></p>

  <p class="normal">“1960 yılına kadar Menderes, Müşfika Kadın’ın oturduğu evin kirasını onlara belli etmeden ödemişti. 1960 ihtilali ile tutuklanmasından sonra ev kirasını alamayan ev sahibi 3 Haziran günü Menderes’lerin evine kirayı almaya gelmişti. Berin Menderes oğlu Mutlu’ya bir iki ahbaba git, 1500 lira bulmaya çalış demişti. Oğlunun bu şartlarda kimsenin borç para vermeyeceğini söylemesi üzerine parmağındaki alyansını çıkarmış ve oğluna satmasını istemişti. Yüzük satılmış, Müşfika Kadın’ın ev kirası ödenmişti. 3 yıl sonra Adapazarı’ndan gelen bir kuyumcu içinde Adnan Menderes yazılı yüzüğü çalındı zannı ile İstanbul’a gelerek Berin Menderes’e iade edecekti.”</p>

  <p class="normal">Aynı dönemler Turgut Etingü’ de Müşfika Kadın’la bir röportaj yapmıştı. Onun görüntüsünü:<sup class="calibre3"><a href="../Text/ittiatveterakki_split_138.html#footnote-57358-19" id="footnote-57358-19-backlink">[19]</a></sup> “...Kadınefendinin bembeyaz saçlarını başındaki siyah kafesli, üzerleri sim işli küçük dairelerle bezenmiş örtüsü çevrelemişti. Yüzünün teni pembe ve sıhhatli idi. İnce çekme kaşlar altında masmavi gözler hâlâ canlı ve güzeldi. Zayıf, naif, fakat diriydi. Üzerinde önden düğmeli, kurşuni, yünlü bir elbise, aynı renkten kolsuz bir kazak vardı.” şeklinde tarif edecekti.</p>

  <p class="normal">Kız Ayşe Sultan’ın 11.8.1960’da ölümü onun tüm yaşama sevincini götürecek ve 11 ay 6 gün sonra 16.7.1961 saat 22.00’de vefat edecekti.</p>
</body>
</html>
