<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_87">HAPİSHANE GÜNLÜKLERİNDE AİLE SAYFALARI</h2>

  <p class="normal">Reşid Bey’in hapishane günlüklerinin ilk kaydı 5 Teşrin-i sani 1334 (1918) tarihini taşır. Bekirağa bölüğünde günü gününe aksatmadan yazmış ve eşi ile çocukları da bütün sayfalarda yer almıştır:<sup class="calibre3"><a href="../Text/ittiatveterakki_split_183.html#footnote-57358-64" id="footnote-57358-64-backlink">[64]</a></sup></p>

  <p class="normal">8 Kanun-i evvel 1334 (1918):</p>

  <p class="normal">“Şiddetli bir baş ağrısı var. Doktor geldi, ilaç aldım. Bugün Mazlume ve Cezmi geldiler. Beraber vakit geçirdik. Refikamın teessür ve yeisi bana dokunuyor. Epey zayıflamış.”</p>

  <p class="normal">9 Kanun-i evvel 1334 (1918):</p>

  <p class="normal">“Bugün kayınpederim görüşmekte takibata uğradığından aşağıda kavga etmiş. Yanımda çok oturamadı ve polis huzurunda birkaç laf söyledi. Yine keyfi hareketler. Maksatları nedir? Evden öteberi gönderilecek ve kızım gelecekti. Gelmedi. Acaba yasaklama mı oldu. Garip ve manasız bir idare-i keyfiye”</p>

  <p class="normal">13 Kanun-i evvel 1334 (1918):</p>

  <p class="normal">“Dün akşam refikamla Nimet ve İsmet geldiler. Kayınpederde gelmiş. Fakat aksi müdür yok, tahrirat müdürü de meşgul denilerek bırakılmamış. Müdüriyetin bu teferruatla iştigali hususiyle payitahtın bu nazik zamanı pek garip... Görüşmeye gelecekler hakkında komiserlere bir emir vermesi kafi... Emniyeti yoksa emin olduklarını koysun.”</p>

  <p class="normal">14 Kanun-i evvel 1334 (1918)</p>

  <p class="normal">“Bugün refikamla Şinasi ve Cezmi geldiler. Hava yağmurlu. Gazetelerin daimi mantıksızlıklarından biri olmak üzere Tasvir-i Efkar, bir divan-ı harb-i umumiyi fevkaladenin teşkilinden bahsediyor. Hükümetten ilham ise şayan-ı hayrettir. Çünkü Adliye Nazırı üç gün evvel umumi affın müsebbibi olarak noksan ve haksız telakki ettiği divan-ı harb-i örfilerin hükmünü iptal etmek lüzumunu gösteriyordu. Şimdi daha berbatını kendileri tavsiye ederler.”</p>

  <p class="normal">16 Kanun-i evvel 1334 (1918):</p>

  <p class="normal">“Bu sabah polis tahrirat müdürü Sabit Bey geldi. Bir hayli oturdu. Sonra polislere şu tembihte bulundu: ’Beyefendi burada misafir. Ötekiler gibi değildir. Hakkında ona göre hürmet ve hüsn-ü muamele yapılacaktır.’ Acaba nasıl misafirdir? Refikamla Nimet geldi. Fakat yine tahrirat müdürünün nezaketsizliğine hedef oldu.”</p>

  <p class="normal">17 Kanun-i evvel 1334 (1918):</p>

  <p class="normal">“Gece mevlüd idi, polisler tebrik ettiler. Biz de birbirimizi tebrik ettik. Alemdarcı Cevad ve Kadri yanıma geldiler. Güya vaktiyle Kadri’ye yaptığım iyiliğin şükranı için gelmişler. Halbuki maksatları gazetelerine sermaye bulmaktır. Zavallı refikam da geldi.”</p>

  <p class="normal">20 Kanun-i evvel 1334 (1918):</p>

  <p class="normal">“Dün diğer mevkuflarla görüşmeye müsaade olundu. Gece geç vakte kadar beraber oturduk. Dün akşam şiddetli bir ses duyduk. Benzin yüklü bir vapur yanmış imiş. Bugün refikam geldi. İsmet ve Cehdi hasta imiş... Ben burada onlar orada. Çok müşkül ve masraflı oluyor. Gece bel ve böbrek ağrısından rahat uyuyamadım.”</p>

  <p class="normal">30 Kanun-i evvel 1334 (1918):</p>

  <p class="normal">“Dün refikam geldi. Görüşmek için iki gün tayin olunmuş imiş. Cumartesi ve Pazartesi... Bugün bir şey var. Bakalım nedir? Sabit Bey’e Damet Hami Bey geldi. Müşkülat gösterdiler. Kemal Bey’in pederine de saat birden üçe kadar görüşebileceğini söylediler. Yeni marifetler. Kızım gelecekti. Acaba koymadılar mı? Refikam ve kızım Nimet’le İsmet geldiler. Güya kabul saati birden üçe kadarmış. Geçen akşamki mevkufların bir kısmı tahliye, diğerleri divan-ı harbe sevk olundu.”</p>
</body>
</html>
