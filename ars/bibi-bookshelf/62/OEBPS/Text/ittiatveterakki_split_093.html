<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_97">HAYRİYE HANIM VE ÇOCUKLARINA MAAŞ</h2>

  <p class="normal">Asanların ve asılanların bıraktığı izler farklı...</p>

  <p class="normal">Ankara hükümeti başından beri bu davalarla ilgilenmişti. 7 Ekim 1920 günü TBMM’nin gündemindeki konulardan biri de Nusret Bey’in ailesiydi. Maaş bağlanması için yapılan görüşmelerde onaya karşı çıkanlar da vardı. Tunalı Hilmi Bey, bu karşı çıkışlara şu cevabı vermişti:</p>

  <p class="normal">“Arkadaşlar, Nusret Bey merhumun bugün cebimde bulunan mektubunu okuyayım. Aç bilaç olan ailesine, zavallının sokaklarda bulunan evlatlarına 1500 kuruşu çok görmeyiniz.</p>

  <p class="normal">Karşı çıkanların sözcülüğünü Konya Mebusu Kazım Efendi yapıyordu:</p>

  <p class="normal">“Nusret beyi iyi tanıyan kişiler onun ailesine sahip çıkması gerekir. Ben aileler tanırım. Oğullarını cephede şehit vermiş. Nusret bey iyi bir adam olabilir. Şuna buna bu kapıyı açtığınız gün bunun adedi milyonları bulacaktır.”</p>

  <p class="normal">Erzurum mebusu Salih Efendi bir defaya mahsus mükafat verilmesini önermiş, Süleyman Sırrı Bey ise maaşın Nusret Bey’in hizmetlerinden dolayı verilmesi gerektiğini ifade etmişti.</p>

  <p class="normal">Müzakereler sonunda öneri 35 ret oya karşılık 64 kabul ile onaylamış ve Nusret Bey’in ailesine 1000 kuruş maaş bağlamıştı.</p>

  <p class="normal">İstanbul hükümeti tarafından idam edilen Nusret Bey’in ailesine Ankara Hükümeti sahip çıkacaktı.</p>

  <p class="normal">Bir başka maddi yardımın çok uzaklardan geliyordu. Enver Paşa’nın Moskova’dan gönderdiği paralarla ailelerin geçimlerinin sağlandığı kayıt altına alınmıştı. Ocak 1921 tarihini taşıyan listede hiç kimsenin unutulmamıştır:</p>

  <p class="normal">“Talat Paşa’ya: 10.000 mark, Cemal Azmi Bey’e: 6.000 mark, Azmi Bey’e: 6.000 mark,</p>

  <p class="normal">Baha Bey’e: 6.000 mark, Cemal Paşa’ya: 6.000 mark.”</p>

  <p class="normal">29 Nisan 1920 tarihindeki kayıtlarda Nusret Bey’in ailesinin de ismi geçer. Hayriye Hanım’a 5.000 mark gönderilmiş, çocuklarının okul masrafı için 14 Ocak 1920 günü 20.000 mark ayrılmıştır.</p>

  <p class="normal">İşte Ermeni Tehciri iddiasıyla hayatı karartılan milli mücadelenin sivil yiğidi bir yurtseverinin elem verici dramı...</p>

  <p class="normal">Ve bu drama seyirci kalamayanlardan biri de Mustafa Kemal Atatürk’tür.</p>

  <p class="normal">12 Ağustos 1920 günü İzzet Paşa’ya gönderdiği mektubunda İngilizlere oldukça sert bir uyarıda bulunur:</p>

  <p class="normal">Osmanlı hükümeti, İstanbul’da gücünü, hatta varlığının nedenini büsbütün yitirmiş olduğu halde, artık hiçbir anlamı kalmamış sürgün ve kırım iddialarıyla vatan çocuklarını astırmaya devam ediyor. Malta sürgünlerinden on beş kişinin İstanbul hükümetine teslim edilmek üzere İstanbul’a getirildikleri tespit edilmiştir. İngilizlerin amacının, bu çaresiz kişilerin Damat Ferit Paşa ve avenesine parçalatmak olduğuna zerrece kuşku yoktur. Bu bakımdan İstanbul’a getirilmiş ve getirilecek tutuklulardan herhangi biri, düşük İstanbul hükümetinin emriyle bile olsa, elimizde bulunan İngiliz tutsaklarının hepsinin derhal idam edilmelerinin kesinlikle düşünüldüğünün İngiliz karargâhına duyurulmasını özellikle rica ve niyaz eylerim.”</p>

  <p class="normal">Atatürk’ün bu sert uyarısı karşısında geri adım atılmış, idamlar durmuştu. Ama Nusret Bey’in eşi Hayriye Hanım ve çocukları onu kaybetmenin acısını yaşadıkları süre yüreklerinde duyacaklardı.</p>

  <p class="normal">Ve dram devam edecekti.</p>

  <p class="normal">Nusret Bey mektuplarında çocuklarının iyi tahsil görmesini vasiyet etmişti.</p>

  <p class="normal">En büyük oğlu Nasuhi (1906-1949) Galatasaray Lisesi ile Ziraat Mektebinin ardından Mülkiyede okumuş, mezun olduktan sonra babası gibi Anadolu’yu kaymakam olarak gezmişti. Babasının arkadaşlarından Süreyya Sami Bey, onu Haymana Kaymakamı olduğu sıralarda ziyaret etmek istemişti. Ve onu son görüşü olacaktı:</p>

  <p class="normal">“1949 sonbaharıydı. Pazar sabahı içimde garip bir his belirdi. Nasuhi’yi görmek istiyordum. Otomobilime atladım ve doğru Haymana’ya gittim. O gün öğle yemeğini beraber yedik. Öğleden sonra beni Pazar yerine götürdü. Yeni bir hal inşa ettiriyormuş. Bana orasını gezdirdi. Daha neler yapmak istediğini anlattı. Saat beşe doğru öpüştük ve ayrıldık. Ertesi günü haber aldım ki benim Haymana’dan hareketimden sonra o akşam, Nasuhi geçirdiği bir buhran neticesinde Allah’ın rahmetine kavuşmuş. Ah... Ne kadar yandım, ne kadar acıdım.”</p>
</body>
</html>
