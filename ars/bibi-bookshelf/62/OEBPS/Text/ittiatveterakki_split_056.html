<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_60">MÜSAADE EDERSENİZ O BURADA KALSIN</h2>

  <p class="normal">Liderler yurt dışına gitme kararı almışlardır. Şükrü Bleda da gidecekler arasındadır. İhsan Namık Poroy, Almanya’ya hareket öncesi grubu evine davet etmiştir. Topluca yenilen son yemektir ve o gece Hatice Hanım, eşinin kaderini değiştirecektir. Bleda anılarında o geceki şaşkınlığına şu paragrafı açar:<sup class="calibre3"><a href="../Text/ittiatveterakki_split_174.html#footnote-57358-55" id="footnote-57358-55-backlink">[55]</a></sup></p>

  <p class="normal">“Yemek bittikten sonra kahvelerimizi içmek için çekildiğimizde refikamın Talat’ı bir köşeye çekerek bir şeyler konuştuğunu fark ettim. Ben ise Boğaza bakıp içimi çekiyor, biraz sonra motorun gelip bizi götüreceğini düşünerek elveda İstanbul diye mırıldanıyordum. Dalgınlığım sırasında hanım yanıma geldi ve ‘Mithat sen İstanbul’da kalıyorsun.’ dedi. Ben şaşırmıştım, her şeyim hazırdı, karar verilmişti, ben de gidecektim Almanya’ya. Birdenbire bu değişiklik beni hayli şaşırttı ve ‘ Nasıl, İstanbul’da mı kalıyorum?’ diye sordum. Hanımım: ‘ Evet Talat Bey ile görüştüm, senin gitmene lüzum yokmuş.’ dedi. Doğrusunu söylemek gerekirse inanamamıştım refikamın söylediklerine. Onun yanından ayrılıp Talat’a sokuldum ve heyecanımı saklayarak sordum. Talat bir elini omzuma koydu ve sakin bir ifade ile:’ Hayır gelmiyorsun, sen burada kal, seni hanımından ayırmaya hakkımız yok.’</p>

  <p class="normal">Mithat Bey sonradan öğrenmiştir ki, Hatice Hanım Talat Paşa’dan eşinin İstanbul’da kalması için konuşmuş ve bunu başarmıştır.</p>

  <p class="normal">Arkadaşlarını İhsan Namık Bey’in yalısının rıhtımından uğurladıktan sonraki duygularını şöyle anlatır:</p>

  <p class="normal">“Onların ayrılışını yaşlı gözlerle takip ederken bir kere daha insanların kaderin elinde bir oyuncaktan başka bir şey olmadıklarını anladım. Refikam Talat ile konuşup benim hakkımda karar değiştirilmesini sağlamamış olsa, şu anda ben de bu motorda bulunacak ve onlarla birlikte memleketten ayrılacaktım.”</p>

  <p class="normal">Mithat Şükrü Bleda duygularını bu sözlerle dile getirmiştir. Ancak gitme kararını can korkusundan değil, Talat Paşa’ya olan bağlılığından aldığını belirtir. Ve onu gücendirmeden İstanbul’da kaldığı için gönlü rahattır. İhtimaldir ki Talat Paşa da aynı duygularla bu can dostunun İstanbul’da güvende olamayacağı düşüncesi ile bu kararı almıştır. Haklı olduğu da sonraki günlerde ortaya çıkacaktır. Bleda, hayatta kalmıştır ama tutuklanmadan Malta sürgünlüğüne kadar zorlu günler yaşayacaktır.</p>
</body>
</html>
