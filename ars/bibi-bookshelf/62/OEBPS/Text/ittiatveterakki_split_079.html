<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_83">MALTA ANILARINDA AİLE SATIRLARI</h2>

  <p class="normal">Hüseyin Cahit Yalçın yazı hayatına Cumhuriyet sonrasında da devam etmiş, Malta sürgün günlerini Yedigün Dergisi’nden okurlarına ulaştırmıştı. Anılarına Bekirağa’dan alınışı ile başlar. Ailesi ile satırlara yer vermiştir:<sup class="calibre3"><a href="../Text/ittiatveterakki_split_180.html#footnote-57358-61" id="footnote-57358-61-backlink">[61]</a></sup></p>

  <p class="normal">“Vakit öğleyi geçmişti. Vapurda bir hareket yoktu. Ne beklendiği belli değildi. Herhalde ailelere gönderilen pusulaların cevabı için durmadığımıza şüphe yoktu. Yavaş yavaş Tophane taraflarına doğru denizin üzerinde sandallar görülmeye başladı. Bunlar vakayı haber alıp son bir veda için vapura koşan ailelerdi. Sandallar mahzun yavaşça vapura yaklaşıyordu. Birisinin içinde bizimkileri fark ettim. Azade, Ümit ve anneleri... Sandalın içinde sallanarak gözleri vapura dikilmiş beni arıyorlardı.”</p>

  <p class="normal">“Hareketimizin ertesi günü Alemdar Gazetesi vapurumuzun torpile çarparak battığını ve hepimizin boğulduğunu yazmış. Ailelerimiz resmi dairelere hücum etmişler.”</p>

  <p class="normal">“Salvator Kalesindeki en acı taraf dünyadan habersiz kalmaktı. Herkesin arkada bıraktığı düşman elinde bir vatan vardı. Ailelerimize de kendimizden haber veremiyorduk. Nihayet onlara haftada iki gün mektup yazabileceğimizi tebliğ ettiler. Mektuplar matbu hususi kâğıtlara yazılacaktı. Satırlar arasına bir şey ilave edilmeyecek ve açık olarak teslim edilecekti.”</p>

  <p class="normal">“Temmuzun 22’nci Salı günü İstanbul’daki ailelerden ilk hayat nişanesi aldık. Bana çocuklar şeker yollamışlardı. Çavuş bu paketi bana teslim etti. Üzerinde 12 Temmuz damgası vardı. On günde gelmişti.”</p>

  <p class="normal">“Temmuzun 28’nci Pazartesi günü çavuş o gün öğleden sonra dört menfi daha geleceğini haber verdi. Gelenler Bekirağa bölüğünde bıraktığımız arkadaşlarımızı sorduk. Anlattılar. O gün İngilizlere teslim edildiğimizi duymayan kadınlar ve çocuklar Bekirağaya gelmişler. Hapishaneyi boş bulunca bağırmışlar. Ağaoğlu Ahmet Bey’in kızı hapishane müdürünün yakasına yapışarak:’ Edepsizler, alçaklar, babamı ne yaptınız? Sizden isterim.’ diye bağırmış.</p>

  <p class="normal">“Kalede Çarşamba ve Perşembe günlerinin büyük bir kıymeti vardı. Bu günler büyük bir sabırsızlıkla beklenirdi. Çünkü İstanbul mektupları bu günlerde geliyordu. Aileler ise hep mektupsuz kaldıklarından şikâyet ediyorlardı. Halbuki biz haftada muntazam iki kez mektup yazıp çavuşa teslim ediyorduk. Şimdiye kadar benim mektuplarımdan yalnız bir tanesi vasıl olmuştu. İşkence yalnız bize yapılmıyordu. İstanbul’daki çoluk çocuğu ve anaları da azap içinde yaşatmak istiyorlardı.”</p>

  <p class="normal">En ilginç satırlardan biri baklava kutusu ile Malta’ya gelen gazetedir ki, Hüseyin Cahit ve eşinin kıvrak zekâsına örnektir:</p>

  <p class="normal">“Bir gün Salvator Kalesine İstanbul’dan gelen mektuplarla beraber bazı paketlerde getirdiler. Bunlar ailelerin yolladıkları hediyelerdi. Açtım. Baklava olduğunu gördüm. Fakat baklavadan evvel gözüme çarpan başka bir şey oldu. Tahta kutuya baklava konulmadan evvel kâğıt diye bir gazete konmuştu. Yağlı ve şekere bulaşmış gazetenin bir bölümü de şeffaflaşmıştı. Dikkatle yıkadım. Gazete odaları gizli gizli dolaştı ve bu sayede memleket haberlerini okuduk. Posta günü hemen eşime bir mektup yazdım: ‘Gönderdiğiniz paket geldi. Sizden her posta muntazaman bir hediye almak beni burada mesut edecek. Her hafta bir mendil, bir çorap gibi küçük bir şey yollayınız. Fakat bunları “tasvir”inize sarınız. Tasvirinizi görmekle bahtiyar olacağım.’ Gazeteye sarın diyemezdim. Onun için tasvir diyordum. Acaba anlayacak mıydı? Ama umudum doğru çıktı. Ne demek istediğimi anlamıştı. 25 gün sonra gelen paketten mendiller çıktı. Bunlar Tasvir-i Efkâr Gazetesine sarılmıştı.”</p>
</body>
</html>
