<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_106">REŞİDE HANIM VE OĞLU SÜREKLİ GÖZ HAPSİNDE</h2>

  <p class="normal">Celal Bayar’ın Galip Hoca adı ile Anadolu’ya geçtiği ilk günlerdi. 25 Mart 1919 günü evinin baskına uğradığını, şüpheli görülen tüm evlerin de aranacağını öğrenmişti. Gazeteler “Hiçbir tarafta bulunamadığını, firar ettiğini yazıyordu. En doğru haberi İzmir’den gelen Hamit Beyden öğrenecekti:</p>

  <p class="normal">“Karantina (şimdiki adı Küçükyalı’dır) mahallesinde oturduğumuz ev basılmak istenmiş. Fakat eşim yetkili bir mahkemenin arama kararını istemiş. Böyle bir karar olmadığı için tehdit yoluna sapmışlar ve kapıyı kırmakla tehdit etmişler. Buna da aldıran olmayınca kara ve denizden evi göz hapsine almışlar. Gösterilen mukavemet, evde gizli olduğum kanaatini kuvvetlendirmiş olacak ki, evin deniz tarafında birden balıkçılar peyda olmuş. Gece gündüz bir elde yemsiz olta, diğerinde dürbün evin içini görebilmek için günlerce uğraşmışlar.”</p>

  <p class="normal">Büyük oğlu Ref’i ise sürekli takip ediliyordu. Viyana’daki tahsilini mütareke olunca yarıda bırakıp yurda dönmek zorunda kalmıştı. Çünkü parasız kalmıştı ve kendisine yardım etmek mümkün değildi. Ref’inin yurda döndüğünü görememişti. Kimi zaman bir haber alabilmek için her yola başvuruyordu. Kahrat Köyünde bulunduğu sıralarda eşinin yeğeni Jandarma Yüzbaşısı Asaf Bey’in geldiğini duymuş ve ziyaretine gitmişti. Kendi ifadesiyle kalıpsız fesinin altından sarkan saçları ve uzun sakalı ile tanınmayacak bir haldeydi. Asaf Bey de ancak oğlunu sorması ile tanıyacak ve boynuna sarılarak hıçkıra hıçkıra ağlayacaktı. Asaf Bey, İzmir’den verdiği haberler hiç iç açıcı değildi:</p>

  <p class="normal">“Buraya gelirken hemşireyi gördüm.<sup class="calibre3"><a href="../Text/ittiatveterakki_split_197.html#footnote-57358-78" id="footnote-57358-78-backlink">[78]</a></sup> Hepsi iyidirler. Ref’i de Avusturya’dan avdet etti. Fakat polis kendisini rahat bırakmıyor. Senin izini bulmak ümidi ile çocuğu bir gölge gibi takip ediyorlar. Ref’i geçen gün çarşıdan elinde birkaç paket ile eve dönerken peşine takılan sivil giyinmiş polise ‘Nasıl olsa eve kadar arkamdan geleceksiniz. Paketlerin bir kısmını da sen al, bana bu kadarcık faydan dokunsun.’ demiş. Fakat utandıramamış.”</p>

  <p class="normal">Celal Bayar, anılarında Asaf Bey’in sözleri üzerine düşündüklerini dile getirmemiştir. Ama büyük bir ihtimalle eşi ve oğlunun başkaldırışları karşısında gurur duyduğu kesindir.</p>
</body>
</html>
