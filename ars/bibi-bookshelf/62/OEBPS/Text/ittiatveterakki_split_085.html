<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_89">REŞİD BEY’İN VASİYETNAMESİ</h2>

  <p class="normal">Reşid Bey’in “Son sözüm” diye başladığı vasiyetnamesi 29 Kanun-i sani 335 (1919) tarihini taşır. Mahkûmiyetine neden olan olaylardan hiç bahsetmez. Sonunun geldiğini hissetmiştir ama mağrurdur. Tek üzüntüsü ailesine yaşattıkları ve geleceklerini hazırlayamamaktır. Satırlarında eşine karşı duyduğu aşk, çocuklarına olan sevgi ve hasret hakimdir:</p>

  <p class="normal">“Pek sevgili refikam ve çocuklarım,</p>

  <p class="normal">Firarımdan dolayı korunan Muhafız Paşa ile Polis Müdürü bütün şiddet ve kontrolle beni arıyorlar. Ermeni tazıları da bunlara iştirak etmişler. Gayretsiz ve hissiz bazı dostlarımın ihmali programı sekteye uğrattı. Utanmadan teslim olmamı tavsiye ediyorlar. Neticeyi karanlık görüyorum. Yakalanıp hükümetin oyuncağı, düşmanlarımın eğlencesi olmamak için son dakikada intihar etmek fikrindeyim. Rovelverim bir dakika yanımdan ayrılmıyor ve hazırdır. Hayatımın bence hiç kıymeti kalmadı. Sizi milletim için çok ihmal ettim. İstikbalinizi düşünemedim. Herkes beni Ermeni malı ile zengin olmuş biliyor. Halbuki sizi temin-i maişetten aciz bırakıyorum. Bu vatanımın bir lir cilvesi yahut nankör bir milletin bir gafletidir. Beni en ziyade üzen refikamın bakiye hayatıdır. Kendisine saf bir aşk ve muhabbetten gayri bir şey bırakamıyorum. Hayatımın son zamanlarının zehirlenmesine sebep oluyor. Şimdi de matem içinde bırakıyorum. Beni affet sevgili Mazlum’em. Şahsında ismin gibi mazlum imiş...</p>

  <p class="normal">Senin daimi sohbetin son dakikama kadar beni minnettar yaşatmıştır. Benim için fazla üzülme, hüküm taayyün etmiş. Son ricam şudur: Refikam, bütün metanetini toplayarak çocuklarımı layık bir his ve fikirde yetiştirsin. Çocuklarımda annelerine hürmetkar olsunlar ve hiç üzmesinler. Ahlaklı, metin ve ilim ve marifet sahibi olsunlar. Kayınpederimle kayınvalidemden de rica edeceğim. Mazlumenin bol bir şefkatle ve tatlı bir muameleye çok muhtaç olduğunu unutmasınlar ve çocuklarıma his ettirmemeye çalışsınlar.</p>

  <p class="normal">Ben mahkûm olmaksızın ölürsem hükümet aileme maaş bağlamak mecburiyetinde değildir. Fazla neyiniz varsa satıp bir irat ile pek basit bir surette yaşayınız. Ziyade yazmaya teessürüm manidir. Mazlum’em, Nimet’im, Şinasi,Cezmi ve Cehdi yavrularım hepiniz gözümün önündesiniz. Ben sizi gıyaben değil adeta karşımda hitap ediyorum. Ne olurdu hepinizi birer defa öpüp kokladıktan sonra ölseydim. Kayınpederim ve kayınvalidemi muhabbetle kucaklarım. Dostlarıma ve evdekilere selamımı söyleyiniz. Belki bu satırlardan sonra çok yaşarım. Fakat belki de size son hitabımdır.</p>

  <p class="normal">Elveda Reşid”</p>

  <p class="normal">Reşid Bey’in oldukça dramatik biten yaşamına tabi ki karşıt gruplar ve işgalciler arasında memnuniyet yaratacaktı. İngiliz Yüksek Komiserine göre bu bir meydan okumaydı ve meydan okuyan meydana çıkamadan kıstırılırdı. Onlara göre bir savaş suçlusu yok edilmişti.</p>

  <p class="normal">Anadolu’ya çok geçmek isteyen Reşid Bey, acaba bunu gerçekleştirebilseydi, neler yapabilirdi? Büyük bir ihtimalle milli mücadelenin içinde yer alacak ve ailesi ile birlikte Cumhuriyeti kucaklayabilecekti.</p>
</body>
</html>
