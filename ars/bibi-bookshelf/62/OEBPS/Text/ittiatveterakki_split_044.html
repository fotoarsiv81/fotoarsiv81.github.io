<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_48">HASRETİN BİTTİĞİ GÜN</h2>

  <p class="normal">Türkiye’den ayrıldığında 29 yaşındaydı. Hanedan mensuplarının Türkiye’ye dönmelerine izin veren kanun ile Naciye Sultan da vatan hasretini bitirenler arasına katılmıştı. 1.1.1953 günü Türkiye topraklarına yeniden dönebilen Sultan, anılarında o günü en ince ayrıntılarına kadar anlatmıştı:<sup class="calibre3"><a href="../Text/ittiatveterakki_split_166.html#footnote-57358-47" id="footnote-57358-47-backlink">[47]</a></sup></p>

  <p class="normal">“Telgrafı aldığımda uzun süre ağladım. Bütün dostlarıma telefon ettim ve hemen hazırlanmaya başladım. Çocuklarımı çok özlemiştim. Senelerce bekleyen, beklemeye alışan bir insan ne de çok sabırsız olabiliyor. Beş günlük vapur yolculuğu bitmek bilmedi. Daha vapura biner binmez kendimi yurdun bir köşesinde hissettim. Güzel bir günün akşamı İstanbul’a yaklaştık. Meğer her şeyi ne kadar özlemişim. Denizin rengi, güneşin pırıltısı bile bambaşka. Uzaktan aşina ve dost bir şehir belirdi. Gelişmiş ve yenileşmiş tarafları olduğu derhal gözüme çarptı. Dünyanın en güzel şehirlerini görmüş, oralarda yaşamış, iyi ve kötü günler geçirmiştim. Fakat, memlekete dönmenin hazzı bambaşka. Yirmi sekiz sene süren gurbet hayatından sonra bana her şey o kadar güzel geliyor ki. Vapur rıhtıma ağır ağır yaklaşırken, kalbim kopacak gibi çarpıyordu. Karşıdan çocuklarımı gördüm. Sahile yanaşır yanaşmaz hepsi vapura bindiler. İlk bağrıma bastığım torunum Hasan oldu. O anda bütün çektiğim hasret acılarını unuttum. Evde yıllardır görmediğim ihtiyar annemle altı aylık torunum beni bekliyordu. Annem benden daha metin olarak beni karşıladı. Torunum mini mini Ceyda henüz hiçbir şeyin farkında değildi. Onu bağrıma basarken, yeniden dünyaya gelmiş gibi hissetim. Çekilenlerin hepsi o anda unutuldu.”</p>

  <p class="normal">Vatandan ve çocuklarından uzakta geçen yıllar artık geride kalmıştı. Yeniden bir aileydiler. Belki de, Türkiye’ye döndükten sonra torunları ile kucaklaşacağı, yerleştiği Nişantaşı sokaklarında yürüyerek gezeceği, Boğaz’da oturup havasını soluyabileceği uzun yılları olmasını düşlemişti. Hasretini çektiği o kadar çok şey vardı ki. Ama bu mutluluğu üç yıl daha sürdürebilecekti. 5.12.1957 günü hayata gözlerini yumduğunda 61 yaşındaydı.</p>
</body>
</html>
