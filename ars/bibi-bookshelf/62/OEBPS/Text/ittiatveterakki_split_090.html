<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_94">İLK TUTUKLAMA</h2>

  <p class="normal">Nusret bey İstanbul’a gelmiş, Bayburt’taki tehcirden dolayı Mustafa Nazım Paşa başkanlığındaki Divan-ı Harb-i Örfi’de sorguya alınmıştı. Suçsuz olduğu tespit edilmiş, ancak tutukluluğu kaldırılmamıştı.</p>

  <p class="normal">Yunanlıların İzmir’i işgali, Sultanahmet mitinginin yankıları üzerine Damat Ferit Paşa hükümeti tutukluların serbest bırakılmasına karar veriyordu. Nusret Bey de hürriyetine kavuşan 40 kişi arasında yer alıyor ve Erenköy’deki evine dönüyordu. (21 Mayıs 1919)</p>

  <p class="normal">Ancak Nusret Bey ve ailesinin sevinci uzun sürmeyecekti. Damat Ferit Paşa istifa etmiş, 2 Ekim 1919’da Ali Rıza Paşa hükümeti iktidara gelmişti. İş başına geldikten sonra ilk yaptıkları icraat tehcir suçlarının af kapsamı dışında tutulacağı olmuştu. Zaten dönem oldukça karışıktı ve hiçbir suçu olmayanlar Bekirağa Bölüğüne götürüldüğü bu günlerde Nusret Bey’in yeniden tutuklanması kaçınılmazdı.</p>

  <p class="normal">6 Kasım 1919 günü Nusret Bey alışveriş için dışarı çıkmıştı. İki sivil polis eve gelmiş ve Hayriye Hanım’a Nusret Bey’i sormuştu. Alışveriş için bakkala gittiğini söylediğinde polisler Nusret Bey’i bakkalda tutuklayarak askeri tevkifhaneye götürmüşlerdi. 12 gün sorgulanmadan bekletilmiş, ardından Bekirağa Bölüğüne gönderilmişti.</p>
</body>
</html>
