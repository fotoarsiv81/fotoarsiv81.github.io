<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_29">İSTİFA ZAMANI MI?</h2>

  <p class="normal">28 Haziran 1914 günü Avusturya-Macaristan İmparatorluğunun veliahdı Ferdinand ve eşinin Saraybosna’da bir Sırplı tarafından öldürülmesiyle dünya dört yıl süren zorlu bir döneme adım atıyordu. Milyonlarca kişinin ölümü, sınırların alt üst oluşunda Osmanlı Devleti de tarafsız kalamamış, Almanya ile yapılan ittifak sonrası savaşın mağlup tarafında yer almıştı.</p>

  <p class="normal">Yurt içinde de bir başka karışıklık Ermeni meselesiydi ve Dahiliye Nazırı olarak Talat Paşa’nın çözüm arayışı kaçınılmazdı. Van isyanı ile alınan küçük tedbirler yetersiz kalmış, Müslüman halkın katledilmesi ile tehcir zorunlu olmuştu. İsyanı bastırmak için bölgede bulunan Ermeniler başka illere gönderilmişti. İşte bu nakil sırasında yaşanan bazı olaylar Talat Paşa’yı hedef yapacaktı.</p>

  <p class="normal">Şinasi Oral ve Süreyya Yüce’nin “Ermenilerce Talat Paşa’ya Atfedillen Telgrafların Gerçek Yüzü” (TTK, Ankara 1983) isimli kitabı döneme ait birçok telgraf ile Talat Paşa’ya yapılan suçlamalara ışık tutar. Telgraflar incelediğinde isyana katılan, yataklık edenlerin ayrılarak bölgeden uzaklaştırılmasının istendiği görülür. Savaş tüm hızı ile sürerken Doğu cephesinde Rus kuvvetlerinin ilerlemesini durdurmak böylesi bir tedbirle mümkün olabilirdi.</p>

  <p class="normal">Bulundukları bölgeden isyan edenleri uzaklaştırma kararı Van’daki Ermeni isyanı ile alınmıştı. Ancak yolculuk sırasında uyulması gerekenler de belirtilmişti. Talat Paşa’nın 23 Mayıs 1915 tarihli telgrafı buna bir örektir:</p>

  <p class="normal">“... Nakli gereken Ermenilerin sevk ve iskânlarının sağlanması yerel idare memurlarına aittir. İskân yerlerine sevk edilen Ermenilerin can ve mallarının korunması ile beslenme ve istirahatları yollarında bulunan idare memurlarına aittir. Nakledilen Ermeniler bütün taşınabilir mal ve eşyalarını birlikte götürebilir.”</p>

  <p class="normal">1918 yılı daha karmaşık olayların bir biri ardına yaşandığı yıldı. Bu nedenle Sadrazam, Dahiliye Nazırı ve Maliye Nazırı vekili olarak kabinesini kuran Talat Paşa’nın bu sadareti çok sürmemişti. Onu İstanbul’dan Berlin’e götüren olaylar zinciri padişahın barıştan ümitli görünmesi ve sessiz sedasız meclisi feshetme kararı ile başlamıştı. Almanya dönüşü kabul ettiği Talat Paşa ile dört buçuk saat süren bir görüşme yapmıştı. Sonrasında saraya yeniden davet ediyor ve Bern Elçiliği’nden gönderilen telgrafı okuyordu. “Harbe sebep olan kabine iktidarda bulunduğu müddetçe büyük devletler nezdinde barış teşebbüsünde bulunmanın olumlu sonuç vermeyeceği konusunda M.Gaspard’ın kendisini bir kere daha uyardığı” yazılan telgrafı okutmuştu.</p>

  <p class="normal">Talat Paşa ise oldukça üzgündü. Böyle bir ortamda istifadan başka bir çaresi yoktu. Kararına rağmen yeni yönetimde görev alacak kişilerin önemini de padişaha kabul ettirmeye çalışıyordu. İsteklerini kabul ettiremeyen Talat Paşa 13 Ekim 1918 günü sadaret mührünü teslim edecekti. Ardından Terakki Partisi son kongresini 14/19 Ekim 1918 tarihleri arasında yapılıyor ve feshetme kararı alınıyordu. Almanya safında savaşa katılma kararını veren İttihat ve Terakki Partisi, sonucun ağır sorumluluğunu omuzlarına yüklemişti ve zehirli oklar partinin üç ileri gelen liderine çevrilmişti. Talat Paşa da ülkeyi terk etme kararını alacaktı.</p>

  <p class="normal">Oysa harbin kazanılması en büyük arzusuydu.</p>

  <p class="normal">Hayriye Hanım, yurda döndükten sonra kimi zaman kendisini ziyaret eden gazetecilerle konuşmuş ve Talat Paşa ile ilgili anılarını anlatmıştı. Onun en sevinçli olduğu günü şöyle anlatacaktı:</p>

  <p class="normal">“Çanakkale zaferini haber aldığımız an sevinçten kendinden geçer gibi olmuştu. Hiç unutmam, yatak odasında idik. Hayriye öyle planlarım var ki, Ah şu harbi kazandığımız gün, bilsen ne olacak. Büyük Türk milleti hak ettiği hürriyetine kavuşacak. İnkılaplar yürüyecek, taa Cumhuriyete kadar. “</p>

  <p class="normal">Hayriye Hanım, Talat Paşa’nın heyecanlı anlatışına kendini kaptırdığını, o günleri görür gibi olduğunu belirtir. Talat Paşa’ya sormuştu:</p>

  <p class="normal">-Ya Cumhuriyeti kim kuracak?</p>

  <p class="normal">Talat Paşa yüzüne uzun uzun bakmış ve cevap vermişti:</p>

  <p class="normal">- Ne demek istiyorsun yani?</p>

  <p class="normal">- Öyle ya Cumhuriyet olunca bir de reisi olmaz mı?</p>

  <p class="normal">Talat Paşa birdenbire silkinmişti:</p>

  <p class="normal">-Ben mi? Asla! Böyle bir şeyi hatırıma bile getirmek istemem. Bu millet elbette en liyakatli, en namuslu, en vatansever evladını seçip o makama oturtur.</p>
</body>
</html>
