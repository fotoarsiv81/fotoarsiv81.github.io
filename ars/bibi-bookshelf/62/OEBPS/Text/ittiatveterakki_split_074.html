<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_78">CEZAEVİNDEN MEKTUPLAR</h2>

  <p class="normal">Aliyye Hanım’ın kocasını görme istekleri sürekli geri çevriliyordu. İlk eşinden kalan mücevherlerini bir bir elden çıkarmaya başlamıştı. Cavid Bey ise eşine her gün bir mektup yazıyor ve çıktıktan sonra bizzat kendisine okumak için saklıyordu. İlk mektubunu tutuklandığı gün yazmıştı:</p>

  <p class="normal">“Çok sevgili Aliyyeciğim</p>

  <p class="normal">... Dün senden ayrıldıktan sonra polis vazifesini kemal-i terbiye ile ifa etti. Pek iştahsız birkaç lokma yedim ve sonra yatağıma çıktım. Sabah ilk vapurla gideceğimizi bildiğiniz için ve mutlaka beni görmek için geleceğinizi zannediyordum. Yüzümü yıkadım, bir çay içtim. Vakit geldi, sen çıkmadın. Veda edemeyerek, bir daha gözlerinden öpemeyerek, cici Osman’dan haber alamayarak Ada’yı terk etmek lazım geliyordu. Hükmettim ki, vapurun saatini bilmiyordun ya da acı olacak ama karşı karşıya gelmemize dostlar mani oldu. Allahaısmarladık, sabırlı ol, Osman’cığa iyi bak, babasını aradığı zamanlar oyuncaklarla avut. Her ikinizin de gözlerinizi pek çok öperim.”</p>

  <p class="normal">Cavid Bey, Aliyye Hanım’a 26 Ağustos 1926 tarihine kadar 65 mektup yazmıştı. Kimi zaman geçirdiği saatleri anlatıyordu. Serbest kalacağına inancının azaldığı satırlar da mevcuttu. 30 Temmuz 1926 günü yazdığı 39’ncu mektubu bu duygularını yansıtır:</p>

  <p class="normal">“Günler birer birer geçiyor. Ayrılalı 38 gün, buraya geleli 20 gün oldu. Daha bu azabın ne kadar süreceği de malum değil. Dün sabah dokuz mu idi, dokuz buçuk mu idi bilmiyorum, kumandan uğradı. Senden bir mektup verdi. Bu mektup benim tahmin ettiğim gibi bir gün evvel gelmiş. Fakat tabi uzak olan hapishanenin tevziyatı şehirde olduğu gibi, müstacel yapılmıyor. Buraya akşam geç vakit yahut bu sabah getirilmiştir. Bu vesile ile kumandan, artık mektupların mahkemeye uğramayarak buraya geldiğini ve istediğin kadar uzun yazabileceğini söyledi.</p>

  <p class="normal">Dün de evvelki gün de nasıl vakit geçti bilmiyorum. Yürü, otur, uzan, yatağın içinde ezberlediğin şiirleri kendi kendine tekrar et. Yine kalk, otur. Çok ağır bir şey... İnsana nihayet bir rehavet, bir ağırlık geliyor. Her gün saat beşe doğru maden suyu ile bir limonata yapıp içerim. Dün bunu yapmaya bile üşendim. Bu limonatayı da sıcak içiyorum. Gündüzün buz bulunmuyor. Düşün ancak gece buz bulabiliyor insan. Dün yemek zamanı da ocağın fitili bozuldu. Biri gelsin de yapsın diye epey bekledim. Sonra biraz dinlenmek üzere yatağa uzandım ve uyuyakaldım.</p>

  <p class="normal">İşte Sevgili Aliyeciğim. Dün de bir değirmen sesi gibi hiç değişmeyen yeknesak hayat böyle geçti. Bu günde böyle geçecek. Serbest mi bırakacaklar, mahkûm mu edecekler, ne yapacaklarsa yapsınlar. Çünkü ne olsa nisbi bir serbesti vardır. Şu şimdiki gibi mutlak bir esaret zulmü yoktur.</p>

  <p class="normal">Allahaısmarladık. Belki bugün Osmancığın ve senin yeni resimleriniz gelir de karanlıklar içinde bir nur doğar. Gözlerimin hüzün perdesi yalnız sizlere mün’atif oldukları zaman açılıyor.</p>

  <p class="normal">26 Ağustos 1926 günü ise son mektubunu yazdığını bilmiyordu. Mahkemeye gidişi sırasında yaşadıklarını anlatıyordu:</p>

  <p class="normal">“... Bizim kumandanla birlikte her biri bir otomobile binmek üzere dört beş zabit gelmişti. Hepsi birden benim koğuşa girdiler. Osmacığın resmine baktılar, birer sigara içtiler. Bilmem neden bu defa aşağı inmezden evvel iki nefer müdürün odasında ceplerimizi ve üstümüzü aşımızı aradı. Hayatımda çok muhtelif fırsatlarda birçok kez nutuklar attım. Müdafaamı yaparken hiç böyle olmamıştım. Kaç kere gözlerim yaşla doldu.</p>

  <p class="normal">Sen nasılsın? İddianameyi gazetelerde gördüğün dakikadan beri ne haldesin? Hasta mısın? Senin iki gün evvel gazeteleri okur okumaz, trene binip buraya gelmene çok kuvvetli ihtimal veriyordum. Niçin gelmedin? Bırakmadılar mı? Hastalandın mı? Nasıl olur? Böyle fevkalade bir halde kimseyi dinlemeyerek buraya gelmezsin? Bu muammayı halledemedim. Eğer daha evvel kumandandan trenden çıkmadığını işitmemiş olsaydım mutlaka mahkeme önünde veya içinde göreceğimi zannediyordum. Mahkeme kararının dün verileceğini zannederek kim bilir ne ihtilaç içinde bekledin. Bilmem bugün hüküm tebliğ olunacak mı? Bu intizar azabı da ne büyük; bu gün tebliğ etseler de ne olacağını anlasak.”</p>
</body>
</html>
