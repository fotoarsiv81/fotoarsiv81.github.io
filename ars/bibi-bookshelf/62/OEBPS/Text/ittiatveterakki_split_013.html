<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_17">CEMİYETİN ÖNCÜLERİNDEN EMİNE SEMİYE HANIM</h2>

  <p class="normal">Nitelikleri saymakla bitmez. Dönemin ilk kadın gazetecisi, politika işlerine ilk el atan kadını, dergi sahibi, roman yazarı ve öğretmen...</p>

  <p class="normal">Ve en önemlisi İttihat ve Terakki Cemiyeti’nin en faal elemanlarından biriydi. Öylesine etkin çalışmalarda yer almıştı ki, tevkif edilmek üzere iken yurt dışına kaçmıştı.</p>

  <p class="normal">Tarihçi Cevdet Paşa’nın ikinci kızı, Fatma Aliye Hanım’ın kız kardeşidir. 1868 yılında İstanbul’da dünyaya geldi. Ablası gibi eğitimini Batı kültürü ile aldı. Tahsilini Fransa ve Belçika’daki 7 yıl sosyoloji ve psikoloji eğitimi ile pekiştirdi.</p>

  <p class="normal">İlk gazeteciliğe başladığı yayın Hanımlara Mahsus Gazetedir. 1895 yılında gazeteye şiir ve düz yazılar yazmış, çıkardığı İncil isimli derginin yazarlığını da üstlenmişti. Sefalet isimli romanını da bu sıralarda yazacaktı.</p>

  <p class="normal">Emine Semiye Hanım ilk evliliğini Kazaskerzadelerden Mustafa Bey ile yapmıştı. Ancak bu evlilik uzun sürmeyecek, ikinci izdivacını Reşit Paşa ile yapacaktı. İlk ve tek çocuğu Cevdet bu evliliğinden dünyaya gelmişti.</p>

  <p class="normal">Eşinin Edirne Valiliği sırasında İttihat ve Terakki Cemiyeti’ne üye olan Emine Semiye Hanım, bir anlamda gizli de olsa politikaya atılacaktı. Faaliyetleri Kıbrıslı Kamil Paşa’nın sadrazamlığı döneminde ortaya çıkmış ve tevkif edileceğini öğrendiğinde Paris’e kaçmıştı. Bu hadise çiftin ayrılmasına neden oluyor, Emine Semiye Hanım uzun yıllar yaşamını Paris’te sürdürüyordu.</p>

  <p class="normal">Yurda döndükten sonra Adana, Edirne ve İstanbul’da öğretmenlik yapmış, 1944 yılında vefat etmişti.</p>

  <p class="normal">Taha Toros, Emine Semiye Hanım için “ruh yapısı bambaşka bir kadındı” diye tarif eder. Onun emekli olduktan sonraki faaliyetlerine şu paragrafı açar:<sup class="calibre3"><a href="../Text/ittiatveterakki_split_127.html#footnote-57358-8" id="footnote-57358-8-backlink">[8]</a></sup></p>

  <p class="normal">“Kendini mutlu eden hayır işlerine yöneldi. Fahri hemşirelik, onun en sevdiği bir uğraşı oldu. Bu alanda ilk Türk kadınları arasında yer aldı. Savaş facialarının kurbanları arasında geçen acılı olaylara karşı şefkat dolu kalbi ile değerli hizmetlerde bulundu. Ne var ki, bu tür hizmetleri ilgili derneklerce hatırlanıp anılmadı.”</p>
</body>
</html>
