<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_116">ESAT PAŞA NASIL TEVKİF EDİLDİ</h2>

  <p class="normal">İstanbul’da sadece İttihatçılar değil, Atatürk ile birlikte Anadolu hareketinde yer alanlar da tutuklanmış ve Malta’ya sürülmüştü. Esat Paşa bunlardan biriydi ve tevkifi sırasında İngilizler kendisine oldukça sert davranmışlardı. Esat Paşa daha sonraları olayı şöyle anlatacaktı: <sup class="calibre3"><a href="../Text/ittiatveterakki_split_202.html#footnote-57358-83" id="footnote-57358-83-backlink">[83]</a></sup></p>

  <p class="normal">“O gece çocuğumun ciğerinde kan toplanmıştı. Gece yarısından sonra bir buçuğa kadar onun tedavisi ile uğraşmış ve yorgun argın yatmıştım. Bir gürültü ile gözlerimi açtım, yatağımda doğruldum. Alacakaranlıkta odamı dolduran bir kalabalığı fark etmemle birlikte yüzüme dayanmış dört rövelverin soğuk namluları ile karşılaştım.</p>

  <p class="normal">-Ne istiyorsunuz? Kimsiniz siz? diye bağırdım. Ve gittikçe açılan gözlerim, pencereden sızan şafak renklerinin ışıldattığı süngüleri görünce anladım ki karşımdakiler bayağı hırsız ve soyguncular değil, fakat medeni bir baskının kahramanlarıdır. Yatağımdan fırladım ve karşılarında dimdik durdum:</p>

  <p class="normal">-Kimsiniz, ne istiyorsunuz?</p>

  <p class="normal">Cevap olarak silahlarını yüzüme biraz daha yaklaştırdılar ve süngülerini renk versin diye olacak oynattılar. İşte o kadar.</p>

  <p class="normal">Aynı odada yatan on dört yaşındaki hasta çocuğum da uyanmış, korkusundan bir çığlık atarak tekrar yatağına dönmüştü. Onu kurtarmak için fırladım, dışarı çıktım sofa da asker dolu idi.</p>

  <p class="normal">-Bırakın da giyineyim, dedim.</p>

  <p class="normal">Cevap verecekleri yerde beni öylece pijama ile sokağa doğru sürükleyip götürüyorlardı. Bütün ısrarlarım boşa gitti.</p>

  <p class="normal">Etrafımı saran süngülere bir daha baktım. Evi basılmış, yatağından alınmış bir adamı sürükleyip götürmek için bu orduya ne lüzum vardı? O sırada gördüm ki, yukarı katta loğusa bulunan kızımın odasına da, diğer bütün odalara da girmişler, kuvvet ve azametlerini bütün ev halkına göstermek isteyerek herkesi uyandırmışlar ve damadım ve oğlumu tıpkı benim gibi giyinmelerine müsaade etmeden pijama ile aşağı indirmişler.</p>

  <p class="normal">Üçümüzü bir kamyona bindirdiler, süngüleriyle etrafımızı kuşattılar ve neye uğradıklarını bilmeyerek şaşırmış bir ev halkının gözleri önünde kamyonları sürdüler. Yolda soruyorduk:</p>

  <p class="normal">-Ne var?</p>

  <p class="normal">Hiç cevap vermiyorlar.</p>

  <p class="normal">Kamyon sarsılarak Babıali yokuşunu inerken damadımı kesik cümlelerle refikamı süngü ile ayağından yaraladıklarını, kızımı tekmelediklerini anlatıyordu. Galata Köprüsü’nden geçerken baktım, ben de elimden yaralıyım. Ve bu yaramdan sızan kan bir anda bana şifa oldu. Yumruklarımı kuvvetle sıktım. İntikam diye inledim.</p>

  <p class="normal">Tophane’ye geldik. Bizi rıhtımda kamyondan indirdiler, oracıkta bağlı olan bir İngiliz gemisine götürüp soktular. Gemide birçok tanıdık paşaları, arkadaşları buldum. Biraz sonra damadım ile oğlumu serbest bıraktılar. Ve bizi bu pis gemiden naklettikleri yine İngiliz bandıralı bir dretnot ile Malta’ya götürüp, oradaki sürgün hayatına mahkûm ettiler.”</p>
</body>
</html>
