<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_92">DEDESİNİ BABA BİLMİŞTİ</h2>

  <p class="normal">Mehmet Kemal Bey asıldığı zaman kızı Müşerref Gürenci henüz 5 yaşındaydı. Kardeşi Müzehher ile Çamlıca Kız Mektebi’ne verilmiş ve uzun bir süre dedelerini babaları olarak bilmişlerdi. Hatice Hanım ve abası bu gerçeği uzun süre kızlarından saklamıştı. Babalarının idam edildiğini çok sonra öğreneceklerdi. Kemal Bey’in oğlu Adnan Ergüder’in 1974’de vefatından sonra tüm bilgi, belge ve fotoğraflar Müşerref Gürenci’ye intikal etmiş ve tarihin zalim delillerini Müşerref Hanım saklamıştı.<sup class="calibre3"><a href="../Text/ittiatveterakki_split_185.html#footnote-57358-66" id="footnote-57358-66-backlink">[66]</a></sup></p>

  <p class="normal">Kemal Bey’in babası Arif Bey Mustafa Kemal Atatürk ile görüşmüştü. Torunlarını evlat edinmek isteyen Atatürk’e şu cevabı verecekti. ”Paşam, onlar bana emanettir. Siz iaşesini temin edin, yeter.”</p>

  <p class="normal">Şehit aileleri için bir kanun çıkarılmasının ardından Kemal Bey’in aile fertlerine de aylık bağlanacaktı (26 Haziran 1926 gün ve 405 sayılı kanunla). Ancak Celal Bayar ve Şükrü Saraçoğlu’nun yakın ilgileri hiç eksilmiyordu. Yakın arkadaşlarından biri de Aka Gündüz’dü. Cumhuriyet Gazetesinde yazdığı “Unutulmayan adamın gelin olan kızına” başlıklı yazısında Kemal Bey’in kızını Atatürk gençliğinin örneği olarak göstermişti. (1931)</p>

  <p class="normal">Mehmet Kemal Bey’i hatırlayan ve unutmayanlar arasında Mülkiyeliler Birliği de vardı. Çünkü Mehmet Kemal Bey aralarından çıkmıştı. 1973 yılında kabrini yaptıracaklardı.</p>

  <p class="normal">Mehmet Kemal Bey’in adı bugün Yozgat’ta yaptırılan bir okulda yaşıyor. “Boğazlıyan Şehit Kemal Bey İlk Öğrenim Okulu”nun 10 Nisan 2001 günü yapılan ikinci açılış töreninde Müşerref Hanım<sup class="calibre3"><a href="../Text/ittiatveterakki_split_186.html#footnote-57358-67" id="footnote-57358-67-backlink">[67]</a></sup> ilerleyen yaşına rağmen dimdik ayaktaydı. Yanında manevi destek verenler arasında Türk Dünyası Kültür ve İnsan Hakları Derneği Başkanı Celal Öcal da vardı. Çocuklarının tahsili için yetkililere seslenen Mehmet Kemal Bey’in onuru, binlerce çocuğun tahsil gördüğü bir eğitim yuvasında göklere yükseliyordu.</p>
</body>
</html>
