<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_31">FİRARİLERİ İADE EDİN</h2>

  <p class="normal">Talat Paşa ve arkadaşlarını taşıyan denizaltı 2 Kasım günü Gözleve’ye varmış, kendilerini bekleyen askeri trene binerek 8 Kasım 1918 günü Alman sınırına gelmişlerdi. Pasaportları yoktu. Almanya’daki halk ayaklanmasının olduğu bu günlerde hayli sıkıntı yaşayacaklar, yeni Cumhurbaşkanı Friedrich Eberth’in pasaport tedarik etmesiyle ülkeye giriş yapacaklardı.</p>

  <p class="normal">Talat Paşa’nın pasaportundaki isim “Sai”idi. Arapça “Sai”nin Türkçe karşılığı “yolcu”dur. Hayriye Hanım daha önce hiç duymadığı bu ismi neden tercih ettiği sorusuna şu cevabı almıştı:</p>

  <p class="normal">“Vatanımdan benim şartlarım içinde ayrılan insanın taşıyabileceği en uygun isim yolcudur. Hedefi, gayesi olmayan bir yolculuğun yolcusu...”</p>

  <p class="normal">Evet, yolculuğa yalnız çıkmıştı. Ama bir yoldaşı vardı. Geride bıraktığı Hayriye Hanım... Bir süre sonra yanına gidecekti.</p>

  <p class="normal">Yurtiçinde kaçış 3 Kasım günü gazetelerde yer almıştı. Aynı gün Cavit Bey, Talat Paşa’yı evinden arıyor, Hayriye Hanım Talat Paşa’nın çiftlikte olduğunu söylüyordu. Ancak Talat Paşa’nın İzzet Paşa’ya gönderdiği mektup adrese vardığında kesinlik kazanıyor, iadeleri için yazışmalar da aynı hızla başlıyordu. Sadrazam İzzet Paşa ilk telgrafı Berlin Büyükelçisi Rıfat Paşa’ya çekmiş, ilgili makama iletilmesini belirtmişti. Yanlarında büyük miktarda para da kaçırdıklarını, asayişi bozmak için çalışacaklarını ifade ediyor ve iadelerini istiyordu:</p>

  <p class="normal">“Firarilerden Almanya’ya veya Alman işgalindeki yerlere gelenleri iade edin. Firarileri bize iade ederseniz İtilafa teslim etmeyeceğiz ve halkın gazabından onları koruruz. Bu zaafımızla buradaki Almanları koruduk, işlerimizi kolaylaştırınız.”</p>

  <p class="normal">Ancak daha sonraki yazışmalarda Almanya’nın iade konusuna sıcak bakmadığını görüyoruz. İlk cevapta Enver Paşa’nın Almanya’da olmadığı belirtilmiştir. Özellikle Talat Paşa konusunda hiç taviz vermezler. Hükümet yetkililerinden daha iyi tanımaktadırlar:</p>

  <p class="normal">“Şimdiki Osmanlı hükümetinin iyi niyetini takdir ediyoruz. Fakat Talat vahşet eylemlerini kışkırtacak ve teşvik edecek bir kimse değildir. Para çalması da imkânsızdır. Aldı ise siyasi maksada sarf için almıştır.”</p>

  <p class="normal">Neticede Almanya Talat Paşa’yı iade etmemiş, İzzet Paşa da istifa etmek zorunda kalmıştı. İngilizler tarafından kontrol altında tutulan İtibar-ı Milli Bankası’nda hesapları dondurulanlar arasında Talat Paşa da yer almış, iç bir muamelenin yapılamayacağı hususu ilgili makamlara bildirilmişti.</p>
</body>
</html>
