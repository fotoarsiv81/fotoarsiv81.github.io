<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_18">MADALYALI KADINLARDAN<br class="chapter" />
  &nbsp;&nbsp;&nbsp;FATMA ALİYE HANIM</h2>

  <p class="normal">Onu sadece dönemin kadın yazarlarından biri olarak tanımlamak yetersiz kalır.</p>

  <p class="normal">Birçok alanda öncülüğü ile tanınan Fatma Aliye Hanım 1864 yılında dünyaya gelmişti. 12 yaşında çeviri yapmaya başlamış, roman, anı, felsefe türündeki eserlerinin yanı sıra bir romanı Türkçeye çevirip yayınlayan ve hakkında monografi yazılan ilk kadın yazar olarak tarihe adını yazdırmıştır.</p>

  <p class="normal">Tarihçi, hukukçu ve devlet adamı Ahmed Cevdet Paşa’nın kızıydı. 1862 yılında dünyaya gelmiş, Fransızca, matematik, edebiyat, tarih ve felsefe dallarında eğitim almıştı. Ağabeyi Ali Sedad’a astronomi ve dilbilgisi öğretmek için tutulan hocanın tüm derslerini de izlemişti.</p>

  <p class="normal">Babasının Suriye Valiliği sırasında bilgi birikimlerini hanımlara çevirmenlik yaparak değerlendiren Fatma Aliye Hanım, İstanbul’a dönüşlerinde Abdülhamid’in yaverlerinden Faik Bey ile evlendirilecekti. Ancak Faik Bey eşinin öğrenme ve çalışma isteğinden pek hoşlanmamıştı. Doğan iki kızına bir yandan annelik yapan Fatma Aliye Hanım, George Ohnet’in “Volente” isimli romanını evinde çevirecek ve “Meram” adıyla yayınlamaya karar verecekti. “Bir kadın” imzasıyla yayınlanan eser edebiyat çevrelerinde kuşku ile karşılanmıştı. Zira bir Osmanlı kadını hangi bilgi birikimi ve yetkinliği ile çeviri yapabilirdi. Bir süre kimliğini gizlemiş, Tercüman-ı Hakikat’e yazdığı makalesinde “Mütercime-i Meram, Aliye” imzasını kullanarak adını açıklamıştı. Bu açıklama babası Cevdet Paşa’nın da bakışını değiştirmişti. Ona ayrı bir ilgi gösterme zorunluluğu duyacak, bu büyük destekle eserleri bir biri ardına gün ışığına çıkıyordu.</p>

  <p class="normal">Dönemin basın dünyasında” gazetecilerin hocası” olarak bilinen Ahmet Mithat Efendi, baba – kız ilişkisinin yıllar sonra değişmesine daha doğrusu kızına ilgisinin artmasına getirdiği yorum Osmanlı kadınının aile içindeki yerini belirten bir bakıştır:</p>

  <p class="normal">“Kızının durumundan nasıl haberi olabilirdi ki? Çocukluğunda onu ancak boş vakitlerinde, sevmek ve oyalamak için yanına getirtirdi. Evlendikten sonra da baba kız arasındaki ilişkiler bir kat daha resmiyete girmişti.”</p>

  <p class="normal">Anı türündeki “Nisvan-ı İslâm”da kadının durumu ve cariyelik kavramlarını incelemişti, “Taaddüd-i Zevcat’a Zeyl”de, ise çok kadınla evliliğin İslamiyet’te buyruk olmadığını, bazı durumlarda izin verildiğini savunuyordu. “Muhazarat” evlendirildiği bir erkekle mutsuz olan bir kadının evini terk edip çalışmasını anlatan bir romanıydı. Tüm verdiği eserlerinde, yazdığı yazılarında kadının geçim koşulları nedeniyle çalışması gerektiğini savunmuştu. 1894 yılından itibaren eserleri yurt dışında yayınlanmaya başlamıştı.</p>

  <p class="normal">Türk-Yunan Savaşı (1897) sırasında şehit ve gazi aileleri için “Cemiyet-i İmdadiye”yi kurmuş, Abdülhamid tarafından ödüllendirilmişti. Aynı zamanda Hilâl-i Ahmer’in ilk kadın üyesiydi. Balkan ve Trablusgarp savaşlarına katılanların ailelerine yardım toplanması için çalışmalar yapmış, Hilâl-i Ahmer Cemiyeti tarafından takdirle karşılanmış, çabaları madalya ile onurlandırılmıştı.</p>

  <p class="normal">Onu “Türk Kadın Şairleri” isimli çalışması sırasında tanıştığını belirten Taha Toros, ilk kadın hatibimizdi diyerek tasvirine devam eder:<sup class="calibre3"><a href="../Text/ittiatveterakki_split_128.html#footnote-57358-9" id="footnote-57358-9-backlink">[9]</a></sup></p>

  <p class="normal">“İlk bakışta sinirli bir havası vardı. Ancak eğitici yönü belirgindi. Din ve özellikle Osmanlı tarihiyle derin ilgisi olan bilgisi, pırıl pırıl bir gök kubbe gibi ışıklıydı. Bu yönüyle, ünlü tarihçimiz Cevdet Paşa’nın kızı olduğu ve ondan miras olarak aldığı bilgilerin içerisinde olgunlaştığı belliydi. Tarihimizde gerileme dönemi olarak nitelendirilen devredeki ulusumuzun felaketlerini, meslekten yetişmiş bir tarih uzmanı gibi bitirdi.</p>

  <p class="normal">1936 Temmuz’unda vefat ettiğinde geride yüzlerce makale ve 14 eser bırakacaktı.</p>
</body>
</html>
