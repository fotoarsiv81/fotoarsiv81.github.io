<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_64">BLEDA İSTİKLAL MAHKEMESİNDE</h2>

  <p class="normal">Bir subay ve bir polis eşliğinde İstiklal Mahkemesine götürülmüştü. Mahkeme Reisi Kılıç Ali Bey elini sıkmış ve ardından tutuklanma sebebini açıklamıştı:</p>

  <p class="normal">Mustafa Kemal Atatürk’e suikast...</p>

  <p class="normal">Bleda şaşkınlığını şu sözlerle dile getirecekti:</p>

  <p class="normal">“Her şeyi beklerdim ama böyle bir itham karşısında kalacağım aklımın ucundan geçmezdi. İçimden’ Demek ki Cenab-ı Hak onun da aklını başından almış’ dedim. Zira aklı yerinde olan bir kimse benim böyle bir suikaste katılacağımı nasıl düşünebilirdi ki?”</p>

  <p class="normal">İlk ifadesi dört saat sürüyordu. Sorular genellikle İttihat ve Terakki Cemiyeti ile ilgiliydi. Hapishaneye getirildiğinde Hatice Hanım’dan gelen mektubu vermişlerdi. Kendi ifadesi ile çocuk gibi sevinmişti. Mektubu umut veren satırlarla doluydu:</p>

  <p class="normal">“... Senin hiçbir şeyle alakan olmadığını biliyorum. Bunu onların da bilmesi benim için büyük sevinç olacak. Kalbim müsterih. Yakında görüşeceğimiz ümidi içinde seni bekliyorum.”</p>

  <p class="normal">Bleda da ümitliydi. Kaç kez mahkemeye çağırıldı, kaç kez sorgusu alındı hatırlamıyordu, ama Kılıç Ali Bey’in son duruşmada gülümseyerek “Serbestsiniz.” sözünü hayatı boyunca unutmayacaktı.</p>

  <p class="normal">İzmir’e dönüşü, ailesine kavuştuğu andaki mutluluğunu romanlardaki sahnelere benzetir:</p>

  <p class="normal">“İlk gün fazla bir şey konuşamadık. Hepimiz susuyor, birbirimize bakıyor, hatta ağlaşıyorduk. Benim çektiğim ıstırabın bir eşine belki de daha ağırına benden uzakta kaldıkları günlerde eşim ve oğlumun muhatap olduğu muhakkaktı. Onlarda benim suçsuz olduğumu biliyor ve inanıyorlardı. “</p>
</body>
</html>
