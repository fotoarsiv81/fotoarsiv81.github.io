<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_93">URFA MUTASARRIFI NUSRET BEY</h2>

  <p class="normal">Avrupa’nın Ermeni Tehciri fırtınasında düşen yapraklardan biriydi.</p>

  <p class="normal">Mütareke döneminin Mustafa Paşa mahkemeleri tarafından beraat ettiği davadan 6 ay sonra tekrar tutuklanıp yargılanmış ve bu defa darağacına gönderilmişti.</p>

  <p class="normal">Aynı davadan iki karar. Biri beraat, diğeri idam...</p>

  <p class="normal">Kararlardaki tutarsızlık ve“karar”sızlığa bakın!</p>

  <p class="normal">Bu sadece mahkemenin maznunu idam etmekteki “karar”lığını gösteriyor. Bir tarafta dövünenler, diğer tarafta alkışlayıp övünenler...</p>

  <p class="normal">Urfa Mutasarrıfı Nusret (Bazı kaynaklarda Nusrat olarak geçer.) Preveze Sancağı hakimlerinden Behram Bey’in oğluydu. 1876 da doğmuş, Rüştiyeden sonra Mülkiye’yi bitirmişti.<sup class="calibre3"><a href="../Text/ittiatveterakki_split_187.html#footnote-57358-68" id="footnote-57358-68-backlink">[68]</a></sup></p>

  <p class="normal">1903 de kaymakamlık görevlerine başlamış, Ergene ve İskeçe kaymakamlıklarından sonra mecidi nişanıyla taltif edilerek, Bayburt’a atanmıştı. (1914) Ergani Mutasarrıflığında Ermeni çeteciliğin engellemek ve 3.Orduya erzakı ulaştırma görevlerinden dolayı, Erzurum Valiliği ve Ordu K.lığı tarafından mükafatlandırılmıştı. 25 Ağustos 1915 de Nişan-ı Ali-yi Osmani’ye hak kazanmıştı.</p>

  <p class="normal">Yıldırım Orduları 2.Grup Komutanı Mustafa Kemal Paşa’nın ısrarlı isteği ile Urfa Mutasarrıflığı’na tayin edilmişti ( 14 Haziran1917)</p>

  <p class="normal">Nusret Bey eşi Hayriye Hanımla Yanya’da görev yaparken evlenmişti. Mazlum, Nasuhi ve Tarık (Kurosman) adlarında üç çocukları dünyaya gelecekti.</p>

  <p class="normal">İngilizlerin işgaline uğrayan Urfa’nın, “Şanlı Urfa” oluşunda mutasarrıf Nusret Bey gibi sorumlu davrananların payı vardır.</p>

  <p class="normal">İşgal sırasında İngiliz Yarbayı iki subayı ile Nusret Bey’in makamına girmişti. Nusret Bey ne yerinden kalkacak, ne de makamını terk edecekti. İngiliz Yarbay “galip bir hükümetin kumandanına neden gerekli karşılanma?” yapılmıyor “deyince, şu unutulmaz cevabı verecektir:</p>

  <p class="normal">“Memleketi işgal eden bir kuvveti karşılamak bir Türk mutasarrıfına yakışmaz.”<sup class="calibre3"><a href="../Text/ittiatveterakki_split_188.html#footnote-57358-69" id="footnote-57358-69-backlink">[69]</a></sup></p>

  <p class="normal">Nusret Bey’in idamında Ermeni tehcirinin göstermelik asıl nedenin milli mücadelede oynadığı rol olduğunu kumandanlar da ifade ediyor. Ali İhsan Paşa (Sabis) bunlardan biridir. Paşa Nusret Bey’in nasıl bir işbirliği yaptığını ve Milis Teşkilatı kurulmasına nasıl destek verdiğini Harb Hatıralarında belirtecektir:<sup class="calibre3"><a href="../Text/ittiatveterakki_split_189.html#footnote-57358-70" id="footnote-57358-70-backlink">[70]</a></sup></p>

  <p class="normal">“İngilizlerin mütarekenin verdiği salahiyetten istifa etmelerinin önüne geçemediğimiz takdirde, her kasabanın ve her şehrin, Müslüman halkın hukukunu muhafaza için Müdafaa-i Hukuk Cemiyetleri ve buna bağlı mahalli milis Teşkilatı kurulmasını, valilere ve müstakil mutasarrıflıklara tavsiye ettim. Bu hususta icap eden silah ve cephaneleri 6. Ordunun elindeki kaynaklardan vereceğimi bildirdim. Bu husustaki tavsiye ve teşebbüslerimi ilk defa kavrayarak anlayış ve iyi niyet gösterme ve uygulamaya geçme hususunda Urfa Mutasarrıfı Nusret Bey dirayet göstermişti. Bu işi mahallinde teşvik ve tatbik ve yardım sağlamak ve diğerlerine de örnek olup, cesaretle sevk etmek için 10 Ocak 1919 da Urfa’ya giderek, Mutasarrıf Nusret Bey ve mahallin ileri gelenleriyle görüştüm.”</p>

  <p class="normal">Ali İhsan Paşa belirttiği tarihte Urfa’ya gelecek ve başta Nusret Bey olmak üzere, diğer Kuvay-i Milliye ileri gelenleri ile görüşerek silah ve cephanenin ordu kaynaklarından nasıl temin edileceğini anlatmıştı.</p>

  <p class="normal">Daha bitmedi...</p>

  <p class="normal">Nusret Bey Urfa Jandarma Komutanı Binbaşı Ali Rıza Beyi yanına alarak eşrafın da hazır bulunması ile düzenlediği toplantıda “Urfa’nın yakında işgal edileceğini Nusret Bey’in ağzından duymuştur. Nusret bey buna tedbir olarak halktan gönüllü bir milis taburun kurulmasının şart olduğunu ve Kumandanlığının Binbaşı Ali Rıza Beye verileceğini açıklamıştı. Milis Kuvveti işgal kuvvetine karşı savaşmaktan çok, şehrin asayişini sağlayacak ve olası ayaklanma ve yağmaların önüne geçecekti. Nusret Bey’in bu teklifi toplantıda hazır bulununlar tarafından onaylanmış ve Jandarma Komutanı Binbaşı Ali Rıza Bey başkanlığında, Belediye Reisi Hacı Mustafa ve Hacı Mustafa Reşit’in desteği ile yaklaşık 600 kişilik bir milis kuvveti kurulacaktı.<sup class="calibre3"><a href="../Text/ittiatveterakki_split_190.html#footnote-57358-71" id="footnote-57358-71-backlink">[71]</a></sup></p>

  <p class="normal">Bundan sonrası Ali İhsan Paşa ve Nusret Bey’in belirttiği şekilde hız kazanacak, Urfa İngilizler tarafından işgale uğrayacaktı.</p>

  <p class="normal">İşgalle birlikte artan Ermeni isyanları 16 Ekim 1915’e kadar devam etmiş ve isyana katılanlar Halep ve civarına gönderilmişti. Mondros anlaşmasının ardından İngilizler gönderilenleri tekrar Urfa’ya dönmesini sağlamıştı. Bu durum asayişi yeniden bozacaktı. Nusret Bey masasına tabancasını koyarak İngilizlerden emir almayacağını ilan etmişti. Tüm bunlar İstanbul’un dikkatini çekecek ve işgalcilerin baskısı ile Damat Ferit Paşa’nın Dahiliye Nazırı Cemal Bey tarafından görevden alınacaktır.(6 Nisan 1919)</p>
</body>
</html>
