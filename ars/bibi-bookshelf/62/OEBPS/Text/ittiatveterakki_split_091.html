<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_95">NUSRET BEY’İN KOĞUŞ ARKADAŞLARI</h2>

  <p class="normal">Daha Önce beraat ederek suçsuzluğu mahkemece onaylanan, devletin berat ve nişanlarını taşıyan onaylanan Urfa Mutasarrıfı Nusret Beyi, tanıyanlardan biri Süreyya Sami Berkem’dir ve Bekirağa bölüğünde tanıdığı Nusret Bey’i şöyle anlatmıştı:</p>

  <p class="normal">“Bekir ağa Bölüğü’nde tanıdığım simalar arasında Urfa mutasarrıfı merhum Nusret’i unutamam. Enerji sahibi, ciddi ve azimkar bir adamdı. Vazife başında kendisini görmedim ama bilenlerden işittim ki çok dürüst ve çalışkanmış. İnsanları tanımak için hapishaneler kadar elverişli yer yoktur. Hapishane hayatı yaşamış olanlar bilirler ki, burada insanlar birbirleri ile sıkı temastadır. Beraber kalkarlar, aynı masada yemek yerler, aynı koğuşta yatarlar. Nusret’le orada tanışıklığımız dört beş ay geçmemişken, birbirimizi iyi anlamış ve derin bir muhabbetle sevmiştik. Nusret’ın bence tek kusuru saf oluşu idi. Bu da temiz yürekli oluşundan ileri geliyordu. Nemrut Harp Divanı’nın kendisini asacağına bir türlü ihtimal vermiyordu. İdamından on beş yirmi gün evveline kadar... Artık iş karara kaldı. Beraat muhakkak. Buradan çıkar çıkmaz biriken maaşlarımı alır ve borçlarımı öderim. Çocuklarımın birkaç aylık nafakasını da temin ettikten sonra Anadolu’ya geçerim der ve ondan sonra canla başla çalışacağını uzun uzadıya anlatırdı. “</p>

  <p class="normal">Nusret Bey ölümü beklediği saatlerde hücresini paylaştığı Süreyya Bey’e mahkeme dönüşü izlenimleri de vardı:</p>

  <p class="normal">“Tarihte okuduğumuz Engizisyon mahkemeleri bile bu derece tarafgir ve zalim davranmamışlardır. Süngülüler beni salona sokup sanık sandalyesine oturttular. İçeri birin getirdiler. Filan senenin filan ayında filen kasabanın şu kadar kilometre şarkında tehcir kafilesi ile vadiden geçiyormuş. Karşısına ben çıkmışım. Altımda beyaz bir at varmış ve tepeden tırnağa silahlıymışım. Kafileyi durdurup jandarmaya vur emrini vermişim. Herkes ölmüş ama bu kişi kendini ölü gibi göstermiş. Ama telaffuzu Bayburtlu değil, İstanbullu idi. Bu cihetin tetkikini istedim ve uzun seneler sonra beni nasıl teşhis ettiğine dikkat çektim. Nemrud Mustafa feveran etti, Başka biri de o şahidin ifade ettiği sene, ay ve gün içinde beni 50 kilometre uzaktaki bir olaydan sorumlu tuttu. Aynı anda iki ayrı yerde suçlu gösterilmişim. Yalanları ibret ve hayretle dinledim. Ama bu saçma ifadelerle beni mahkûm edeceklerini sanmam.”</p>

  <p class="normal">Yanılmıştı Nusret Bey... Bunu da Falih Rıfkı Atay ile paylaşacaktı. Atay, Nusret Bey için şu bilgiyi verecekti:</p>

  <p class="normal">“Mutasarrıf Nusret’in ölümü eşsiz bir faciadır. Özü sözü temiz, terbiyeli bir Türk milliyetçisi idi. Tehcir sanığı olarak bizim koğuşta yatıyordu. Bir gün kendisini acele Merkez Kumandanlığından istemişlerdi. Malta’ya sürüleceği havadisini duyduğumuzda sevinmiştik. Sapsarı dönmüştü. ‘Beni idam edecekler, kulağımla duydum. Yan odada İngilizlerden gelen zabite Mustafa Paşa yalvararak:’ Onu bırakınız, birkaç güne kadar idam edeceğiz,’dediler ve bu söz üzerine beni tekrar aranıza yolladılar.”</p>

  <p class="normal">İdam edilmek üzere Bekirağa Bölüğünden alındığında yakın arkadaşlarından Süreyya Bey duygularını şöyle anlatacaktı:</p>

  <p class="normal">“Nusret gider gitmez hiç unutmam hüngür hüngür ağlamaya başladım. İçim eziliyordu.”</p>

  <p class="normal">O idama giderken geride kalanlara ancak mektup bırakabiliyordu.</p>
</body>
</html>
