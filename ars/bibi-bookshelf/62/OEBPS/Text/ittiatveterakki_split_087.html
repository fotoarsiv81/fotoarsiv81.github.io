<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_91">GÖRKEMLİ VEDA TÖRENİ</h2>

  <p class="normal">Mehmet Kemal Bey sehpada, babası Arif Bey ise ailesinin kollarında sallanıyordu. Yığılıp kaldığı yerden zorlukla kaldırılmış ve metanetini toplayarak oğlunun naşını teslim almıştı. Sirkeci Gümrük müdürü olan Arif Bey’in beraberinde akrabadan İhsan Barlas (Anadolu Ajansı mümessili)ve diğer yakınları naşı motorla Kadıköy’e nakletmişlerdi. Türk Bayrağına sarılı tabut Kadıköy Mühürdar’daki teyzesi İsmet Hanım’ın evinden alınmıştı. Eşi Hatice Hanım belki de hayatının en acı günlerinden birini yaşıyordu.</p>

  <p class="normal">Tarihlerden 10 Nisan 1335’di. (1919) Perşembe saat 19.00’da aydınların ve Tıbbiyelilerin çoğunlukta olduğu Darülfünun öğrencilerinin katıldığı törende halkta yer alıyor ve idamı karşıtı yürüyüşe katılanların sayısı çığ gibi büyüyordu.</p>

  <p class="normal">Kaymakamın cenazesinde binlerce kişi toplanmıştı. Geçiş sırasında eller üzerinde yükselen tabuta geçiş sırasında evlerden çiçekler atılır ve cenaze töreni işgal altındaki İstanbul’un ilk protesto gösterisine dönecektir. Kadıköy karakolu mensupları subay ve erleri ile polisler tabutun geçişi sırasında bayrağı yarıya indirmişler ve acının protestosunu sesli hale getirmişlerdi.</p>

  <p class="normal">Cenaze töreni İngilizler tarafından da dikkatle izlenmiştir. Görevli istihbarat Yüzbaşı La Fontain bu konuda İstanbul merkezinde Yüzbaşı Hoyland’a bir rapor verecektir. (No: 59/12.4.1919)</p>

  <p class="normal">“Ermeni kırımı ile tanınan Boğazlıyan ve Yozgat Mutasarrıfı Kemal Bey için Kadıköy’de bugün saat 12’de büyük ve görkemli bir cenaze töreni yapıldı. Cenaze alayının önünde tıbbiye öğrencileri, polisler ve birçok molla bulunuyordu. Tabutun omuzlarda taşınması adet olduğu halde, törene daha büyük önem vermek amacıyla, bu kez tabut başlar hizasından daha yukarıda, eller üzerinde taşındı. Birçok jön Türk törende hazır bulundu. Tören için binden fazla davetiye dağıtıldı. İslam dininde şimdiye kadar böyle şey duyulmuş değildi. Bütün unların üyelerinden birini kaybetmiş olan İttihat ve Terakki Komitesince kasten düzenlendiği apaçıktır. Hükümetin böyle bir töreni izin vermekle gösterdiği güçsüzlük affedilemez. Böyle bir gösteri yapılacağı emniyet makamlarınca bilindiği halde, bunu önlemek için hiçbir şey yapılmadığı bildiriliyor. Törenin bu günkü hükümete karşı düşmanca bir gösteri olduğu açıktır. İslam törelerine tamamen aykırı olarak üzerlerinde milletin masum kurbanına yazılı çelenkler vardı.”</p>

  <p class="normal">La Fontain, tören sonrası ikinci raporunu da üst makamlara bildirecektir: (F.O 371/4173/72743)</p>

  <p class="normal">“Cenaze törenini Kadıköy, Mecidiye, Üsküdar, Dergah Şeyhi Münip Efendi yönetti. Münip Efendi, törene katılmaları için mollalara emir vermiştir. Törende, tıbbiyeli öğrencilerden başka çok sayıda subay ve er de bulundu. Elinde bir buket çiçek bulunan tıbbiye öğrencilerinden biri mezarın başında bir konuşma yapmıştır. Bu konuşmadan aşağıdaki parça aynen çevrilmiştir.</p>

  <p class="normal">Dinle ey millet!</p>

  <p class="normal">Dinle ey Müslümanlar!</p>

  <p class="normal">Burada toprağa verdiğiniz insan kahraman Kemal Bey’dir.</p>

  <p class="normal">İngiliz’i Odesa’dan attılar. Haydin biz de İstanbul’dan kovalım. Ne bekliyoruz? İngiliz’i atmak borcumuzdur. Felaketimizi hazırlayan İngiliz’i yok etmek zorundayız. Allah’ın yardımıyla yakında İngiliz’in kafasını ezeceğiz. Bu öğrenciden sonra bir başkası da aynı sertlikle bir konuşma yapmıştır. Her iki konuşmanın tonu, açıkça ayaklanmaya kışkırtmak için hesaplanmıştır.</p>

  <p class="normal">La Fontain, cenaze törenini anlattıktan sonra raporuna bir muhbirin verdiği bilgiyi de eklemişti:</p>

  <p class="normal">“Fındıklı’da bir cami ile Türk askerlerinin yemek yedikleri bir kulüp bulunduğunu, 10 Nisan günü saat 5’te askerlerin yemekhaneden Meclis binasına cephane sandıkları taşıdıklarını haber verdi. Bu binada, başka silahlar ve bombalar da bulunuyormuş.”</p>

  <p class="normal">La Fontain’in raporunda anlattığı gibi Mehmet Kemal Bey’in cenaze töreni oldukça kalabalıktı ve katılanlar Kemal Bey’i uğurlamakla birlikte işgalcilere bir mesaj da veriyordu. Mesaj da alınmıştı. İngilizler bu idamın arkasından bir ikincisini gerçekleştirmeye cesaret edememiş, tutukluların Malta’ya sürülmesi yolu seçilmişti.</p>

  <p class="normal">Mezarı başında önce hariciyeci Fahrettin Bey “Ağlamayın, ölenlerini hürmetle yad eden bu millet ölmeyecektir” diyecek, ardından Deniz subayı İsmail Hakkı Bey söz alacaktı: “Her Türk’e yolumuzu gösteren bir ışıktır” diye konuşmasını bitiren subay, albay rütbesine kadar ulaşır ama ne var ki 1920 yılının Nisan ayında Kadıköy’de yaya kaldırımında bir araç tarafından ezilir.</p>

  <p class="normal">Yolda değil, yaya kaldırımında, üstelik ezildikten sonra, geri dönüşle tekrar çiğnenen İsmail Hakkı‘nın ölümü sonrasında faillerin Ermeni olduğu açıklanır. Ama yakalanmaları mümkün olmamıştır.</p>

  <p class="normal">Bu da hadisenin bir başka yönüdür.</p>
</body>
</html>
