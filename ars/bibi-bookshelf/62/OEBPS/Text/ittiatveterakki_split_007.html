<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_11">VARLIĞI DUYURMA YÖNTEMİ</h2>

  <p class="normal">Varlığını resmen duyurması 28 Mayıs 1908 günüydü. Manastır’daki konsolosluklara verdiği layiha ile Makedonya bunalımının çözümü için bağımsız bir vali atanmasını öneriyordu. Ardından Resneli Niyazi dağa çıkacak (3 Temmuz 1908), padişah ise şiddetli tedbirler almak zorunda kalacaktı. Hareketin devamı gelmiş, İttihat ve Terakki Cemiyeti 23 Temmuz günü 1 pare top atışı ile Manastır’da Meşrutiyeti ilan etmişti.</p>

  <p class="normal">Ancak bu Rumeli’de geçerliydi. Abdülhamid’in devlet politikasındaki tecrübesini burada görmek mümkündür. Meşrutiyete karşı çıkmanın ülkeyi karışıklığa iteceğini tahmin etmiş ve onaylamıştır. Ne olacağı belli değildir ama İstanbul halkı “Padişahım çok yaşa” yazıları ile sokaklara dökülecektir. Hafiyeliğin kalkması, Kanun-i Esasi’nin kabulü ardından gelecekti. Ardından yapılan seçimde İttihat ve Terakki’nin listesi kazanmış, 17 Aralık 1908 günü meclis açılmıştır.</p>

  <p class="normal">Bu dönemde neler yapmışlardır? Her şeyden önce İttihat ve Terakki’nin Türkçülüğü korumak, yükselmesi için çaba vermek, ilkelerinin en başında gelir. 1908 kongresi kararları içinde bu olgu önemli bir yer tutar. 1911 nizamnamesinde ise bu amaç için (13 maddesi) gece mekteplerinin açılması ve faydalı kitapların neşredilmesini ilke olarak benimser.</p>

  <p class="normal">İzmir şubesinin kurduğu Milli Kütüphane bunlardan biridir.<sup class="calibre3"><a href="../Text/ittiatveterakki_split_123.html#footnote-57358-4" id="footnote-57358-4-backlink">[4]</a></sup> İlim ve İrfan Encümeni’nin kararı ile 23 Haziran 1912’de faaliyete geçen kütüphanenin yanına inşa ettirilen sinemanın geliri de kütüphaneye aitti. İlk yıl 222,27 lira olan sermayesi el konulduğunda 13.446 liraya çıkmıştı.</p>
</body>
</html>
