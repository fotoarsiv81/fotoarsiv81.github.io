<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_81">OĞUL OSMAN ŞİAR YALÇIN</h2>

  <p class="normal">Oğlu Osman annesinin öldüğü yıl Kemah’ta savcıdır.</p>

  <p class="normal">Neden Kemah’tadır?</p>

  <p class="normal">Koyulhisar ilçesindeki görevi sırasında suikasta uğradığından... Oraya da sol görüşlü olduğundan Finike’den sürülmüştür. Döneme özgü olaylar olarak görülebilir. Ancak asılan bir Maliye Nazırının oğlu olmak, ya da görüşlerini korkmadan yazabilen bir gazetecinin kanatları altında büyümek onun bu kadar göz önünde olmasını etkilemiş midir? Büyük bir ihtimalle evet...</p>

  <p class="normal">Kimdir bu gazeteci?</p>

  <p class="normal">Hüseyin Cahit Yalçın...</p>

  <p class="normal">Sadece tahsilini üstlenmemiş, soyadını verecek kadar bağrına basmıştı. Ve eski dava arkadaşının oğluna babasızlığını hissettirmemişti.</p>

  <p class="normal">Ona annesinin dışında belki de tek sahip çıkan gazeteci Hüseyin Cahit Yalçın olmuştu.</p>

  <p class="normal">Soyadını verecek kadar...</p>

  <p class="normal">Eğitimini de üstlenmişti. High School ve Robert Kolejinin ardından İstanbul Hukuk Fakültesi’ni bitirmiş ve Paris’te doktora yapmıştı. Savcı olmuştu ama kendi deyimi ile aşırı solcu düşüncelerinden dolayı görevinden azledilmişti ve şöyle anlatıyordu:</p>

  <p class="normal">“1950 ihtilalinden sonra İsmet İnönü beni, herhalde babama karşı duyduğu vicdan azabından İstanbul Cumhuriyet Savcı Yardımcılığına atadı. Savcıyla ters düşünce müstakil bir savcılığa tayinimi istedim. Finike savcısı oldum. Orada solculuğum meydana çıktı. Akşam Gazetesinde komünizmi öven yazılar yazmaya başladım. Sivas’ın Koyulhisar ilçesine sürdüler. Bir de suikast yapıldı. Eşimle uyurken ateş ettiler, kurşun bir karış üstümüzden geçti. 1969’da bu kez savcı vekili olarak Kemah’a verdiler. 12 Mart darbesinden sonra Deniz Gezmişler asıldı, beni de savcılıktan azlettiler.”</p>

  <p class="normal">Şiar Yalçın sonrasında hayatını tercüme yaparak ve yazı yazarak sürdürecekti. Sol bakışını bir gençlik heyecanı olarak görüyordu ve hata yaptığını ifade ediyordu:</p>

  <p class="normal">“İyi bir savcıydım. Kısa zamanda yüksek mahkeme reisi olabilirdim. Robert Kolej’den arkadaşım Bülent Ecevit, Ahmet Necdet Sezer yerine beni Cumhurbaşkanı yapabilirdi. Türkiye’deki rejimi ıslaha muhtaç olduğunu düşündüm ve komünizme bağlandım. Ama artık komünist değilim. Sade bir solcuyum, hem milliyetçiyim, hem demokratım, hem de Atatürkçüyüm.”</p>

  <p class="normal">Şiar Yalçın, Hürriyet Gazetesine verdiği röportajında annesinin idam sonrası İsmet İnönü’yü hiç affetmediğine yer vermişti ve yaşadıklarına şu açıklamayı getiriyordu:<sup class="calibre3"><a href="../Text/ittiatveterakki_split_179.html#footnote-57358-60" id="footnote-57358-60-backlink">[60]</a></sup></p>

  <p class="normal">“Annem İsmet Paşa’ya Atatürk’ten daha çok kızgındı. Çünkü onu Mevhibe Hanım ile birlikte Lozan’da ağırlamış. Babamın asılmasından bir gece önce, annemin beş altı dostu İsmet Paşa’ya şefaat isteyen bir mektup yazmış. İsmet Paşa mektubu okumuş ve bırakmış. Mektubu götüren adam yanıt için orada bekliyormuş. Paşa “ne bekliyorsunuz?” diye sormuş. Adam da “Yanıt verirsiniz diye bekliyorum.” demiş. Sözde İsmet Paşa mektubu yırtmış. Bu annemin kulağına gidiyor. İşte bu yüzden İsmet Paşa’dan çok nefret ederdi.”</p>

  <p class="normal">Şiar Yalçın’ın duygularında nefretten eser yok. Çünkü babasını hiç tanımamıştı. Yapılanları büyük haksızlık olarak görüyordu:</p>

  <p class="normal">“Ben kimseden nefret edemedim. Belki yaşım büyük olsaydı da babamı tanısaydım, ben de nefret ederdim. Celal Bayar Cumhurbaşkanı olmasından sonra anneme maaş bağlandı. Babamın cesedi verildi. Asri Mezarlığa gömdük. Ama benim Atatürk sevgim büyük. O İstiklal harbini kazandı, Cumhurbaşkanı oldu. Atatürk’ten başka kimse bu işi yapamazdı. O yüzden onun için söylenen tek adam sözü doğrudur.”</p>
</body>
</html>
