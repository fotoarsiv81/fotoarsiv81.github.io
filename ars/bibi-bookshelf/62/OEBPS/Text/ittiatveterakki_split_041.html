<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_45">HAYATA YENİDEN BAŞLAMAK</h2>

  <p class="normal">Naciye Sultan, Paşa’dan aldığı en son mektubun tarihini 4 Ağustos 1922 olarak verir. Yani Enver Paşa’nın öldürüldüğü gün mektubu da eşinin eline ulaşmıştır.</p>

  <p class="normal">İsviçre’ye geçmek istediğini, projesini yerine getirmek için ölmüş olması lazım geldiğini, buna da herkesi inandırması gerektiğini belirtiyor, ölüm haberini alırsa buna inanmış görünmesini tembih ediyordu. Bu nedenle Naciye Sultan habere inanmamış ve eşinden yeni bir haber beklemeye devam etmişti.</p>

  <p class="normal">Peki, Enver Paşa sonun yaklaştığını bildiği halde neden bu mektubu yazdı? Bunu eşini çok sevdiği, gerçeği ne kadar geç öğrenirse, o kadar geç üzüleceğini düşünmesine bağlamak mümkündür. Ve Naciye Sultan 3 ay daha umutla beklemiştir.</p>

  <p class="normal">Ama hayat devam etmektedir. Bu zorlu günlerinde yanında tek bir kişi vardır. Enver Paşa’nın kardeşi Mehmed Kamil Bey (Killigil). Enver Paşa’nın ölümünden bir yıl sonra Kamil Bey ile evlenişine de şu gerekçeyi getirecektir:</p>

  <p class="normal">“Kendimi çok yalnız hissediyordum. Çocukların hayatta hamiye, güvenecek birine ihtiyaçları vardı. Onlar için hiç şüphesiz, en yakın ve müşfik insan amcaları idi. Enver Paşa’nın küçük kardeşi olan Kamil Bey ile evlenmeye karar verdik. 1923 senesinin Aralık ayında nikâhımızı Halife Abdülmecid Efendi kıydı. Kuruçeşme’deki yalıda oturmaya devam ettik. “</p>

  <p class="normal">Bazı kaynaklar Enver Paşa’nın Kamil Bey’e bir mektup yazarak eğer sağ kalmazsa çocuklarına sahip çıkmasını, bunu gerçekleştirmek için gerekirse Naciye Sultan ile evlenmesini de vasiyet ettiğini belirtir.</p>

  <p class="normal">Naciye Sultan ile Kamil Bey’in yeniden hayata sarılmalarının üzerinden 6 ay geçmişti. Hilafetin ortadan kaldırılması ile Türkiye sınırları dışına çıkarılması gündeme gelecekti.<sup class="calibre3"><a href="../Text/ittiatveterakki_split_165.html#footnote-57358-46" id="footnote-57358-46-backlink">[46]</a></sup></p>

  <p class="normal">Halifenin girişimleri sonuçsuz kalmış, Şeyh Saffet Efendi ve 55 arkadaşının 2 Mart 1924 tarihli önerisi ile Osmanlı hanedanının yurt dışına çıkarılmaları karara bağlanmıştı. Öneri aynı gün kabul ediliyor ve kanun resmi gazetede yayınlanıyordu. Karar 3 Mart günü İstanbul Valiliğine tebliğ edilmiş, uygulanması ile ilgili ayrıntılı bir talimat da gönderilmişti. Vali Haydar Bey ve Emniyet Müdürü Sadettin Bey’in da dahil olduğu heyet, Dolmabahçe Sarayı’na gidecek kararı Abdülmecid Efendiye tebliğ edecekti. 12 yaşından büyük olan erkeklere 24 saat, kadınlarla küçük çocuklara ise bir hafta müddet tanınmıştı.</p>

  <p class="normal">“Politika icabı düşük hanedan üyesi olduğumdan hem evimden, hem de memleketimden ayrılmaya mecbur kalıyordum. Bu ayrılık her şeyden beterdi. Çünkü ne zaman döneceğimiz belli değildi. Büyük bir üzüntü içinde evimi, çok sevdiğim İstanbul’u, vatanımı terk etmeye mecbur kaldım. Emrin tebliği edildiğinden hemen ertesi günü üç yavrumu alarak bir İtalyan vapuru ile Marsilya’ya hareket ettim. Eşim Kamil Bey ve çocuklarımın dadısı Enise de beraber geldi. “</p>

  <p class="normal">Sürgündeki ilk ikâmetleri Paris’teki küçük bir daire olmuştu. Bir buçuk sene sonra San Remo’ya gidecekler (Temmuz 1925) ve diğer sürgündeki akrabaları ile bir araya geleceklerdi. Halası Seniha Sultan, oğulları Lütfullah ve Sabahattin Efendiler, Mediha Sultan ve diğerleri onun manevi olarak sığındığı ve yalnızlığını paylaştığı isimler olmuştu. Sultan Vahdeddin’i de ziyaret etmiş, onu alnından öpmesiyle gözyaşlarına boğulmuştu.</p>

  <p class="normal">Yeniden Paris’e dönmüşlerdi. Mah-peyker ve Türkan Cour Fenelon Mektebi’nde, oğlu Ali Enver ise Janson’da eğitim görüyordu. Aileye dördüncü birey de katılacaktı. Rana Hanım Sultan 1926 yılında dünyaya gelmişti.</p>
</body>
</html>
