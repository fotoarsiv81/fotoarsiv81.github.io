<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_72">BİLE BİLE ÖLÜME GİTMEK</h2>

  <p class="normal">İstanbul Yenibahçe’de fakir bir ailenin çocuğu olarak dünyaya gelmiş, Harbiye’den mülazım çıktıktan sonra Rumeli’de eşkıya takibine verilmişti.</p>

  <p class="normal">Gürcistan, Ermenistan ve Azerbeycan’daki sivil operasyonlarda de o vardı. Batum’u Ruslardan alan kuvvetler içinde Yakup Cemil’in gerilla birliği de yer almıştı. Sonrasında İttihat ve Terakki’nin Adana Murahhas mesulü olacak, o sıralarda Adana Valiliği yapan Cemal Paşa ile de burada tanışacaktı.</p>

  <p class="normal">Harbiye Nezareti Müsteşarı Mahmut Kamil Paşa tarafından 2bin kişilik birliği ile Bitlis Alay Komutanlığı emrine verilmişti. O zaman kaymakam rütbesi taşıyan Alay Komutanı Ali Bey(Daha sonra Nafia Vekili ve İstiklal Mahkemeleri Reisi Ali Paşa) Yakup Cemil’in asiliği karşında tedbir alacak, 6ncı orduya gönderilecekti. Ordunun kumandanı Enver Paşa’nın amcası Halil Paşaydı. Muvazzaf hizmete alınmış, kıdemli yüzbaşı yapılmıştı. Ancak Yakup Cemil pervasız davranışlarını burada da sürdürüyor, kimseye danışmadan orduya hücum emri verecek kadar ileri gidiyordu.</p>

  <p class="normal">Ancak, bir dine, bir tarikata bağlı olacak kadar İttihatçıydı ve Enver Paşa’yı da çok seviyordu. Onunla omuz omuza Babıali’den içeri girenler arasındaydı.</p>

  <p class="normal">Operasyon başlamıştı. Merkez Kumandanı Miralay Cevad Bey, Enver Paşa’dan</p>

  <p class="normal">“Yakup Cemil’ tevkif edin” emrini aldığında onu makamına davet ediyordu. Tevkif emrini duyduğunda önce donup kalmış, ardından topuklarını vurarak asker selamını vermişti. Silahları alınmamış ve bir subay, beş inzibat eşliğinde Bekirağa bölüğüne gönderiliyordu.</p>

  <p class="normal">(6 Ağustos 1332)</p>

  <p class="normal">Kaynaklarda Yakup Cemil’in tevkifi sırasında üzerinde bulunan tabancası ile ilgili çeşitli görüşler verilir. Bazıları silahlarının alınmamasının saygıdan ileri geldiği şeklidedir. Böylesine gözü pek birinin silahlı olarak Bekirağa bölüğüne götürülmesinin saygıdan değil, olsa olsa kullanması istendiğinden, ancak Yakup Cemil’in tabancasını kullanmayarak çatışmaya girmediği ve kendisinin öldürülmesine meydan vermediği bir başka görüştür. Sadi Borak’a göre tabancası alınmak istenmiş, ancak cesaret edememişlerdir. Kurulan ufak bir tuzak sonrası silah görevliler tarafından alındığında bir süre beklemiştir Yakup Cemil. Kendini öldürmeye gelen var mı diye. Kimse yoktur. Bu rahatlığı hissettiğinde o dakikaya kadar uyanık kalmaya gayret eden Yakup Cemil derin bir uykuya dalmıştır. Ancak bu rahatlığı uzun süre olmayacaktır.</p>

  <p class="normal">İdam cezası onaylanmıştı. Cavit Bey, geçmişteki hizmetlerinin dikkate alınarak idam cezasının hafifletilmesini ve müebbede dönüştürülmesini istiyor, ancak hükümet infazın derhal yapılması gerektiğini belirtiyordu.</p>

  <p class="normal">Hapishane müdürü İsmail Hakkı Bey koğuşa girdiğinde sormuştu:”Hüküm mü?”</p>

  <p class="normal">Başını sallayarak cevaplamıştı. Sonrasında arabaya bindirilecekti. Yanında sorgu hakimi Reşit Bey ile İsmail Hakkı Bey de vardı. Kâğıthane’ye geldiklerinde piyade bölüğünün atış poligonunda hazır olduğu görülecekti. Ortadaki direğe bağlanmadan önce iki rekat namaz kılmış ve dua etmeye gelen hocaya:” Biz bu işi daha önce yaptık, zahmet etmeyin.” diyecekti.</p>

  <p class="normal">Tarih 11 Eylül 1916, günlerden Pazartesiydi. Silahlarını ateşleyen 14 asker ölümün biçimine bile şükreden bir adama tanık oluyorlardı:</p>

  <p class="normal">“Çok şükür, çok şükür asılmadan, bir asker gibi silahla ölüyorum.”</p>
</body>
</html>
