<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_82">VEFALI BİR DOST HÜSEYİN CAHİT YALÇIN</h2>

  <p class="normal">Sadece dönemin gürültüsünü tüm açıklığı ile yansıtan bir gazeteci değildi. İttihat ve Terakki’nin de önde gelen isimlerindendi. 14 yaşında yazı hayatına başlamış, aynı yıllarda Avrupa Edebiyatı ile ilgilenmesi ve tercüme yapması ile basın çevresine genç yaşta kendini kabul ettirmişti.</p>

  <p class="normal">Lozan görüşmelerini takip eden gazeteciler arasındaydı. İzlenimlerini kimi zaman eleştirisel yorumlarla Tanin’de yazmıştı. Bu nedenle İsmet Paşa ile arası açılıyor ve Lozan’dan uzaklaştırılıyordu.</p>

  <p class="normal">9 Aralık 1923 Hüseyin Cahit’in İstiklal Mahkemesi tarafından tutuklandığı tarihtir. Ertesi günü Tanin’de haber baş manşetten verilecektir:</p>

  <p class="normal">“Cahit Bey’i evi önünde ve yüzlerce halk huzuruyla müteaddit zabıta ve taharri memurlarından mürekkep bir heyet marifetiyle cebren tevkif edilerek polis müdüriyetine gönderildi.”</p>

  <p class="normal">Bu ilk değildi. Hüseyin Cahit Yalçın Malta sürgünleri arasında da yer alır. Bekirağa Bölüğüne hapsedilmişti. Arkadaşları ile birlikte bir sabah kamyonlara doldurulmuş, bilinmeyen bir yere hareket etmişlerdi. Hüseyin Cahit Bey, anılarında o sabaha şöyle yer verecekti:</p>

  <p class="normal">“Şoförün arkasına isabet eden delikteki küçük perde kaldırılınca dışarısını biraz görmek kabil oluyordu. Sokaklarda pek az insan vardı. Sakin, sessiz işlerine gidiyorlardı. Kimse şu kapalı kamyonlardan oluşan kafilenin içinde derin bir memleket faciası oynandığının farkında değildi. İçimizden biri Arapyan Hanına gidiyoruz dedi. Sonra bir başkası Arapyan değil, oraya sığmayız. Taşkışla’ya gidiyoruz hükmünü verdi. Nihayet Tophane Meydanı’nın kapısından içeri girince ağızlardan hep bir kelime çıktı:</p>

  <p class="normal">“Malta...”</p>

  <p class="normal">Hüseyin Cahit Bey’in Malta’daki numarası 2765’ti. İngilizler tarafından “C” sınıfı suçluları arasına katılmıştı. Bu zulüm politikası ile ilişkileri bulunduğu söylenemeyecek olan kişilerdi. Yani İngilizler suçlu olup olmadığından emin değildiler ama Hüseyin Cahit Bey, Salvator Kalesi’nde sadece gökyüzünü görebildiği günleri yaşıyordu.</p>

  <p class="normal">Sadece hürriyeti değildi özlediği... İstanbul’da bıraktığı eşi ve kızının hasreti de vardı. Mareşal Palomar’a bir mektup yazacak ve ailesini yanına isteyecekti:</p>

  <p class="normal">“İstanbul’da kalan kızım bana gayet düşkün. Bundan dolayı pek zayıf düşmüş. Siz cezayı bana yapmıyorsunuz. Hiç günahı olmayan bir masuma yapıyorsunuz.”</p>

  <p class="normal">İsteği olumlu karşılanmış, ailesi Malta’ya getirilmişti. Hüseyin Cahit Bey, şaşkınlığını bir arkadaşına yazdığı 18 Ekim 1920 tarihli mektubunda dile getiriyordu:</p>

  <p class="normal">“Beni nasıl olup ta serbest bıraktıklarına, ailemin gelmesine müsaade ettiklerini ben de bilmem. Bu bir tesadüf eseri oldu. Valiye Azade’nin hastalığından bahsederek gelmelerine müsaade için müracaat etmiştim. Adamcağız kızını yakında evlendirmişti. Babalık hissiyatını tahrik ettim. Arzuhalimi okudu, müteessir oldu.”</p>
</body>
</html>
