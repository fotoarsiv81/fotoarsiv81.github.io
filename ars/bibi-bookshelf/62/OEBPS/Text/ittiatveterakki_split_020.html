<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_24">SANDUKA İÇİNDE YURDA DÖNÜŞ</h2>

  <p class="normal">1943 yılı Şubat ayı...</p>

  <p class="normal">İkinci Dünya Savaşı’nın kaderinin değiştiği günlerdi. Hitler hükümeti Talat Paşa’nın naşının Türkiye’ye gönderilmesine onay veriyordu. Haberi A.A 22 Şubat 1943 günü geçecekti:</p>

  <p class="normal">“Eski sadrazam Talat Paşa merhumun vaktiyle tahnit edilmiş olan cesedi çiçeklerle bezenmiş bir tabut içinde dünkü eksprese bağlı hususi bir vagonla yola çıkarılmıştır. Tabut daha evvel bu gibi törenlere mahsus binaya getirilmiş ve Berlin Büyükelçiliği Baş Konsolosu ve ticaret mümessilliği erkânı ile Berlin Türk kolonisi namına bir heyet merasim kıyafeti ile merhumu burada selamlamıştır. Alman Hariciyesinden elçi Schdoerbel, Elçilik Müsteşarı Neçser ve protokol umum müdürlüğünden Caapeaorouge törende hazır bulunmuşlardır.”</p>

  <p class="normal">20 Şubat 1943 günü hareket eden tren yurda girişinden itibaren her istasyonda halk tarafından törenle karşılanmıştı. Özellikle doğum yeri olan Edirne’de büyük bir kalabalık vardı.</p>

  <p class="normal">Hayriye Hanım, aradan 23 yıl geçtikten sonra Talat Paşasını sandukası içinde karşılayacaktı. İkinci eşi Hamdi Bey, oğulları Erol ve Ertuğrul ile birlikte...</p>

  <p class="normal">25 Şubat 1943 günü Almanya’dan Sirkeci Garı’na giren trenin 105625 numaralı son vagonundaydı. Gamalı haç ve altın DR harflerinin işlendiği treni bekleyenler arasında yakın dostlarının yanı sıra İstanbul Merkez Komutanı General İhsan Ilgaz, Emniyet Müdürü Halit Nihat Pepeyi, Dr. Nazım’ın oğlu vardı.</p>

  <p class="normal">Hüseyin Cahit Yalçın ve Polis Müdürü Azmi Bey’in çok kısa bir zaman içinde topladığı kalabalığı gören ilgililer olay çıkmaması konusunda kendilerini uyarıyordu. Oysa gelenlerin tek bir amacı vardı. Ülkesine bir zamanlar hizmet vermiş bir siyaset adamına son görevini yapmak. Hüseyin Cahit Bey karşılama anına şu paragrafı açacaktı:</p>

  <p class="normal">“Sabah yeni oluyor. Sirkeci Garı’nda ekspres katarının gelmesi bekleniyor. Islak ve serin bir sabah. Kapı açıldı, Türk bayrağı ile örtülü sanduka yavaş yavaş indi. Şapkalar çıktı ve mızıka ağır bir matem havası ile yalnız bu sessiz ve müteessir kalabalığın hüznü ve elemini değil, bütün bir memleketin teessür ve acısını terennüm etti. İşte 23 senelik gurbetten sonra Talat vatana böyle döndü. Sirkeci Garı’na, onun Avrupa’dan başka dönüşlerini hatırlarım. Aradaki farkı, ta ruhumun bütün acılığı ile duydum.”</p>

  <p class="normal">Orhan Seyfi ise, Çınaraltı Dergisinde yazdığı “Talat Paşa’nın Kemikleri” başlıklı yazısında (6 Şubat 1943/Sayı:72) “Alman hükümeti bu idealist Türk vezirine son saygısını gösteriyor .” derken Mithat Cemal Cumhuriyet Gazetesi’nde Talat Paşa’yı bir şiirle selamlıyordu:</p>

  <p class="indentmetinitalik">“Alnındaki ter bir vatanın döktüğü terken</p>

  <p class="indentmetinitalik">Nabzındaki kan belki de bir nesle yeterken</p>

  <p class="indentmetinitalik">En sonra şu bir torba kemik sen misin anlat</p>

  <p class="indentmetinitalik">Biz dipdiri verdik seni bir devlete Talat.”</p>

  <p class="normal">Önce Şişli Etfal Hastanesine götürülmüş, ardından Teşvikiye Camiinde ikinci kez cenaze merasimi düzenlenmişti. Ardından askeri bir törenle Hürriyet-i Ebediye Tepesi’ne doğru yol çıkarılmıştı. Maliye Nazırı Cavid Bey’in oğlu yol boyunca en ön saflarda yer almış, Hayriye Hanımı bu zor gününde yalnız bırakmamıştı.</p>

  <p class="normal">Güzergâh üzerinde Mehmet Tevfik Bey’in<sup class="calibre3"><a href="../Text/ittiatveterakki_split_140.html#footnote-57358-21" id="footnote-57358-21-backlink">[21]</a></sup> evi de vardır ve geçişi pencereden seyrederken büyük bir ihtimalle yıllar önce konuştukları aklına gelmişti. Talat Paşa’ya, devlet adamlığı ile komitacılığın bir gün kendisine zarar vereceğini ifade ettiğinde Talat Paşa’nın, : “İstikbalin elbette karanlık tarafları vardır. Günün birinde hangi duvar dibinde veya sokak ortasında can vereceğimi ben de bilmiyorum.” sözlerini hayretle karşılamıştı. O hayatının nasıl sona ereceğini önceden biliyordu ve son yolculuğuna gidiyordu. Diyordu ki Mehmet Tevfik Bey:</p>

  <p class="normal">“Evde oturuyorduk. Torunum Rezan seslendi. O zaman anladık ki Paşa’nın cenazesi geçiyor. Derhal yukarı kata çıktık ve seyretmeye başladık. Chopin’in cenaze marşı çalınıyordu. Arkadan da çiçek taşıyanlar geliyordu. Bunların her birini birkaç kişi ancak taşıyabiliyordu. Üzeri çiçeklerle ve hurma dalları ile süslenmiş tabutunun üzerine bir bayrak sarılmıştı. Arkadan büyük bir kalabalık, daha arkadan da bu kalabalığı takip eden bir sürü otomobil gelmekte idi. “</p>

  <p class="normal">Mehmet Tevfik Bey’in gördüklerinin yanı sıra önde bando takımı, onu izleyen merasim kıtası vardı ve Talat Paşa’nın kemiklerini bir top arabası taşıyordu. Kortej Abide-i Hürriyet tepesine gelmiş, konuşmaların ardından da Talat Paşa defnedilmişti. (25.2.1943)</p>

  <p class="normal">Son sözü yine Hayriye Hanım söyleyecekti:</p>

  <p class="normal">“Kadir bilir Türk milletinin onu unutmadığını görmekle teselli buluyorum. Allah rahmet eylesin ve sonunda getirildiği vatan topraklarında nur içinde yatsın.”</p>

  <p class="normal">Oysa en büyük isteği yurda sağ dönebilmekti. Bu amaç için Dr. Nazım ve Halil Paşa ile birlikte 12 Mart 1922 gün ve 731 numaralı dilekçeleriyle ülkeye dönebilmek için izin istemişlerdi. Hasan Babacan, paşa ve arkadaşlarının izin dilekçelerinin kabul edildiği bilgisini verir:</p>

  <p class="normal">“Talat Paşa ve arkadaşlarının memlekete dönmek için izin dilekçelerinin cevabı 1 Ağustos 1922 günü olumlu olarak verilir. Yani Talat Paşa yurda dönebilirdi. Bu karar 1 Ağustos 1338 (1922) tarihinde İcra Vekilleri Heyetinin toplantısında verilmişti.” der ve adresi verir:” Başbakanlık Cumhuriyet Arşivi (BCA), Kararname, Karar No: 1726, Eski Defter, Cilt No:4, Sıra No: 518</p>
</body>
</html>
