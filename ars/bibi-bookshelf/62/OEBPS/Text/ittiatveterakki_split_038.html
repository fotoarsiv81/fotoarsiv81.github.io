<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_42">DADI KILIĞINDA BİR SULTAN</h2>

  <p class="normal">Naciye Sultan ülkeyi terk etme isteğini ilk paylaştığı kişi Çürüksulu Mahmut Paşa’nın kızı Meziyet Hanımdır.</p>

  <p class="normal">Meziyet Hanım İtalyan işgal kuvvetlerinin başkanı Kont Caprini ile dostluğu vardı ve Sultanın isteğini iletecekti. Kont’un Enver Paşa’yı tanıması işi kolaylaştırmış, her türlü kolaylığı yapacağını belirtmişti. Müjdeli haber geldiğinde Mah-Peyker bir buçuk yaşında, Türkan ise on aylıktı.</p>

  <p class="normal">Kont Caprini Naciye Sultan ve çocuklarını kaçırma işini Mimar Denari’ye veriyordu. Bir İtalyan vatandaşı pasaportu hazırlanmıştı. Sultan Denari’nin çocuklarının dadısı, küçük sultanlar da Denari’nin çocuklarıydı.</p>

  <p class="normal">Beklenen gün geldiğinde Naciye Sultan sadece kardeşi Şerafettin’e bir mektup yazıyor, memleketten ayrıldıktan sonra annesi ve amcasına söylemesini rica ediyordu.</p>

  <p class="normal">Derani’nin Saint Antuan Kilisesi yakınlarında bulunan evine gelmişti. Mimarın eşinin hazırladığı şapka ve yağmurluğu giymiş, Kont Caprini’nin arabası ile vapura kadar getirilmişti. Bir kamaraya kapatılan Naciye Sultan ve çocukları, gemi Çanakkale’yi geçene kadar yerinden kımıldamayacaktı.</p>

  <p class="normal">Brindizi’de onu karşılayanlar görümcesi Hasene Hanım ve eşi Nazım Bey’di. Roma’da birkaç gün kalan Naciye Sultan sefir Galip Kemali Bey’in yardımı ile Berlin ile ilişki kuruyor, ancak hareketten haberdar olmayan Enver Paşa’nın Rusya’ya gittiğini öğreniyordu. Bütün bu aksiliklere rağmen Naciye Sultan Berlin’e ulaşacak, Kissingen’de bulunan Dr. Dapper’in sanatoryumuna yatacaktı. Nişanlandıktan sonra Enver Paşa’yı ilk hastanede odasında görmüştü. Şimdi yine uzun bir ayrılıktan sonra bir hastane odasında bir araya geliyorlardı. Üstelik Enver Paşa sadece eşini değil, hiç görmediği ikinci kızını da kucaklamıştı.</p>

  <p class="normal">Hızla iyileşen Naciye Sultan, eniştesi Nazım Bey’in Berlin civarında kiraladığı bir eve eşi ve çocukları ile birlikte dönüyordu. Kendi ifadesine göre yol boyunca Enver Paşa iki çocuğunu kucağından indirmemişti.</p>
</body>
</html>
