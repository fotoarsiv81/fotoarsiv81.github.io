<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_30">OK YAYDAN ÇIKTIĞINDA</h2>

  <p class="normal">Hasan Babacan, Talat Paşa hakkında en geniş araştırmayı yapan isimdir. Onun yurt dışına çıkma konusuna sıcak bakmadığını belirtir. Paşa şartlı ve geçici olarak yurdu terk etmeyi kabul etmiştir:<sup class="calibre3"><a href="../Text/ittiatveterakki_split_145.html#footnote-57358-26" id="footnote-57358-26-backlink">[26]</a></sup></p>

  <p class="normal">“Yurt dışına çıkma yerine Sivas taraflarında bir köyde ikâmet etmeyi düşünüyordu. Sulh anlaşması sırasında eğer Almanya’da bulurlarsa Talat Paşa ve Enver Paşa’nın bir araya gelmesi sonucu Osmanlı Devleti’nin hakkında en iyi kararların alınabileceği umuduyla arkadaşları Almanya’ya gidilmesi yönünde telkinde bulunuyorlardı. Talat Paşa iki şartla yurt dışına çıkmayı kabul etti. İttihat Terakki’nin bütün hesapları ve muameleleri devir teslim yapılacak, ikinci olarak mütareke hükümleri içinde İstanbul’un işgali varsa o zaman hareket edilecekti. Bir de Dr. Bahaeddin Şakir ve Dr. Nazım ile bazı üyelerin kendileriyle gelmelerini şart koşmuştu.”</p>

  <p class="normal">Talat Paşa’nın bu düşüncelerini paylaştığı kişilerden biri de eşi Hayriye Hanımdır ve yurt dışında bir araya geldiklerinde duygularını ona anlatacaktır:<sup class="calibre3"><a href="../Text/ittiatveterakki_split_146.html#footnote-57358-27" id="footnote-57358-27-backlink">[27]</a></sup></p>

  <p class="normal">“Arkadaşlar gidelim diyorlardı. Gidersek arkamızdan kaçtılar diyeceklerdi. Bu benim tabiatıma aykırıdır. Ben ne zaman kaçmıştım ki? En buhranlı zamanlarda bile bunu aklıma getirmedim. Evet, başımıza bin bir türlü dert gelecekti bunu da biliyordum. Hadi diyelim ki, bunaldık vuruştuk, yarıp çıkabilecek miydik? Tabi günahları da bizim sırtımıza yükleyeceklerdi. Yüklediler de. Mustafa Kemal Paşa müstesna bir komutandır. Hem siyaset işlerini hem de dünya ahvalini bilir. Fakat ben gitmek için olan baskılara daha fazla dayanamayacağımı anladım. ”</p>

  <p class="normal">Hayriye Hanım sormuştu:</p>

  <p class="normal">“Paşam, siz Mustafa Kemal Paşa’yı çok sever ve takdir edersiniz. Zamanında bir kolayını bulamadınız mı?</p>

  <p class="normal">Kolayı yoktu.</p>

  <p class="normal">Üzerine kayıtlı bulunan otomobilini ve çiftliğini satmış, son gece Enver Paşa ile görüşmüş, eve döndükten sonra yol hazırlıklarına başlamıştı. Götürebildikleri birkaç parça eşyası ve önemli evraklardı. Gideceğini kimse bilmiyordu ve bavullarını yaveri Ömer ile Arnavutköy’de bulunan İhsan Bey’in evine gönderdiğinde o da anlayacaktı. Ömer Bey, bavulları bıraktıktan sonra Enver Paşa’nın yanına gidiyor ve Talat Paşa’nın saat 23.00’de Arnavutköy rıhtımında hazır olacağını bildiriyordu. Artık ok yaydan çıkmıştı. Talat Paşa akşam olduğunda İhsan Bey’in evine gidecek ve yemek yedikten sonra İzzet Paşa’ya yazdığı mektup oldukça anlamdır:<sup class="calibre3"><a href="../Text/ittiatveterakki_split_147.html#footnote-57358-28" id="footnote-57358-28-backlink">[28]</a></sup></p>

  <p class="normal">“Pek Muhterem ve mübarek tanıdığım</p>

  <p class="normal">İzzet Paşa Hazretlerine</p>

  <p class="normal">Memleketin bir müddet ecnebi nüfuz ve tesiri altında kalacağını anladım. Buna rağmen memlekette kalmak ve millet müvacehesinde muhakeme olmak fikrinde idim. Bütün dostlarım bunu atiye talik etmek için ısrar ettiler. Zat-ı fahimaneleriyle istişare edemedim; müşkül mevkide kalacağınızı çok düşündükten sonra sarfınazar ettim. Bütün hayat-ı siyasetimde hedefim, memlekete namuskarane hizmet etmek idi. Bütün servetim zat-ı şahanenizin ihsan ettiği otomobil esmaniyle her ay arttırdığım yirmişer liradan iki bin altı yüz liralık istikzarı dahili bedelinden ve bir de dört arkadaşımla birlikte isticar ettiğimiz çiftliğin devri icarından hasıl olan paradan ibarettir. Bunun bir kısmını aileme terk ederek bir kısmını yanıma aldım. Bundan başka nesneye malik değilim. Millete karşı hesap vermek ve muhakeme olarak tayin edilecek cezayı kemali cesaretle çekmek isterim. İşte zat-ı fahimanelerine söz veriyorum. Memleketim ecnebi nüfuz ve tesirinden azade kaldığı gün ilk telgrafınıza itaat edeceğim. Baki kemali hürmetle ellerinizden öperim muhterem Paşa hazretleri. 2 Teşrinisani 1334 (1918)</p>

  <p class="normal">Mehmet Kemal”</p>

  <p class="normal">Talat Paşa’nın söz ettiği çiftlik Bakırköy çevresinde bulunan Hamindos Çiftliği idi. Arkadaşları Damat Salahattin, Merkez Kumandanı Cevat Bey ve Necmettin Molla ile birlikte kiralamışlardı. Talat Paşa’nın en büyük eğlencesi avdı. Çok az yakalayabildiği boş zamanlarını bıldırcın avlayarak ve ata binerek geçirirdi. İstifa ettikten sonra diğer arkadaşları ile aldıkları karar gereği, çiftlik Mustafa Şamlı Tuhafiye Mağazası sahibine devir edilmişti.</p>

  <p class="normal">İzzet Paşa’ya bahsettiği para bu çiftliğin devrinden sonra hissesine düşen miktardı. İstanbul’dan ayrıldıktan sonra da çiftlikte bulunan çok sevdiği saf kan Arap atı Hamuda bütün ihtimamlara rağmen ölmüştü.</p>

  <p class="normal">Beklenen saat gelmişti. Talat Paşa, İhsan Bey ile birlikte evden çıkıyorlar ve rıhtıma geliyorlardı. Beklenen motor Amerikan Koleji tarafından geliyor ve rıhtıma yanaşıyordu. İçinde kader arkadaşlarından Enver Paşa, eniştesi, Bedri Bey, Azmi Bey ve Nazım Bey de vardı. Cemal Paşa’yı almak üzere karanlıkta kaybolacaktı. Sonrasında İttihat ve Terakki’nin üç paşası bir araya gelmiş, Ruslardan alınan ve Alman bandırası taşıyan bir gemi ile İstanbul’dan ayrılmışlardı.</p>

  <p class="normal">Talat Paşa ve arkadaşlarının yola çıktıkları gemi ile ilgili çeşitli görüşler verilir. Şevket Süreyya Aydemir ise konuya şu açıklamayı getirir:<sup class="calibre3"><a href="../Text/ittiatveterakki_split_148.html#footnote-57358-29" id="footnote-57358-29-backlink">[29]</a></sup></p>

  <p class="normal">“Karadeniz’de Alman torpidosu yoktu. Ruslardan alınan bir torpidonun kullanılmış olması akla gelir. Fakat U işareti Underwater’den alınarak, Almanların genellikle denizaltı anlamında kullandıkları bir işarettir. Birinci ve İkinci Dünya savaşlarında Almanlar bu işareti kullandılar. Gerçi Karadeniz’de Alman deniz altılarının çok küçük oldukları da bilinir. Ama ne yolcular istirahat gezisine çıkmışlardı, ne de zaman daha rahat bir gemi seçmelerine müsaitti.”</p>

  <p class="normal">Tevfik Çandar’ın, veda gecesini anlatırken Talat Paşa’nın duygusal çalkantısının da tasvirini çizer:<sup class="calibre3"><a href="../Text/ittiatveterakki_split_149.html#footnote-57358-30" id="footnote-57358-30-backlink">[30]</a></sup></p>

  <p class="normal">“O gece Arnavutköy’de bir arkadaşlarında belki de son olduğunu hissedip bir türlü açıktan söyleyemedikleri topluca yemek yedikten sonra Talat Paşa ve diğerleri, yemekte bulunmayan Enver ile Arnavutköy Bebek arasındaki bir yerde buluşmuşlardır. Hava rüzgârlı ve yağmurludur. Yurdu terk edenler içinde, onlarla yıllarca kader birliği yaptıkları halde şimdi geride kalanlar için zor ve kasvet dolu bir gecedir bu. Kimse bir şey söylemez. Uzun vedalaşmalar da olmaz. Belki görünmeyen, yağan yağmur tanelerine karışan birkaç damla gözyaşı... Hareket eden geminin ardından belli belirsiz işitilen motor gürültüsü...</p>

  <p class="normal">Bilinen tek şey, kimsenin ‘Elveda genç inkılapçılar, iyi niyetli ve tertemiz yiğit yürekler ‘ demediği, diyemediğidir.”</p>

  <p class="normal">Ama motora bindiğinde yanındakilere şunu söylemiştir:</p>

  <p class="normal">“Bizim siyasi ömrümüz artık sona ermiştir.”</p>
</body>
</html>
