<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_56">VASİYETNAME GİBİ MEKTUP</h2>

  <p class="normal">Cemal Paşa Berlin’e gittiğinde ilk işi bir vasiyetname yazmıştı. Her şeyi Seniha Hanım’a bıraktığını, çocuklarının 30 yaşına kadar annelerine sadık kalmalarını istiyordu. Bir mektupta Moskova’dan oğlu Ahmet’e yazmış ve yapmasını istediklerini maddeler halinde sıralamıştı:</p>

  <p class="normal">Moskova:13 Mayıs 1920</p>

  <p class="normal">“Sevgili oğlum Ahmet,</p>

  <p class="normal">Ben uzun bir seyahate çıkıyorum. İhtimal ki sizi uzun bir müddet göremeyeceğim. Ve yine ihtimal ki benden uzun süre haber alamayacaksınız.</p>

  <p class="normal">İşte sana bu mektupta bazı nasihatler vereceğim. Bu sözlerimi can kulağı ile dinle, onların haricine çıkma:</p>

  <p class="normal">Oğlum, sen benim en büyük evladımsın. Benden sonra ailemizin erkeği sensin. Sana ismimden başka miras bırakacak bir şeyim yoktur. Beş paralık bir servete malik değilim. Ben ölürsem annenin birkaç parça elması bütün aileyi ancak üç sene kadar iaşe edebilecek bir şeydir. Ondan sonra ananı, büyük anneni himaye edecek, onları hiç kimseye muhtaç etmeden besleyecek ancak senin çalışkanlığındır. Hiç kimseden on para bile isteme. Kazanırsan, onları anan ve kardeşlerin için sakla, sen gayet fakir bir hayat geçir. Her şeye tahammül et. Fakat ananı aç bırakma. Namerde muhtaç etme.</p>

  <p class="normal">Eğer ben ölürsem annen vatana dönecek. Sen tahsilini ikmal ettikten sonra annenin yanına gidersin. Onunla beraber oturur, kendine iş bulursun. Yapacağın tahsil ziraat olduğu için toprak işinden başka bir şeye ehemmiyet verme. Bu meslek seni ve ailemizi pekiyi geçindirir.</p>

  <p class="normal">3- Azamet satma, daima iyi ol. Hiç kimsenin kalbini incitme. Kardeşlerin ile iyi geçin, onları daimahimaye et ve onları kimseye çiğnetme.</p>

  <p class="normal">4-Vatan muhabbeti, Türklüğün muhabbeti senin en büyük ziynetin olsun. Vatanını, Türklüğünü her şeyden ziyade sev. Ve bu ikisi için hiçbir fedakârlıktan kaçınma. Ben öldükten sonra benim şimdiye kadar takip ettiğim yolu aynen sen de takip et.</p>

  <p class="normal">5- Ölmez de sağ kalır, yine size kavuşursam seni istediğim gibi mert ve namuslu bir genç görürsem, çektiğim ve bundan sonra çekeceğim bin türlü zorlukları unutacağım.</p>

  <p class="normal">İşte yavrum sana söyleyeceklerim bundan ibarettir.</p>
</body>
</html>
