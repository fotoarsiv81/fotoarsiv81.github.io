<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_16">JÖNTÜRK VE İTTİHAT TERAKKİ’DE KADIN SESİ</h2>

  <p class="normal">Onun adı geniş kesimlere ilk kez Volkan Gazetesi’nden ulaştı. Derviş Vahdeti tarafından çıkarılan gazetenin 8 Nisan 1908 ve 98 sayılı nüshası okurlarına şu mesajı veriyordu:</p>

  <p class="normal">“Tiyatrolarda, zevk-ü sefalarda, meyhanelerde, kerhanelerde rezalete başladınız. “Selma”larla muhadderat-i İslamiye’nin çarşaflarını bile attıracak neşriyatta bulundunuz. Beyoğlu’nda çarşaflı İslam kadınlarının birahanelere gitmesine kadar mesag-i hürriyete tesmil ettiniz. Allah da sille-i şeriatı ensenize indirmek için İttihad-i Muhammedi Cemiyeti’ni meydana getirdi.”</p>

  <p class="normal">Volkan Gazetesi’nin bahsettiği Selma Hanım’ın ailesinde, İttihat ve Terakki döneminin önemli siyasi isimleri vardır. Babası ilk Osmanlı parlamentosunda görev alan Ali Rıza Bey’dir. Viyana’da diplomatlık yaptığı dönemlerde Avusturyalı bir hanım ile evlenmiş, eşi Müslüman olarak Naile adını almıştı. Selma Hanım bu evlilikten dünyaya gelmiş, diplomat bir babanın kızı olarak oldukça iyi bir eğitim almıştı. Sorbonne Üniversitesi’nde tahsil gören ilk Türk kızıydı. Ardından İstanbul’a dönmüş ve kadınların aydınlanması konusunda çabalar vermişti. Ağabeyi Ahmet Rıza<sup class="calibre3"><a href="../Text/ittiatveterakki_split_126.html#footnote-57358-7" id="footnote-57358-7-backlink">[7]</a></sup> Jöntürkler’in önemli isimlerinden biriydi ve Paris’e kaçmasıyla onun yanına gidecekti. Daha doğrusu kendini gizleyen bir kıyafetle İstanbul’dan Paris’e kaçmıştı.</p>

  <p class="normal">Ancak Ahmet Rıza ve Selma Hanım’ın bu en büyük hayalleri çevrelerinden gördükleri “kızları okulunda gâvur olarak yetiştirecek” şeklindeki baskılar nedeni ile gerçekleşmedi.</p>

  <p class="normal">Paris onun basınla tanıştığı alandır. Jöntürklerin ve İttihat Terakki’nin özgür düşünen kadını ağabeyinin çıkardığı gazetede yazılar yazmaya başlıyordu. Muhalefetini yurt dışında Meşrutiyet’in ilanına kadar sürdürmüş, sonrasında yurda dönmüştü.</p>

  <p class="normal">Artık aydın Osmanlı kadınlarının bir temsilcisiydi. Sami Paşazade tarafından</p>

  <p class="normal">“kadınlığın tacı” olarak nitelendirilen Selma Hanım Hilal-i Ahmer’in kurucuları arasında yer alıyor ve 5 yıl genel sekreterliğini yapıyordu. Çalışmalarını sosyal açıdan kadın konularında sürdürmüştü. Claude Farrere’ye göre yetenekli bir sosyologdu. Yabancı gazetecilerin de dikkatini çekmiş, yaptığı bir röportajı Millet Gazetesi’nde yayınlayınca ortalık karışmıştı. “İslam kızlarını tamamen Batılı gibi yetiştirmek istiyor” diye sert tepkiler almıştı. İlginçtir bu tepkiyi gösterenlerden biri de Resneli Niyazi’dir.</p>

  <p class="normal">Ancak Selma Hanım çalışmalarına devam etmiş, İstanbul’un işgalinde Cemiyet-i Akvam’a (Bugünkü Birleşmiş Milletler) bir mektup göndererek şu bilgiyi vermişti:</p>

  <p class="normal">“İstanbul’un işgaline gerek Rusya’dan, gerek diğer ülkelerden hayli sığınmacı bu şehre gelmiştir. Bu arada fakirlik ve kadınlık adına utanılacak olaylar da artmıştır. Bu olay toplumu sarsmakta ve feci akıbete götürmektedir. Bu açıdan Cemiyet-i Akvam’ın harekete geçmesi gerekmektedir. ”</p>

  <p class="normal">Mektup dikkate alınmıştı. İstanbul’a gelen temsilciler Selma Hanım’ın haklı olduğunu göreceklerdi.</p>

  <p class="normal">O ateşin ilk kıvılcımını yakanlardan biriydi. 1931 yılında vefat ettiğinde zincire yeni halkalar eklenmiş, kadınlar sesleri daha gür çıkmaya başlamıştı.</p>
</body>
</html>
