<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_12">EKONOMİK KAYNAKLAR</h2>

  <p class="normal">Balkan Harbinin yaralarını sarmak için kurulan Milli Müdafaa Cemiyeti yine İttihat ve Terakki döneminde kurulmuştur. Celal Bayar, cemiyetin birçok alanda faaliyet gösterdiğini belirtir ve şu bilgileri verir:</p>

  <p class="normal">“El tezgâhlarında asker aileleri çalıştırıldı, dokunan mallar orduya gönderildi. Fukaralar için aş evleri açıldı, İzmir’de her gün ortalama 10.000 fakire ekmek ve yemek verildi. Bunlar için çok küçük bir ücret alınıyordu. Haftada bir gün hoşaf bedava idi. Hilal semtinde umumi çamaşırhane açıldı. Burada yine üç buçuk ay içinde 11024 kadın işçi tarafından 263.778 parça fukara çamaşırı bedava yıkandı. Öksüzler Yurdu’nda 500 çocuğun maddi ve manevi ihtiyaçları karşılandı.”</p>

  <p class="normal">Milli Kantariye Şirketi bir başka kuruluştu. Şirkete bakkallarda ortaktı ve üç şirketin 500.000 lira olan sermayesi içindeki İttihat ve Terakki payı 233.000 liraydı. Bu gelir cemiyet kasasına giriyordu.</p>

  <p class="normal">Ancak şirketler bir biri ardına ortaya çıkıyordu. Zamanla yeni zenginler ortaya çıkacaktı. Sina Akşin İttihat ve Terakki dönemini inceleyen yazarlardan biridir. Konu ile ilgili bir örneği Nurdoğan Taçalan verir:<sup class="calibre3"><a href="../Text/ittiatveterakki_split_124.html#footnote-57358-5" id="footnote-57358-5-backlink">[5]</a></sup></p>

  <p class="normal">“Karadeniz’de Rus donanmasının üstünlüğü ele geçirmesi üzerine Karadeniz ile İstanbul arasındaki ticaret, İstanbul-Ankara arasında demiryolu ile Ankara’dan Samsun’a ve ötesine arabayla ya da hayvan sırtında yapılmaya başlanmış, bu sayede Ankara önemli bir gelişmeye sahne olmuştu. Bu sırada Ankara’daki İttihat ve Terakki’liler bir Milli Ticaret Şirketi kurarlar. Bunun ortakları arasında cumhuriyet dönemi ekonomisinde adıyla sık sık karşılaşacağımız önemli kişiler de bulunur.</p>

  <p class="normal">Yapılanlar kadar yapılmaması gereken şeyler olmuş mudur? Evet olmuştur. Her yönetim anlayışında öne çıkan yanlışların büyümesi gibi. Kişilerin ve grupların giriştiği vagon ihalesi gibi çıkara dayalı örnekler az değildir.</p>

  <p class="normal">Aydın Talay da kitabında ”dönemi eğitiminden kamu binalarına kadar verilen tüm hizmetleri maddi boyutları ile bir araya toplamış.</p>

  <p class="normal">II.Abdülhamid’in uzun yıllar kaldığı Osmanlı tahtında ülkenin gelişimine kattıkları da biliniyor. Ancak Talay’ın İttihat ve Terakki dönemini anlattığı bölümde kullandığı sözcüklerin de pek benimseneceğini sanmıyoruz.<sup class="calibre3"><a href="../Text/ittiatveterakki_split_125.html#footnote-57358-6" id="footnote-57358-6-backlink">[6]</a></sup></p>

  <p class="normal">Talay, Cemal Paşa’nın katledilmesini okurlarına “Cemal Paşa’yı da Ermeni cuntacılar temizliyordu.” cümlesi ile duyuruyor. Cemal Paşa Kuleli Askeri lisesinin ardından Mekteb-i Harbiye-i Şahane’yi ikincilikle ve teğmen rütbesi ile bitirmiş, askerlik yaşamı boyunca1 26 madalya ile onurlandırılmış bir komutandır. Bu nedenle katledilme olayının “temizlediler” kelimesi ile anlatılmasını ne kadar etiktir?</p>

  <p class="normal">“Kuvvete ve zulme başvuran silahşörlerden Kolağası Niyazi ve Enver çete kurarak dağa çıkıp Yıldız’a tehdit savuruyor.” da aynı boyutta bir cümledir. Enver Paşa da Mekteb-i Erkan-ı Harbiyye’yi birincilikle bitirmiş ve yüzbaşı rütbesi ile mezun olmuştur. O kendisi dağa çıkmamış, üstleri tarafından eşkıya takibi ile görevlendirilmiştir. Üstelik bu görevindeki başarısından dolayı binbaşı rütbesi almıştır.</p>

  <p class="normal">Yurt dışına giden (gitmeselerdi hapis cezası alacaklardı) Mithat Şükrü Bleda ve arkadaşları için “sivri akıllılar” tanımlaması da kullanılan kelimelerden biri. Mithat Şükrü Bleda, İttihat ve Terakki Cemiyetinin Umumi kâtibiydi. Mustafa Kemal Atatürk’ün de değer verdiği kişiler arasındaydı. Bu nedenle onu ısrarla Mecliste görmek istemiş, Bleda da Sivas Milletvekili olarak Türkiye Büyük Millet Meclisinde görev yapmıştı.</p>
</body>
</html>
