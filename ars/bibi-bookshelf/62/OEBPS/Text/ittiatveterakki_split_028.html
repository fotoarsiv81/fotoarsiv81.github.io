<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_32">HARDENBERG SOKAĞI, NO: 24</h2>

  <p class="normal">Siyaset hayatında inişli çıkışlı yıllar geçirmiş, önemli mevkilerde bulunmuş ve tehlikeli görevlerin ismi olmuştu. İlk ikâmet yerinde fazla kalmamış, Berlin’de Hardenberg Sokağındaki 24 numaralı eve taşınmıştı. 9 odalı geniş bir evdi ve Hayriye Hanım’ın da gelmesiyle özlem bitmiş ama sancılı bir bekleyiş başlamıştı.</p>

  <p class="normal">Talat Paşa evinin yakınında bir büro açmış ve Şark Kulübü adı altında faaliyete geçen kulübün başkanlığını Emin Şekip Arslan üstlenmişti. Bunun yanı sıra Avrupa siyasetinin önde gelen isimleri ile görüşmeler yapıyordu.</p>

  <p class="normal">En büyük ideali Mustafa Kemal Atatürk ile temasa geçmek, Anadolu hareketini desteklemekti. Çalışmaları bu alanda yoğunluk kazanmış, İsveç, İsviçre ve İtalya’ya gitmişti. Elde ettiği bilgileri mektuplarla Mustafa Kemal Atatürk’e iletiyordu. Birlikte çalışmak istediğini ifade ediyor, Atatürk ise 20.11.1920 tarihli cevabında Milli Mücadele için yapılanları anlatarak, Türkiye menfaatlerine uygun her türlü teşebbüsü hürmetle karşılayacağını, ancak son kararın mutlaka kendisine ait olması gerektiğini bildiriyordu.</p>

  <p class="normal">Atatürk’e olan sevgisi Hayriye Hanım’ın anlatımlarında da vardır ve Milli Mücadele döneminde Berlin’den yapılan çalışmaları da anlatır:</p>

  <p class="normal">“Atatürk ile çok ileri dosttular. Bu dostluk Selanik’te başlamıştı. Annesi ve kız kardeşini bize getirmişti. Zübeyde Hanım, bir oğlum Mustafa ise bir oğlum da Talat’tır derdi. Berlin’e yerleşmek zorunda kaldığımız dakikadan itibaren memleketin kurtuluşu için bütün ümidini ona bağlamıştı. Mustafa Kemal Paşa’nın başa geçtiğini duyunca, Kurtuluş artık yüzde milyon muhakkaktır. ‘ diyordu ve Milli Mücadelenin zaferine dua ediyordu. Bu arada elinden geleni yapıyordu. Türkiye’den gelenler olur, Milli Mücadele hakkında haberler alırdı. Berlin’de bir Türk heyeti kurmuştu. Ankara ne isterse onu yapacaktı. Anadolu’ya silah, cephane temini için kaç defa İtalya’ya gitti. Tehlikenin her zaman farkındaydı. Beni bir gün vuracaklar. Alnımdan kan akacak, yere serileceğim. Rahat yatağımda ölmek bana nasip olmayacak. Buna şimdiden kendini alıştır. Ama ziyanı yok. Varsın vursunlar. Vatan benim ölümümle bir şey kaybedecek değildir. Bir Talat gider, bin Talat yetişir.”</p>
</body>
</html>
