<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_34">HER ŞEY SATILIYOR</h2>

  <p class="normal">Talat Paşa ve eşi Hayriye Hanım çok sade bir hayat sürmelerine rağmen maddi sıkıntıları her geçe gün artmaya başlamıştı. Geçinebilmek için satıları arasında yüzükleri de vardı ve Hayriye Hanım bu zorlu günleri şu sözlerle dile getirecekti:</p>

  <p class="normal">Berlin’de beş parasız kaldığımız günler oldu. Parmağımızdaki yüzükleri sattık. Nihayet son hatıraları, nişanları bile. Lakin hiçbir zaman ümitsizliğe düşmedi. Ümitsizliğe düşseydi, zaten yaşayamazdı. Memleketinin kurtulacağına sarsılmaz bir inancı vardı. Bu inancı kaybettiği gün, biliyorum yaşayamaz intihar ederdi.”</p>

  <p class="normal">Bu zorlu günlerin bir başka tanığı da Hayriye Hanım’ın torunu Ayşegül H. Bafralıdır. Yıllar sonra katıldığı bir televizyon programında Talat Paşa’ya ait değerli bastonların sadece tahta kısmının kaldığını, gümüş başlıklarının kesildiğini anlatmıştı.</p>

  <p class="normal">Bazılarını da rehin bırakıyordu. Sultan Reşat’ın hediye ettiği altın sigara tabakası bunlardan biriydi. Satmaya kıyamadığı tabakasını borç karşılığı arkadaşına rehin verecekti. Ziya Şakir’e göre bu kişi Emanuel Karasu’dur :<sup class="calibre3"><a href="../Text/ittiatveterakki_split_151.html#footnote-57358-32" id="footnote-57358-32-backlink">[32]</a></sup></p>

  <p class="normal">“Bir hayli zamandan beri Berlin’de bulunduğumu haber aldığınızı zannediyorum ve şu mektubumla da pek sıkıntılı bir hayat yaşadığımı size bildirmek istiyordum. Param tamamıyla bitti. Yanımda Sultan Reşad’ın hediye ettiği altın bir sigara tabakası var. Benim için kıymetli bir hatıra olan bu tabakayı satmak istemiyorum. Size bu tabakayı göndereyim. Onu nezdinizde muhafaza ediniz. Buna mukabil bana bir miktar para gönderiniz.”</p>

  <p class="normal">Talat Paşa, arkadaşının:” Tabakayı gönderiniz. Kıymeti nispetinde bir parayı derhal tarafınıza yollarım.” şeklindeki cevabına çok üzülmüştü. Ancak parasızdı ve tabakayı İsviçre’ye göndermişti.</p>

  <p class="normal">Mithat Şükrü Bleda da Talat Paşa’nın sıkıntılarına paragraf açan kader arkadaşlarından biridir:</p>

  <p class="normal">“Berlin’de tefecilikle geçinen Safarani ismindeki Yahudi’ye müracaat edip bir miktar para karşılığında para alır. Safarani bu olaydan bir müddet sonra Talat Paşa’dan aldığı kıymetli eşyaları bir banka müdürü olan Herr Wassarmann’a götürür. Eşyaların Talat Paşa’ya ait olduğunu öğrenen Wassermann Safarani’ye şu cevabı verir: ‘Bu eşyaları alıp derhal Talat Paşa’ya götürün. Şu iki yüz marklık çeki de benim tarafımdan kendisine takdim edin. Söyleyin ki eline para geçtiği zaman iade etsin. Acelesi yoktur.</p>

  <p class="normal">Talat Paşa’nın öldürülmesi de aynı günlerde olmuş, Hayriye Hanım çeki iade etmek istemişti. Vassermann’ın cevabı Talat Paşa’nın çevresinde hâlâ saygınlığını sürdürdüğünü gösterir:</p>

  <p class="normal">“Bu bir borç değildir. Ben o gün Talat Paşa’nın izzeti nefsini rencide etmemek için böyle konuşmuştum.”</p>

  <p class="normal">Sıkıntılar karşısında şeker hastalığı artmıştı. Özlemini çektiklerinin en başında annesi geliyordu.</p>

  <p class="normal">Hayriye Hanım’ın sıkıntılardan şikâyet ettiği pek görülmemişti. Berlin’deki ikâmetleri de dahil olmak üzere evlilikleri 10 yıl sürmüştü.</p>

  <p class="normal">Birbirlerini bir gün bile kırmadan, saygı ve fedakârlıkla dolu 10 yıl... Hayriye Hanım’a, Paşasından anılarının dışında üç şey kalmıştı. Öldüğü gün üzerinden çıkarılan kanlı elbiseleri ve Berlin’de düzenlenen cenaze alayının filmleri... Üzerinde Talat Paşa’nın resminin işlendiği kahve fincanını yanından hiç ayırmamış, kahvesini yıllarca bu fincanla içmişti.</p>

  <p class="normal">Öldürüldüğü anda üstü örtülmüştü. Ama açıkta kalan ayakkabılarının altı delik olduğu görülüyordu.</p>

  <p class="normal">Ve ne garip ve ne acı tesadüftür ki, Talat Paşa’nın öldürülmesinden 77 yıl sonra İstanbul’da öldürülen Hrant Dink’in de üstü örtülmüştü ve onun da açıkta kalan ayakkabısının altı delikti.</p>

  <p class="normal">Biri bir döneme adını yazdırmış bir Osmanlı Paşası, diğeri basın dünyasının önemli bir ismi. Görüşleri, yaptıkları ve yaşadıkları ne olursa olsun, bir insanın yaşama hakkını elinden almak nasıl bir duygudur?</p>
</body>
</html>
