<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ittiatveterakki</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="solbaslik" id="calibre_toc_36">NASIL ENVER PAŞA OLUNUR?</h2>

  <p class="normal">“Cesedi, vücudunda beş kurşun yarası, Türk stili başlığı ve çizmeleri ile bulundu. Ceplerinde mührü, Berlin’den yollanmış karısının ve oğlunun mektupları, Hindistan’da çıkan birkaç İngiliz gazetesi ve şifreli bir mektup çıktı. Bilhassa tutsak edilen Basmacıların şahitliğinden sonra ölümü üzerindeki şüpheler ortadan kalkmıştır. Cesedi bulunduğu yer olan Balcevan’da gömülmüştür.”</p>

  <p class="normal">11.10.1922 tarihli Pravda Gazetesi Enver Paşa’nın ölüm haberini böyle vermişti. Oysa 4.8.1922 günü Rus mitralyöz ateşi ile şehit edilen Enver Paşa, vurulup yere düştüğünde en son neyi düşündüğünü kimse bilemezdi. İttihat ve Terakki ile bir devrin yıldızı olan Enver Paşa, anlaşılıyor ki dağlarda sürdürdüğü kavgası süresince eşi Naciye Sultan ile çocuklarının resimleri en büyük tesellisi olmuştu.</p>

  <p class="normal">O İttihat ve Terakki döneminin yıldızıydı. Harb-i Umumi ile hüsranı görmüş, Yeni turan yolunda yeniden doğmak isterken “baş” vermişti. Başkaldırarak ve isteyerek...</p>

  <p class="normal">İstanbul Divanyolu’nda mütevazi bir ailenin çocuğu olarak 23.11.1881 günü dünyaya gelmişti. Babası Ahmet Bey ile annesi Ayşe Hanım’ın en büyük dilekleri onun asker olmasıydı. Soğukçeşme Askeri Rüştiyesi ve Kuleli İdadisinden sonra Mekteb-i Erkan-ı Harbiyye’yi de birincilikle bitiriyor ve yüzbaşı rütbesi ile mezun oluyordu (23.11.1902). Okulu bitirdikten sonra eşkıya takibine verilmiş, kısa zamanda binbaşı olmuştur.</p>

  <p class="normal">Enver Paşa’nın, yaşamını yitirdiği güne kadar askeri alandaki başarı ya da başarısızlıklarını anlatan birçok kitap yayınlanmıştır. İttihat ve Terakki’deki liderliği, Bab-ı Ali Baskın ve Sarıkamış Faciası günümüzde de en çok inceleme konusu olan kısımlardır. Rusya, Kafkasya, Moskova, Berlin ve tekrar Rusya’ya gidişi ve sadece kendi hayatı değil, milyonlara “Yeni Turan” yolunu açması için verdiği mücadele de sürekli gündeme gelenler arasındadır. Cepheden cepheye, kavgadan kavgaya ve düşmandan düşmana uzanan 41 yıllık bir hayattır bu...</p>

  <p class="normal">Ancak Enver Paşa’nın kimileri tarafından serüvenci olarak tanımlanan bu mücadelesi sırasında özel yaşamı hep ikinci planda kalmıştır. Ondan ayrı olduğu dönemlerde yazdığı mektuplarda da görülür ki, Enver Paşa eşine saygı ve sevgi duyan, en çetin anlarında bile onu habersiz bırakmayan, her an hasretini belirten, kimi zaman da bozkırdan topladığı çiçekleri gönderebilecek kadar duygu yüklü bir askerdir.</p>

  <p class="normal">Enver Paşa eşini çok sevmiştir ama eşi de ona aynı aşkla bağlanmıştır.</p>

  <p class="normal">Ve bu evlilikte en çok öne çıkan duygu hasrettir. Özellikle Naciye Sultan yaşamını eşini, çocuklarını ve vatanını özleyerek geçirmiştir.</p>

  <p class="normal">Emine Naciye Sultan Abdülmecid’in oğullarından Şehzade Süleyman Efendinin kızıydı. Annesi Ayşe Tarz-ı ter Hanım ise şehzadenin üçüncü hanımıydı.<sup class="calibre3"><a href="../Text/ittiatveterakki_split_155.html#footnote-57358-36" id="footnote-57358-36-backlink">[36]</a></sup></p>
</body>
</html>
