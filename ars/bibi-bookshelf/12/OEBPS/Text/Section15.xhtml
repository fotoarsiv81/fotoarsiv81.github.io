<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 id="sigil_toc_id_116" style="text-align: justify;"><a id="bookmark0"></a>15. Excalibur<br /></h3>

  <p style="text-align: justify;">Artık İngiltere ile antik Mısır arasında açık bir bağlantı vardır...</p>

  <p style="text-align: justify;">Marlborough Downs’daki ikiz daireyi keşfetmemden beri cevaplanması gereken en önemli soru şuydu: Bu şekiller neden yaratılmıştı? Bu sorunun cevaplanması için sert bilimsel terimlerden uzaklaşıp, bilimkurgu alemine girmem gerekiyordu. Ancak o zaman, yirminci yüzyıl boyunca birçok örnekte tekrarlandığı gibi, bilimkurgu teorileri zaman içinde bilimsel gerçeklere dönüşecekti.</p>

  <p style="text-align: justify;">Öncelikle, hatlar ve bunların enerji kavramıyla olası bağlantılarına bakmalıyız. Bu durumda, sözünü ettiğimiz yapılara yaptığım ziyaretler sırasında algıladığım özel hisleri açıklamak zorundayım. Ancak o zaman düğümleri çözerek, Marlborough Downs’daki daireleri ve İngiltere üzerindeki diğer yeryüzü şekillerini oluşturmak için neden o kadar büyük bir çaba harcandığına dair bir cevap oluşturabilirim. Ben bu kavramların evrensel olduğuna ve İngiltere kadar Amerika, Fransa veya diğer ülkeleri de ilgilendirdiğine inanıyorum.</p>

  <h4 id="sigil_toc_id_117" style="text-align: justify;">Hatların Nedeni</h4>

  <p style="text-align: justify;">l.Bölüm’de sözettiğimiz gibi, hatların hikayesi ilk olarak kamuoyunun dikkatini bu ilginç fenomen üzerine çeken Alfred Watkins ile başlamaktadır. The Old Straight Track adlı kitabında, temel olarak iki konu işlenmektedir. İlki, İngiltere üzerinde bu tür yüzlerce hat bulunduğudur. İkincisi, bu hatların antik insanlar tarafından farklı yapılar arasında seyahat ederken yollarını bulabilmelerini sağlamasıdır. Şöyle demektedir:</p>

  <p style="text-align: justify;">Bu hatların gözlem ve mühendislik konusunda hiçbir önemi yoktur. O dönemde yol yapımı gibi bir kavram olmadığı için, şöyle bir yaklaşım sözkonusu olabilir: "Dünya, üzerinde yürümenize veya ata binmenize olanak tanır. Akıntılardan, yumuşak topraklardan ve göllerden yollarımızı bulabiliriz. Yapmamız gereken tek şey, yolu işaretlemektir." Eski hatların yaptığı şey de tamamen budur.</p>

  <p style="text-align: justify;">Nasıl olduğunu anlamak için; iki dağın zirvesi arasında hayali bir zincir çekilir ve bu diğer yükseltileri kullanarak devam eder. Bunlar, uzaktan görülebilecek diğer yükseltileri izleyebilir. Seviyenin alçaldığı yerlerde, büyük kayalar ve taş daireleri yerleştirilerek zincire devam edilebilir. Orada burada, gerekli yerlerde işaret ateşleri kullanılabilir. Bütün bunlar, yolu belirlemek içindir. Eskilerin dediği gibi: "Yolundan ayrılma!"</p>

  <p style="text-align: justify;">Watkins’in çalışması Ortodoks arkeologları tarafından şüpheyle karşılandı ama halkın büyük ölçüde dikkatini çekti. Kısa süre sonra, Old Straight Track Club kuruldu. Watkins’in bu hatlar için yol çizgileri demesine karşın, teorisini desteklemek için fazla kanıtı yoktu. Şimdilerde ise, bu hatların antik yapıları birbirine bağladığı düşüncesi birçok hat avcısı tarafından dışlanmaktadır.</p>

  <h4 id="sigil_toc_id_118" style="text-align: justify;">Enerji Hatları</h4>

  <p style="text-align: justify;">İkinci Dünya Savaşı, hatlara olan ilgiyi azalttı ve 1948'de kulüp kapandı. Egerton Skyes, Jinımy (joodard, Philip Helston ve Tony Wedd, Kasım 1962'de Ley Hunters Club'ı kurduklarında, ilgi tekrar yükseldi. O dönemlerde UFO'lara duyulan ilgi de bu hatların uzaylı varlıklarla ilgisi olduğu ve birtakım enerjiler taşıdıkları düşüncesini güçlendirdi.</p>

  <p style="text-align: justify;">Bu enerjilerin benzer şekilleri, Çinliler'in feng shui kavramında görülebilir. Bu, son zamanlarda oldukça popüler hale gelen bir düşüncedir ve bir bina içinde odaların ve eşyaların ilişkilerini kapsar. Ama feng shui, aynı zamanda yeryüzünün gizlediği enerjilerle de ilgilidir. Bazılarına göre, hatlar manyetik güç taşımaktadır; diğerlerine göre ise yapıları birbirine bağlayan "hayali" çizgilerden başka birşey değildir.</p>

  <p style="text-align: justify;">1977'de ortaya çıkan Ejderha Projesi, hatları farklı bakış açılarından ele almayı öngörüyordu. Bu günlerde hatların gizli enerjilerle bağlantılı olduğu düşüncesi oldukça popülerdir; tabi, hat araştırmalarında daha "Ortodoks" kesimden bakanlar dışında.</p>

  <p style="text-align: justify;">Enerji teorileriyle ilgili sorun, ne tür bir enerjinin sözkonusu olduğuna karar verilememesidir ve kimse birbirini bu konuda ikna edememektedir. Maddeciler elbette ki bu tür bir enerjiyi aletleriyle ya da bedenleriyle fiziksel olarak algılamak isteyeceklerdir. Ruhçular ise daha farklı bir açıdan yaklaşacaktır. Herhangi bir yerde ben hiçbir şey hissetmezken, orada bir enerji bulunduğu konusunda emin olan maddecilerle biraraya geldiğim de oldu.</p>

  <p style="text-align: justify;">Maddecilerin bu konuda sağlam kanıtlar bulamamaları, daha ciddi araştırmacıların konudan uzaklaşmalarına neden olmuştur. Örneğin, iki maddeci olan Hamish Miller ve Paul Broadhurst'ün yazdığı The Sun and The Serpeni adlı kitapta Michael hattı ele alınmaktadır. John Michell'in Michael hattındaki görüşlerini temel olarak alan bu kitapta, yazarlar bölgenin etrafından dolaşan iki hat daha keşfetmişlerdir ve iki hat da Michael hattından kilometrelerce uzaklıktadır.</p>

  <p style="text-align: justify;">Miller ve Broadhurst'ün içtenliğine inanıyor ve saygı duyuyorum ama ortaya koydukları yargıların bence hatlarla hiçbir ilgisi yoktur. Michael hattıyla ilgili söyledikleri, suyu bulandırmaktan başka bir işe yaramamıştır. Bu kitaptaki araştırmama dayanarak. Neolitik insanların dünya dışı enerjilerle bir ilgileri olduğunu sanmıyorum. Yaptıkları şey sadece modern bir çevre planlama mühendisinin yapacağı gibi şekiller arasında bağlantılar kurmaktır. Bu, ellerindeki basit araçlarla yaptıkları son derece basit bir işti.</p>

  <p style="text-align: justify;">Belki bu işi yaparken dinsel sembollerini de dikkate aldıklarını düşünebiliriz. Tıpkı haçın biçiminin sıralar yaratmak için kullanılması gibi. Bunun yeryüzüne yansıtıldığını düşünün. Böyle bir durumda, yeryüzünde birbirinden kilometrelerce uzaklıkta olmalarına karşın birlikte bir haç biçiminde dizilmiş <span style="text-decoration:underline;">kili</span>seler olacaktır. Sembolik bir ifadeyi böylesine büyük bir ölçeğe taşımak, ancak güçlü bir amaçla mümkün olacaktır.</p>

  <p style="text-align: justify;">Doğanın tek başına yapamayacağı böylesine büyük işler, ancak insanlar tarafından yapılabilir. Neolitik toplumda kölelerin olduğuna dair bir kanıt bulunmamaktadır. Piramit mühendisleri, orta çağdaki büyük katedralleri inşa edenlere benzemektedirler. Bütün hayatlarını, Tanrı'yı övecekleri büyük bir anıt yapmak için adamışlardır. Çocuklar babalarının çırağı olarak yetişmekte, böylece proje kuşaklar boyu devam etmektedir. Katedral yapımı, pratik anlamda olmasa bile, sembo<span style="text-decoration:underline;">lik</span> anlamda, herkesin istediği birşeydir. Böyle bir işte dini dürtüler sözkonusudur. Kişinin hayatını bu şekilde Hıristiyan idealine adaması, ruhunun kurtuluşu anlamına gelmektedir.</p>

  <p style="text-align: justify;">Böyle bir çalışmanın amacı, savaş ve savunma da olabilir. İngiltere'de bu amaçla yapılmış Maiden Şatosu gibi yapılar bulunmaktadır ama Avebııry ve Stonehenge gibi yapıların herhangi bir askeri amacı yoktur. Bu yapılar, insanları farklı mevsimlerde Tanrı'larıyla yakınlaştıran ibadet yerleridir. Aynı zamanda birçok kimsenin algıladığı gibi bazı türde "enerji"lere de sahiptirler ama urada kullandığım kelimelere dikkat etmek zorundayım.</p>

  <p style="text-align: justify;">"Enerji" kelimesinin sözlükteki anlamı şudur: "Bir etki yaratabilme yetisi ya da gücü." Bilim, bu kelimeyi <span style="text-decoration:underline;">fiz</span>ik kanunlarıyla sınırlamaktadır. Ancak, Birleşik Devletler'de "iyileştirme" ya da "dua enerjisi" konusunda yapılan deneyler, bunların da etkili olduğunu göstermiştir; bilinen hiçbir fizik kanunuyla açıklanamasalar bile.</p>

  <p style="text-align: justify;">Telepati konusunda yapılan araştırmalar, iki insan arasında telepatik iletişimin mümkün olduğunu ve yapılabildiğini ortaya koymuştur. Oysa bu fenomeni elektromanyetik spektrumla açıklayabilmek mümkün değildir. İyileştirme ve telepati konularında, belli bir enerjinin dikkatli ölçümlerle algılanan "etkiler" yarattığı kanıtlanmıştır. Bu yüzden, bence bu fenomenleri anlamak için "enerji" kelimesinin daha geniş bir biçimde açıklanması gerekir. Bu, hatlar konusunda da geçerlidir.</p>

  <p style="text-align: justify;">Araştırmalar, Amerikan Kızılderilileri ve Avustralya Aborjinleri gibi ilkel toplumlarda telepatik iletişim gerçekleştirildiğini kanıtlamıştır. Örneğin; Laurens van der Post, Kalahariler'in üzerlerinde uçan uçakların pilotlarını hiçbir telsiz bağlantısı olmamasına karşın tek tek tanıyabildiklerini keşfetmiştir. Ayrıca köylüler, avcıları bir hayvan öldürdüğünde, özel bir olay olduğunda hemen telepatik olarak haber almakta ve çabucak hazırlanmaktaydılar.</p>

  <p style="text-align: justify;">Neolitik insanların da benzer özellikler taşıdıklarını düşünebiliriz. İki komşu toplumun samanları veya rahipleri aralarında telepatik bir iletişim yolu oluşturmuşsa, bu telepatik enerjiler, daha sonraki bir tarihte farkedilebilecek izler bırakmış olabilir. İnsanların bu tür davranışları, gezegenin psişik ağında izler bırakabilmektedir; bilimadamı Rupert Sheldrake, buna "morfojenik alan" demektedir.</p>

  <p style="text-align: justify;">Bu örnekleri verirken tamamen böyle düşündüğümü söylemiyorum. Sadece algılanan enerjilerin olası nedenleri için aklıma gelen alternatifleri sıralıyorum.</p>

  <h4 id="sigil_toc_id_119" style="text-align: justify;"><a id="bookmark1"></a>Kişisel Aktarımlar</h4>

  <p style="text-align: justify;">Hatlarla ilgili kişisel deneyimlerim, genellikle hatlar üzerindeki far<span style="text-decoration:underline;">klı</span> noktalarda algıladığım "enerjiler"e dayanmaktadır. Bunların birçoğu Avebury gibi yerlerdeydi ama açısal bağlantıları olduğunu keşfettiğim diğer yerlerde de benzer durumlara rastladım. Bazı durumlarda, hiçbir arkeolojik özelliği olmayan tarlalarda bu tür enerjiler algıladım.</p>

  <p style="text-align: justify;">İlk analizlerim, dikkatimi özellikle bütün bedenimde titreşimler algıladığım yerlere yönelttiğimde başladı. Bu, başımın arkasında ve kollarımda hissettiğim titreşimler şeklinde ortaya çıkıyordu. Bu hisleri algıladığım yerleri not ett<span style="text-decoration:underline;">im</span>. Birçoğunda benden başka insanlar da aynı şeyi hissetti ama bazı yerlerde bunları sadece kendim algıladığımı gördüm.</p>

  <p style="text-align: justify;">İnsanın bedenini radar gibi kullanmasının tuhaf ve belirsiz göründüğünü biliyorum. Belki bu hisleri kendi hayalimden yaratıyordum ama durumun böyle olmadığını kanıtlayabilirim.</p>

  <p style="text-align: justify;">Geçenlerde, Liverpool Caddesi İstasyonu’nun yakınlarındaki eski bir "kutsal sebil"e bakıyordum. Bu yapının hatlardan birinin üzerinde olduğunu ve Londra’nın içindeki konumunu daha önce keşfetmiştim. Sonra bir gün, şans eseri, sonuçlarımı test etme imkanı buldum.</p>

  <p style="text-align: justify;">Geziye hazır olmadığım için, yanımda hiç harita yoktu. Ama sebilin Scrutton Street ile Holywell Row’un kesiştiği yerin yakınlarında bir yerde olduğunu biliyordum. Oraya gittim ama hiçbir şey hissetmedim. Bölgede dolaştım ama hiçbir sonuç alamadım. Sonunda yapıyla ilgili hiçbir özellik bulunmadığına karar vererek Scrutton Caddesi’nin sonuna doğru yürüdüm. Curtain Road kavşağında sola döndüm ve aniden güçlü bir "enerji" hissettim. "Kutsal sebil"in bulunması gereken yerden çok uzakta olduğum için aldırmamaya çalıştım ama algıladığım his devam etti ve belli bir noktada odaklandığı belliydi.</p>

  <p style="text-align: justify;">Eve döndüğümde, haritalarımı tekrar kontrol ettim ve bir hata yapmış olduğumu farkettim. İlk seferinde araştırdığım yer yanlıştı. "Kutsal sebil"in asıl konumu, o güçlü duyguyu hissettiğim noktaydı. Bu durumda, zihnimin bedenimde bir his yaratmış olmadığını biliyordum. Başka birşey olmalıydı.</p>

  <p style="text-align: justify;">Bu fiziksel algıların tamamen ziyaret ettiğim yapılardan kaynaklandığını anlayarak, bu deneyimi başka açılardan ele almaya başladım. Bu beni normal terimlerle açıklayamayacağım deneyimler yaşayacağım tamamen içsel bir dünyaya götürdü. Belki bunu diğer bilinç seviyelerine doğru yolculuklar olarak düşünmekte yarar vardır. Bazen kendimi sadece zihnimde oluşan sohbetlerde buluyordum. Bazen yapının gerçekte ne olduğuyla ilgili bir sezgi alıyordum ya da bazen de açıklanamaz bir mutluluk hissediyordum.</p>

  <p style="text-align: justify;">Neyse ki, bu konuda yalnız değildim. Benzer deneyimler yaşayan arkadaşlarım ve meslektaşlarım vardı. Bunun grup halinde yaşanan halüsinasyonlar olup olmadığını anlamak için yaptığımız araştınnalar, bizi beklemediğimiz sonuçlara götürdü. Daha önce de anlattığım gibi, bu deneyimleri gerçekten yaşıyorduk, hayal etmiyorduk.</p>

  <h4 id="sigil_toc_id_120" style="text-align: justify;">Kozmik Bağlantılar</h4>

  <p style="text-align: justify;">Birçok kişi, Avebury gibi yerleri ziyaret etmeyi sever. <span style="text-decoration:underline;">Kimil</span>eri sadece güzel bir gün geçirmek için gider; kimileri bu tür yerlerde algıladıkları his için gider. Geçmişte, bu tür yerlerin dünyanın kendisiyle ilgisi olduğunu düşünmek popülerdi. Ama dönüp diğer tarafa da bakabiliriz; aşağı değil, yukarı. Cevap Dünya'da değil, yıldızlarda gizli olabilir.</p>

  <p style="text-align: justify;">Büyük Piramit'deki hava kanallarının Siriııs ve Orion gibi belli yıldızları görecek şekilde oluşturulduğu artık bilinmektedir. The Orion Mystcrv adlı kitaplarında, Bauval ve Gilbert, ölmüş firavunun ruhunun bu kanallardan dışarı çıktığına inanıldığım söylemişlerdi. Dini inançlarına göre, ölümden sonra geri dönüyorlardı. Ama bunun ölüm sonrası bir deneyim olmadığını, yaşayan bir firavunun belli tören zamanlarında buraya girdiğini düşünün bir de. "Tanrılar" ile konuştuktan sonra bilgeliklerini artırmış olarak insanlarını daha güçlü bir şekilde yönetebilirler.</p>

  <p style="text-align: justify;">Acaba piramitlerin dışındaki anıt tapınaklar, firavunların piramitlere bu amaçla girmeden önce temizlendikleri ve adakta bulundukları yerler olabilir mi? O zaman Kral Dairesi'ndeki lahit, firavunun bu bilgelik dünyasına ulaşmak için kullandığı bir araç olabilir. Belki diğer piramitlerdeki daireler de, havalandırma kanalları olmamasına karşın, aynı amaçla yapılmış olabilir. Bu tür kanalların iki taraflı iletişim aracı olarak kullanıldığını, Avebury ve Stonehenge'de olduğu gibi belli enerjileri yoğunlaştırdıklarını düşünün. Belki de bu, Neolitik insanların bu kavramı yansıtan anıtlar inşa etmelerini sağlayan inançlardı.</p>

  <h4 id="sigil_toc_id_121" style="text-align: justify;">Arthur'un Excalibur'u</h4>

  <p style="text-align: justify;">Bazı metinlerde, Atlantis'in baş rahibinin ruhsal enerjisini kullanıp, uygarlığın mesajlarını ve bilgilerini kapsüllere kaydettiği ve gelecek kuşaklar tarafından bulunmak üzere dünyanın farklı yerlerine gizlediği söylenmektedir. Anahtar, İngiltere'de bulunan Kral Arthur'un kılıcı Excalibur'la sembolize edilmektedir. Bu noktadan, bu Atlantik gücünün bir kısmının İngiliz Adaları'na yerleştiğini düşünebiliriz.</p>

  <p style="text-align: justify;">Atlantis mültecilerinin kendilerini bu ıssız topraklarda bularak yeni kapılar açmaya çalıştıklarını da düşünebiliriz. Bu durumda, taş dairelerinin dünyasal enerjilerle değil, yıldızların enerjisiyle ilgileri vardır. Yıldız sistemlerinin fiziksel enerjilerinden «özetmiyorum, ama daha gizli bir şey; tek başına zihinle algılanamayacak kadar geniş boyutlarda bir şey.</p>

  <p style="text-align: justify;">Bu yüzden bir grup yapı, belli bir geometri oluşturacak şekilde yerleştirilmiş olabilir. Gökyüzü alemlerinde yaşayan başka akıllı canlılar olduğu için değil, bu yapılar başka bir bilinç boyutuna açıları kapılar olduğu için. Her yapı, tıpkı gökkuşağındaki renkler gibi darklı bir deneyim sağlayabilir ama hepsi biraraya geldiğinde, bütün bir oluşum sağlayabilirler.</p>

  <p style="text-align: justify;">Bu resim, kutsal yapılarda algıladığım hislere uymaktadır. Orada algıladığım "enerji", içimizdeki ruhsal yapıyı kışkırtmaktadır. Bu ancak dogmatik bilgilerden, bağnazlıklardan kurtularak, geniş bir zihinle düşündüğümüz zaman mümkün olabilir.</p>

  <p style="text-align: justify;">Antik Atlantis kıtasında yaşayan insanlar ne başarmış olurlarsa olsunlar, sonuçta dengesi bozulmuş ve herşey yıkılmıştır. Belki Atlantis rahipleri ve rahibeleri yıldızlara öylesine ulaştılar ki, tıpkı Ikarus gibi, Dünya'yı unuttular. Belki de dünyalarına belli güçlerin girmesine neden oldular. Eğer maddecilikte aşırılığa kaçmaya başladığımız düşünülürse, gökyüzü ile yeryüzü arasındaki bağlantının dengesinin korunması yirmi birinci yüzyılda yaşayan bizler için de önemlidir. Görüşümüzü daha yüksek bilinç seviyelerine doğru genişletmeyi başarabilmeli, bu arada da yere sağlam basmayı unutmamalıyız. Bu, bence Marlborough Downs'da bulduğum yeryüzü şekillerinin bize vermek istediği mesajdır.</p>

  <p style="text-align: justify;">Bu yapılar, mesajlarını bize ulaştırmak için uğraşıyorlar. Merlin bizi ileriye sürüklemek için uyanıyor. Tek yapmamız gereken, durup dinlemek!</p>

  <p><a id="bookmark2"></a></p>
</body>
</html>
