<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 id="sigil_toc_id_105" style="text-align: justify;">13. Dünya'yı Ölçmek<br /></h3>

  <p style="text-align: justify;">Değerli enerji ve zamanın yaşamsal kaygılardan uzaklaştırılarak burada görülen görkemli şekilleri yaratmak için kullanılmasında, mutlaka çok güçlü bir neden&nbsp;olmalıydı.</p>

  <p style="text-align: justify;">Güneş altına bırakıldığında, çivi yılın farklı zamanlarında gün boyunca farklı saatlerde ölçülebilecek bir gölge oluşturur. Çivinin tepesinden oluşan açılar, gündönümlerinde (21 Haziran ve 21 Aralık) ve ekinokslarda (21 Mart ve 21 Eylül) kesin hesaplamalar yapabilmenizi sağlar. Örneğin, ekinokslarda öğle saatinde gölge çubuğun açısı size tam olarak enlemi verir. Gölge 55.5° açı veriyorsa, 55.5° enlemde olduğunuzu bilirsiniz.</p>

  <p style="text-align: justify;">Bu basit fikir, antik Mısırlılar tarafından kutup meridyeninin uzunluğunu belirlemek için kullanılmıştı. Kutup meridyeninin çevre uzunluğunu ölçen ilk adam, M.Ö. 276-194 yılları arasında İskenderiye’de yaşamış Yunan bilimadamı Eratosthenes olarak bilinmektedir. Yaz gündönümünde güneşin doğruca Syene’in, modern Aswan’ın 800 kilometre kadar güneyine düştüğünü biliyordu.</p>

  <p style="text-align: justify;">Bu 7° bir açıydı ve İskenderiye ile Syene arasındaki uzaklığı tahmin ederek kutup meridyeninin uzunluğunu, dolayısıyla da Dünya’nın boyutlarını hesaplayabilmişti. Ancak, sadece antik Mısırlılar’ın zaten bildikleri bir gerçeği tekrarlamaktan başka bir şey yapmamıştı. Peter Tompkins’in The Secret of the Great Pyramid adlı kitabında dediği gibi:</p>

  <p style="text-align: justify;">Antik insanlar, Dünya’nın kutup çevresini hesaplamak için güneşi ve dikilitaşların gölgelerini; Ekvator çevresini hesaplamak içinse, yıldızların geçiş sırasında dikilitaşlarla yaptıkları açıları kullanmışlardır. Kutup meridyeni için iki dikilitaş arasındaki uzaklığı ve dikilitaşlarla gölgeleri arasındaki genişlik farkını ölçmüşlerdir.</p>

  <p style="text-align: justify;">İskenderiye ile Syene arasındaki muazzam uzaklığı ölçmeye gerek yoktu. Enlemler arasındaki fark ve dolayısıyla iki meridyen dikilitaşını ayıran eğim kesiri, dikilitaşın gölgesiyle yüksekliği arasındaki fark gündönümü ya da ekinoks zamanında ölçülerek bulunab<span style="text-decoration:underline;">ilir</span>di.</p>

  <p style="text-align: justify;">Bunu İngiltere’ye uyarladığımızda, Neolitik insanların sadece kuzey-güney meridyenlerine iki çıta yerleştirerek başardıklarını görebiliriz. Gölgelerin oluşturduğu açı dikkatle ölçüldüğünde ve iki çıtanın arasındaki uzaklık bilindiğinde, sadece basit geometriyi kullanarak meridyeni hesaplamak kolaydır.</p>

  <p style="text-align: justify;">İngiltere’de, enlem ile boylam dereceleri arasındaki uzaklık neredeyse aynıdır. Hadrian’s Wall çizgisine çok yakın olan 55. paralelde tam olarak eşittirler. Avebury bölgesinde ikisi arasındaki fark yaklaşık 88 metredir. Genel olarak konuşmak gerekirse, Marlborough Downs’daki dairelerde ekvator çevresi değil de, kutup meridyeninin uzunluğu kullanıldıysa, yarıçap 9572’den 9569 metreye inecek ve aradaki fark 3 metre olacaktır. Bu durumda, dairelerin hesaplamalarında ekvator çevresini tahmin ederek hareket etmeleri olasıdır. Ancak, ben ikisini de bildiklerine ve daireler için ekvator çevresinin model olarak kullanıldığına inanıyorum.</p>

  <p style="text-align: justify;">Marlborough Downs'da bu çalışmaların yapıldığı bazı yapıları bulmak zorundaydım. Gözlem ve astronomik hesaplamalar için uygun bir yer; <span style="text-decoration:underline;">ikiz</span> dairelerin gerekli geometrisinin hesaplanmış olabileceği bir yer. Neyse ki, bu durumda bulmak pek uzun sürmedi.</p>

  <h4 id="sigil_toc_id_106" style="text-align: justify;">Sanctuary'nin Gizemi</h4>

  <p style="text-align: justify;">Marlborough Downs'da çok sayıda gizemli megalitik yapı bulunmaktadır. Silbury Hill de bunlardan biridir. Sanctuary de bir diğeridir. A4 karayolunun yanında Silbury Hill'i, East ve West Kennet! uzun höyüklerini net bir şekilde gören bir alanda bulunan dairesel bir yapı olarak küçük dikilitaşların iç içe halkalar oluşturmasıyla meydana gelmiştir. Yap<span style="text-decoration:underline;">ımının</span> uzun yüzyıllar sürdüğü sanılmaktadır. İnşaatı M.Ö. 2900 yıllarında ilk taşların dikilmesiyle başlamış gibidir. Diğer megalitik anıtlarda olduğu gibi, Sanctuary de güneş çalışmalarına adanmışa benzemektedir.</p>

  <p style="text-align: justify;">Mevsimlerin geçişlerini izlemek için, güneşin uzaklığının hesaplanması gerekiyordu. Bunu yapmanın bir yolu, ufuk çizgisi üzerinde hareket eden güneşin yükseldiği ve alçaldığı noktaları belirlemekti. Stonehenge, yaz mevsiminde güneşin yükseldiği noktayı belirlemektedir. Newgrange ise bunu kış mevsimi için yapmaktadır. Maes Howe, kış mevsiminde güneşin battığı noktayı işaret etmektedir.</p>

  <p style="text-align: justify;">Eğer yakında yaşıyorsanız, bunu kendiniz de yapabilirsiniz. Ben bir zamanlar Malvern Kilis'in batı tarafında Welsh Hills'i ve özellikle Hayon-Wye kasabasının yakınındaki Hay Bluff ı geniş bir şekilde gören bir noktada oturuyordum. İlkbahar ve sonbahar aylarında güneşin batış noktalarının tepeler arasında ileri geri hareket edişini izleyebiliyordum. Ekim'in başlarında ve Şubat'ın sonlarında güneş Hay Bluff daki tepelerin arasından batıyordu. Bu anları sık sık izlerdim. Ufuk çizgisinin arkasında kaybolan güneşin son ış<span style="text-decoration:underline;">ıkl</span>ar<span style="text-decoration:underline;">ını</span> izlerken, bunun mevsimlerin geçişini izlemek için olduğu kadar dini bir amaçla da yapılabileceğini hissederdim.</p>

  <p style="text-align: justify;">Güneşin hareketlerini izlemenin diğer bir yolu, güneş saati kullanmaktır, Güneş tepede parlarken, bir çubuğun gölgesi tam olarak saati gösterir. Tam öğle saatinde güneşin gölgesinin açısını ölçmek, size hangi mevsimde olduğunuzu da söyler.</p>

  <p style="text-align: justify;">Sanctuary'de, anıtın tam ortasında size bunu söyleyebilecek bir çubuğun yeri boştur. Anıtın güneş hesaplamaları dışında bir güneş saati olarak kullanılmış olma olasılığı da yüksektir.</p>

  <p style="text-align: justify;">Profesör Thom'un Megalitik Metre kavramına inanmayan Aubrey Burl, Sanctuary'deki iç içe geçmiş halkaları göstererek, bunların antik insanların bu birimi kullanmadıkları konusunda bir kanıt olduğunu vurgulamaktadır:</p>

  <p style="text-align: justify;">Sanctuary'deki iç içe geçmiş halkalar, bu bir<span style="text-decoration:underline;">imin</span> geçerliğini incelemek için bir fırsattır, çünkü bu birbiriyle ilişkili halkalar arasında bir sayı ve ölçü tutarlılığı olması gerekir. Ancak, her halkada dört sayısının katları görülmesine karşın, çap uzunluklarında Megalitik Metre karşılığı olarak bunlar görünmemektedir. Halkaların hiçbirinin çapı bu birimin katı değildir. 4 Megalitik Metre'nin tam katları olarak 8, 12 diye gitmek yerine 4.4 Megalitik Metre, 5.0, 7.1, 11.4, 12.6, 17.2 ve 23.8 Megalitik Metre gelmektedirler.</p>

  <p style="text-align: justify;">Bu tuhaf rakamlara karşın, bence Megalitik Metre'yi geçersiz kılacak herhangi bir kanıt yoktur. Aslında, bence bu yapının mühendisleri yılın kendileri için dini açıdan önemli olan günlerini belirlemekle daha çok ilgileniyorlardı.</p>

  <p style="text-align: justify;">Güneş mevsimler boyunca yer değiştirirken, öğle saatlerinde gölge uzunlukları değişir. Kış gündönümünde en uzun, yaz gündönümünde en kısa gölgeyi verir. Bu iç içe geçmiş halkalar, bir çeşit takvim olabilir. Öğle saatinde gölgenin halkalardan birine değmesi, o halkanın temsil ettiği tarihi veriyor olabilir.</p>

  <p style="text-align: justify;">Aubrey Burl'ün halkaların ölçüleriyle ilgili verdiği rakamları ele alarak, güneşin bu enlemde yılın farklı zamanlarında verdiği ışınlara dayanan bazı hesaplamalar yaptım. Ama öncelikle gölge çubuğunun uzunluğunu belirlemem gerekiyordu. Doğrudan bir kanıt olmadıkça, ancak tahminde bulunabilirdim; ama bu bilgiye dayanan bir tahmin olabilirdi.</p>

  <p style="text-align: justify;">Kış gündönümünde, öğle güneşi 15" açı vermektedir. Yazın bu rakam 62°, ekinokslarda ise 39° olmaktadır. Gölge çubuğunun Megalitik Metre olarak bütün olası karşılıklarını deneyerek, sonunda en idealinin 3.2 MM olduğunu buldum. Bu uzunlukta bir gölge çubuğu dairenin ortasına yerleştirildiğinde, halkaların her birine dokunarak bizim takvimimizle şu tarihleri vermektedir:</p>

  <table border="1" style="text-align: justify;">
    <tr>
      <td style="vertical-align:middle;">
        <p>TARİH</p>
      </td>

      <td style="vertical-align:middle;">
        <p>OLAY</p>
      </td>
    </tr>

    <tr>
      <td style="vertical-align:middle;">
        <p>20/21 Aralık</p>
      </td>

      <td style="vertical-align:middle;">
        <p>Kış dönümü</p>
      </td>
    </tr>

    <tr>
      <td style="vertical-align:middle;">
        <p>30 Kasım</p>
      </td>

      <td></td>
    </tr>

    <tr>
      <td style="vertical-align:middle;">
        <p>11 Ocak</p>
      </td>

      <td style="vertical-align:middle;">
        <p>21/22 days either side of the solstice</p>
      </td>
    </tr>

    <tr>
      <td style="vertical-align:middle;">
        <p>4 Şubat</p>
      </td>

      <td style="vertical-align:middle;">
        <p>Imbolc - Kelt festivali</p>
      </td>
    </tr>

    <tr>
      <td style="vertical-align:middle;">
        <p>5 Kasım</p>
      </td>

      <td style="vertical-align:middle;">
        <p>Samhain - Kelt festivali</p>
      </td>
    </tr>

    <tr>
      <td style="vertical-align:middle;">
        <p>14 Şubat</p>
      </td>

      <td style="vertical-align:middle;">
        <p>Sevgililer günü?</p>
      </td>
    </tr>

    <tr>
      <td style="vertical-align:middle;">
        <p>27 Ekim</p>
      </td>

      <td></td>
    </tr>

    <tr>
      <td style="vertical-align:middle;">
        <p>5 Nisan</p>
      </td>

      <td style="vertical-align:middle;">
        <p>Easter?</p>
      </td>
    </tr>

    <tr>
      <td style="vertical-align:middle;">
        <p>7 Eylül</p>
      </td>

      <td></td>
    </tr>

    <tr>
      <td style="vertical-align:middle;">
        <p>7 Mayıs</p>
      </td>

      <td style="vertical-align:middle;">
        <p>Beltane - Kelt festivali</p>
      </td>
    </tr>

    <tr>
      <td style="vertical-align:middle;">
        <p>6 Ağustos</p>
      </td>

      <td style="vertical-align:middle;">
        <p>Lugnased - Kelt festivali</p>
      </td>
    </tr>

    <tr>
      <td style="vertical-align:middle;">
        <p>27 Mayıs</p>
      </td>

      <td></td>
    </tr>

    <tr>
      <td style="vertical-align:middle;">
        <p>17 Temmuz</p>
      </td>

      <td style="vertical-align:middle;">
        <p>24/25 days either side of</p>
      </td>
    </tr>
  </table>

  <p style="text-align: justify;">Önemli Kelt festivallerinin dördü de -Imbolc, Beltane, Lugnasad ve Samhain-işaretlenmiş olmasına karşın, ne ekinokslar ne de yaz gündönümü işaretlenmiştir. Bu anıt gerçekten bir takvim olarak kullanıldıysa, Druidler’in Neolitik zamanlardan kaynaklanan çok daha eski Kelt öncesi inançları sürdürdüğü fikri destekle<span style="text-decoration:underline;">nm</span>ektedir.</p>

  <p style="text-align: justify;">Etkili biçimde iş görmesi için, Sanctuary’nin rahip ve rahibelerinin Avebury’de yeralan büyük festivalleri arasındaki ritmi izlemek için geniş zaman ayırmış olmaları gereklidir. Ve böyle bir direk dikildiğine göre, sabah güneşinin yaptığı gölge büyük olasılıkla Sanctuary’nin Avebury anıtına bakan kısmını gösterecektir. İki saat içinde, gölge açık kapı boşluğuna dönecek ve tören kafilesine yolu gösterecektir. Bunun en basit anlamı, festival ve törenlerin kusursuz biçimde tamamlanma ihtiyacıdır.</p>

  <p style="text-align: justify;">Sanctuary’ye benzeyen daha birçok anıt vardır; iç içe geçmiş taş ve ağaç dairelerinden oluşan Durrington Walls gibi. Ancak, Ortodoks arkeologlarına göre, bu yapıların takvim olarak kullanılması ihtimali düşüktür; ancak belli güneş hatlarının izlenebilmesi için bazı noktaları elbette ki açık bırakılmıştır.</p>

  <p style="text-align: justify;">Bunu bir kenara bırakırsak, Sanctuary’nin ortasındaki direğin yapının enlemini hesaplamak için de dikildiğini düşünebiliriz; bu da kutup meridyeninin uzunluğunu hesaplamanın ilk adımıdır. Daha önce gördüğümüz gibi, bunun yapılabilmesi için Sanctuary'nin kuzeyine ya da güneyine bir direk daha dikilmiş olmalıydı. Bu olasılıklardan biri, Sanctuary'nin 25.734 kilometre güneyinde bulunan Stonehenge olabilir. İkisinin de merkezine yerleştirilecek 3.2 MM uzunluğunda bir direk, ekinokslarda 17,7 <span style="text-decoration:underline;">milim</span>etre<span style="text-decoration:underline;">lik</span> genişlik vermektedir. Bunun anlamı, 13.9 dakikalık sapmayla kutup meridyeninin uzunluğunu 9,997.381 kilometre olarak vermesidir; gerçek uzunluğu ise 10,001.987 kilometredir. Aradaki fark sadece 4.606 kilometredir.</p>

  <p style="text-align: justify;">Bu hesaplamayı yapmak için, Stonehenge ile Sanctuary arasındaki uzunluğun ölçülmesi gereklidir. Gölgenin genişliğinin fazla olması için ise, daha uzun direkler kullanmak daha mantıklıdır. Meridyenin ortalama uzunluğunun bulunması için farklı yapılardan çok sayıda hesaplama yapılmış olması da olasıdır.</p>

  <p style="text-align: justify;">Diğer bir aday ise, Sanctuary'nin güneyinde yeralan ve diğer yapılarla da geometrik bağlantıları bulunan Woodburgh Hill olabilir. Burası, Sanctuary'den sadece 6.54 kilometre uzaklıktadır. Bu kadar yakın yapılar arasındaki uzaklığı ölçerken hata payı daha da düşük olacak, ancak, gölgelerin ölçümünün daha dikkatli yapılması gerekecektir. Eğer 5.4 metre uzunluğunda bir direk kullanılırsa, iki gölge arasındaki fark 14.196 milimetre olacaktır. Bu durumda, bir milimetrelik bir sapma olmadan ölçmek çok zordur. Sadece bu bile, Neolitik mühendislerin becerilerinin ötesinde sayılabilir.</p>

  <p style="text-align: justify;">Daha uzun bir direk kullanmak, iki gölge arasındaki farkı artırabilir ama bu da başka sorunlar doğuracaktır. Gölge uzadıkça, daha fazla sapma ortaya çıkacaktır. Aslında, Sanctuary'nin ortasındaki deliğe bakılırsa, direğin çok uzun olmadığı anlaşılmaktadır.</p>

  <p style="text-align: justify;">Gölgeleri ölçtükten sonra, enlemlerin doğru belirlenmesi gereklidir. Basit bir gölge çubuğunun ekinokslarda öğle saatinde vereceği gölge, gözlemcilere enlemi doğru olarak bildirecektir. Böylelikle iki yapının da 51° ve 53° enlemler arasında bulunduğunu bileceklerdi.</p>

  <p style="text-align: justify;">Fiziksel kanıtlar, tarihöncesi insanın Marlborough Downs'daki yapıları ve şekilleri oluşturmak için inanılmaz çaba harcadığını göstermektedir. Değerli enerji ve zamanın yaşamsal kaygılardan uzaklaştırılarak burada görülen görkemli şekilleri yaratmak için kullanılmasında, mutlaka çok güçlü bir neden olmalıydı. Ve bu neden büyük olasılıkla kuşaktan kuşağa geçmişti.</p>

  <p style="text-align: justify;">Antik Mısır hanedanlarının aksine, bu inanılmaz başarıları ortaya koyanların kafalarında neler olduğu konusunda bize <span style="text-decoration:underline;">fikir</span> verebilecek herhangi bir yazılı kaynak yoktur. Elimizdeki şeyler sadece yapılarda gizli matematiksel mesajlar ve Newgrange'de olduğu gibi geometrik kayalara oyulmuş şekillerdir.</p>

  <p style="text-align: justify;">Gözlem tekniklerinin prensipleri, açı oranları ve kavramsal geometrik şekiller, İngiltere Adaları'nda ancak zihinsel bir gelişimle mümkün olabilirdi. Fakat M.Ö. 3100'lerde gerçekleşen diğer kültürel değişimler de göz önüne alınırsa, bu fikirlerin başka yerlerden gelmiş olma olasılığı daha yüksektir. Burada kullanılan gözlem teknikleri, ortaçağ taşçılarında, marangozlarında ve onların çıraklarında olduğu gibi bir sistemle aktarılmış olabilir.</p>

  <p style="text-align: justify;">Belli açıları oluşturmak için gereken oranları öğrenmek, okullarda günümüzde öğretilen çarpım tablolarını ezberlemekten daha zor değildir. En fazla 45 denklem vardır ve bunlar da sadeleştirilerek sadece birkaç gruba indirgenebilir. Uygulamada, muhtemelen en ufak sayılı oranlar kullanılmıştır.</p>

  <p style="text-align: justify;">Ancak, dik açılar oluşturabilmek çok önemlidir. Bunun için kullanılan temel bir sistem, her biri düğümlerle belirlenmiş oniki eşit parçaya bölünmüş bir ip kullanmaktır. Bu şekilde 3:4:5 oranları kullanılarak, en basit Pisagor üçgeni yaratılabilir. Sade geometriye dayanan ve pergelle kağıt kullanmak yerine sırıklar, ipler kullanan diğer yöntemler de yeterince basittir.</p>

  <p style="text-align: justify;">Gözlerimizle gördüğümü? antik yapılara baktığımızda Neolitik ve Bronz çağı insanlarının büyük mühendislik becerilerine sahip olduğunu anlamamıza karşın, birçok kimse onların aynı zamanda ileri gözlem becerilerine de sahip olduğuna inanmakta nedense zorlanmaktadır. Buradaki sorunlardan biri, antik İngilizler'in arkeolojik açıdan gelişmemiş bir toplum olarak kabul edilmesindedir. Burl, Prehistoric Avebury adlı kitabında bu insanların sayıca azlığı konusunda birçok mesaj vermektedir:</p>

  <p style="text-align: justify;">Bu köylüleri çok dikkatli gözlemciler şeklinde göstermek için ortaya konan modern çabalar her zaman arkeolojik gerçeklere dayanmamaktadır.</p>

  <p style="text-align: justify;">...ve...</p>

  <p style="text-align: justify;">En ilkel toplumların matematik sistemleri üç, dört veya beş gibi basit sayılara dayanmaktaydı, insanlar şöyle sayarlardı: 1,2,3 3+1, 3+2, 3+3, 3+3+1 vb. öğrenmesi çok kolay ve hiç de karmaşık olmayan bir yöntem... Eğer Avebury'de yaşayan Neolitik insanlar üçe dayanan bir sayı sistemi geliştirmişlerse, bu bize aynı mühendislerin "bilimsel" sınırlılıklarını göstermektedir.</p>

  <p style="text-align: justify;">Ancak, gerek Romalılar ve gerekse Mayalar, beş rakamına dayanan bir sayı sistemleri olmakla birlikte mühendislikte inanılmaz başarılar göstermişlerdir. Ve Burl, Sanctuary'nin mühendislerinin dört rakamına dayanan bir sayı sistemleri olduğunu vurgulamaktadır.</p>

  <h4 id="sigil_toc_id_107" style="text-align: justify;">Neolitik Bir Abaküs mü?</h4>

  <p style="text-align: justify;">Sanctuary'nin yapım amacı bir takvim ve güneş saati olmak ise, o zaman dört rakamına dayanması mantıklıdır; çünkü yılın en basit kesiridir bu. Taşların ve gölge direklerinin yerlerine yakından baktığımızda, Burl'ün yorumlarını çürüten başka bir gelişmişlik seviyesi ortaya çıkmaktadır.</p>

  <p style="text-align: justify;">Eğer daire kadranlara dayanarak güney-kuzey ve doğu-batı yönlerinde dörde bölünürse, 2. Sanctuary'nin delikleri ilginç bir yöne kaymaktadır. Kuzeybatı kadranında 7, kuzeydoğu kadranında 8, güneydoğu kadranında 9 ve güneybatı kadranında 10 olmak üzere toplam 34 direk deliği vardır. 7'den 10'a doğru düzenli çıkış elbette ki şans eseri değildir. Daireyi astronomik gözlem kullanarak dört kadrana bölmek, Neolitik mühendisler için hiç de zor olmayacaktı.</p>

  <p style="text-align: justify;">Yine, daha dışarıda kalan taş daireleri l0 ve 11’li taş gruplarına bölünebilir. Kuzeydeki doğu-batı aksisinin iki kadranında lO’ar taş vardır ve güneydeki kadranlarda ise 11’er taş bulunmaktadır; bu da toplam olarak kuzeyde 20, güneyde 22 taş eder. Daireyi kuzey-güney aksisinde böldüğünüzde, her iki yarıda 21’er taş kalmaktadır. Bu aksisten bakıldığında, direk deliklerinin sayısı da eşittir ve her iki tarafta 17’şer tane vardır. Ve bu arada Megalitik Metre’nin Kısa Furlong’a, Kraliyet Kübiti’nin de Pyk Belady’ye yaptıkları 10:11 oranını unutmamalıyız.</p>

  <p style="text-align: justify;">Bir adım ileri gidersek, bu görüntülerde bir dizi anahtar açı oranları gizlidir: 7:10=55° ve 35°; 10:9=42° ve 48°; 19:11=30° ve 60°; 11:8=36° ve 54°; 11:7=piramidin oranı vb. Bu açıdan bakıldığında, Sanctuary’deki taşların ve direk deliklerinin ilk bakışta göründüğünden daha fazla sır sakladığı düşünülebilir. Belli gözlem açılarının kuşaktan kuşağa aktarılmasını kolaylaştırmak üzere dev bir abaküs görevi yapmış olabilir. Buradaki zorluk, elbette ki 5000 yıllık sürenin sonunda insanların bunu neden yaptıklarının belirsizleşmesi ve inanç sistemlerinin önemli kısımlarının kaybolmasıdır.</p>

  <p style="text-align: justify;">Sanctuary gibi anıtlarda gölge direklerinin dikilmiş olduğuna dair sağlam kanıtlar asla bulunamayacaktır. Ancak, Neolitik insanların burada bahsedildiği şekilde bir takvim sistemi oluşturduklarına inanırsanız, Sanctuary kesinlikle bu araçlardan biri olacaktır.</p>

  <h4 id="sigil_toc_id_108" style="text-align: justify;">Dünya’nın Ölçüsü</h4>

  <p style="text-align: justify;">Dünya’nın boyutlarını ölçmek için gerekli becerilere antik insanların sahip oldukları artık açıktır. Bu seviyeye İngiltere’nin Neolitik kültürü içinde ulaşıp ulaşmadıkları ise bir muammadır. Bu becerilerin, hatta boyutların bilgilerinin, başka bir yerde daha önce belirlenerek buraya taşınmış olma olasılıkları daha da yüksektir.</p>

  <p style="text-align: justify;">Kanıtlardan yola çıkılarak, Marlborough Downs’daki şekilleri yaratmak için gerekli bilgilere ve becerilere Neolitik zamanlarda burada yaşayan insanların sahip oldukları anlaşılmaktadır. Böyle bir işin topluma büyük bir çabaya ve zamana malolması elbette ki kaçınılmazdır. 70 tonluk Sarsen taşlarını oniki millik yoldan aşırarak Stonehenge’e getirmek inanılmaz bir çaba ve emek gerektirir; tabi Neolitik insanlar tıpkı Mısırlı çağdaşları gibi büyük taşları taşımak konusunda işlerini kolaylaştıracak dahiyane bir yöntem geliştirmiş değillerse.</p>

  <p><a id="bookmark3"></a></p>
</body>
</html>
