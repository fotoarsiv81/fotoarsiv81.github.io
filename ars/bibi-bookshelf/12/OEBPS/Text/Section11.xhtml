<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h3 id="sigil_toc_id_92" style="text-align: justify;">11. Yeryüzünü İncelemek<br /></h3>

  <p style="text-align: justify;">Ya antik dönemlerde bu sahillerde yaşayan insanlar geometrinin temellerini araştırmak için zaman bulmuşlardı ya da bilgiler başka bir yerden gelmişti.</p>

  <p style="text-align: justify;">Marlborough Downs'daki şekilleri ve Mısır'daki Büyük Piramit'le bağlantılarını keşfettikten sonra, İngiltere adalarında yaşayan antik insanların bu tür geometrik yapılar oluşturacak bilgiyi nasıl elde ettikleri beni yıllarca düşündürdü. Ancak açı belirlemelerin tamsayı oranlarıyla mümkün olabileceğini keşfettiğimde, birçok şey açığa çıktı. Bu sistem, Mısır'da bulduklarıma benziyordu. İncelememe uygun olarak antik insanların bu tür açıları nasıl oluşturabildiklerini keşfetmemi sağlayan anahtar buydu. Bir sonraki adımım, teorimi sınamak ve bu tür oranlar kullanarak yeryüzünde geometrik şekiller oluşturmanın mümkün olup olmadığını incelemekti. Bu konuda iki önemli öğe vardı:</p>

  <p style="text-align: justify;">&gt; Yeryüzünde geometrik şekiller için kullanılabilecek teknikler.</p>

  <p style="text-align: justify;">&gt; Ülke boyunca uzanan hatlar oluşturmak için kullanılabilecek yöntemler.</p>

  <p style="text-align: justify;">Bu ikisine bağlı olarak, doğruluk sağlanabilirdi. Örneğin, tarih öncesi adamın kullandığı araçlar sadece belli açıları tahmin edebilmesini sağlıyorsa, bütün konu önemini kaybedecekti. Yöntemler uygulamayla sınanmadıkça, kimse bu konularda gerçekten emin olamaz.</p>

  <h4 id="sigil_toc_id_93" style="text-align: justify;">Yapı Üçgenleri</h4>

  <p style="text-align: justify;">Öncelikle, hemen her yönde görüş olanağı sağlayabilecek yükseklikte, örneğin bir tepe üzerine kurulmuş bir yapı bulmam gerekiyordu. Ancak bazıları tepe yamaçlarında olmakla birlikte, tepenin üzerinde bulunan fazla sayıda yapı yoktur. John Barnatt'ın Stone Circles ofthe Peak adlı kitabında dediği gibi:</p>

  <p style="text-align: justify;">Dairelerin pek azı, kutsal amaçlara en iyi hizmet edebilecek şekilde tepelerin üzerine kurulmuştur. Daireler genellikle eğimli yerlerin üzerinde olduklarından, uzak ve yakın ufuk çizgileri biraradadır.</p>

  <p style="text-align: justify;">Açılar belirlemek için yüksek ya da en azından eğimli bir noktada bulunan bir yapı bulmak önemlidir. Bu açıdan bakıldığında, tepelerin zirveleri pek iyi noktalar değildir; bu da yapıların neden genellikle yamaçlara kurulduğunu açıklamaktadır. Bodmin'deki daireler bunu desteklemekte, bununla ilgili olarak Christopher Tilley şöyle demektedir:</p>

  <p style="text-align: justify;">Daireler ve Torlar arasında özel bir ilişki vardır. Bütün daireler en yakındaki Tor'dan en fazla iki kilometre uzaklıkta inşa edilmişlerdir. Hurlers, Fernacre, Leskernick Hill North ve Stripple Stones daireleri gibi bazıları, Tor'ların bulunduğu zirveye hemen kıvrılan tepelerin tam olarak yamacına yerleştirilmiştir.</p>

  <p style="text-align: justify;">Stannon Stones ya da Dumbleton Kilisesi gibi geometrik açıdan önemli yer tutan yapıların özenle seçilmesi gerekir. Diğerleri, daha önce belirlenmişlere bağlı olarak istenildiği gibi seçilebilir. Ancak farklı açıları denemek, son karardan önce çok uzun bir çalışmayı gerektirebilir.</p>

  <p style="text-align: justify;">Yeni bir taş dairesi yapımına karar verildikten sonra, daha öncekilere ilişkisi açısından nereye dikileceğine karar verilmesi önemlidir. Uygulanmış olabilecek iki yaklaşım vardır. Bunlardan biri, önce böyle bir dairenin dikimine bir grup insan karar verdikten sonra en iyi yerin belirlenmesi için işi "Çevre Planlama Dairesi”ne denk gelecek bir bölüme aktarmak olabilir. İkincisi ise, bütün bölgenin daha önceden tasarlanmış olması olabilir.</p>

  <p style="text-align: justify;">İlk durumda, geometrik bağlantıları olan ama belli bir tasarımı gerektirmeyecek dairelerin ya da yapıların ortaya çıkması sözkonusudur. İkincisi ise tümdengelimci bir yaklaşımdır. Araştırmalarımın bugün gösterdiğine göre, en azından Marlborough Downs ve Bredon Hill yapılarında ikinci yaklaşım kullanılmıştır. Ancak, Bodmin Moor'daki dairelerde böyle kapsamlı bir düşüncenin ürünü olabilecek belirtiler göremedim. Tabi bu, böyle belirtiler olmadığına dair bir kanıt değildir. Çünkü henüz rastlanmamış olabilirler.</p>

  <p style="text-align: justify;">Tümdengelimci yaklaşımdaki sorun, böylesine geniş kapsamlı bir tasarımın gerektireceği zamanın uzunluğudur. Arkeolojik kanıtların gösterdiklerine bakılırsa, taş dairelerinin yapımı yüzyıllar boyunca sürmüştür. Bu, özellikle Marlborough Downs'daki dairelerde geçerli bir gerçektir. Buradaki tasarım dikkate alındığında, ya farklı gruplar aynı zaman içinde yapıları tamamlamışlar ya da birbirinin ardından gelen kuşaklar öncekinin işini devam ettirmiştir. İngiliz arkeolog Dr. WainWright, 1996 tarihinde Daily Mail'de yayınlanan makalesinde şöyle demektedir:</p>

  <p style="text-align: justify;">Bu çukurlarda Amerika'nın kuzeybatı kıyısında ya da Kanada'da bulunanlara benzer kazıkların olduğunu söylemek mantıklı olacaktır. Bunlar Slonehenge'de dikilmişlerdir... muhtemelen tanrılarına veya ölmüş şeflerine saygı olarak.</p>

  <p style="text-align: justify;">Bu kanıt, Stonehenge gibi yapıların diğerleri için bir başlangıç olmuş olabileceğini göstermektedir. Daha sonrasında bu ilk taş dairesi bir harita gibi kullanılarak belli yerlere diğer yapılar yerleştirilmiş olabilir. Bu yapılar daha önceden belirlenmiş bir plana uygun olarak konumlandırılmış olsun ya da olmasın, diğerlerine referans oluşturacak birinin yapılması şarttır.</p>

  <p style="text-align: justify;">Gelin zamanda yolculuk yaparak Neolitik adamın yanına gidelim ve Bodmin Moor'da Stannon Stones ve Leaze gibi ilk taş dairelerini Rough Tor ve Garrow Tor'la geometrik ilişkileri olacak şekilde dizişlerini inceleyelim. Hayalgücümüzü kullanarak, iki yeni taş dairesinin dikilişini izleyebiliriz; biri Louden Hill'de (Louden Hill Dairesi) Stannon Dairesi ve Garrow Tor hattı, diğeri de Rough Tor'un (Fernacre Dairesi) dibinde Stannon ve Brown Willy hattı.</p>

  <p style="text-align: justify;">Mühendislerin neden iki yeni yapıyı buralara diktiklerini bilmiyoruz ama pragmatik ya da ruhsal nedenlerle olsun, bilinçli bir şekilde yaptıklarından eminiz.</p>

  <p style="text-align: justify;">Louden Hill Dairesi aynı zamanda Leaze Dairesi’nin Garrow Tor’a 45° açı yaptığı noktaya düşmektedir. Bu hattı kesin olarak belirlemek için, mühendisler öncelikle bu noktayı işaretlemek zorundadırlar. Sonra bu noktadan yola çıkarak 45° açıyı oluşturmalıdırlar. İki çizginin kesiştiği nokta, yeni yapının dikileceği yerdir. Gözlem çubukları, doğru kullanıldıkları taktirde doğru noktayı kolayca göstereceklerdir. Bunun ardından da taşlar getirilecek ve istenen geometrik şekil hangisiyse ona göre dikileceklerdir.</p>

  <p style="text-align: justify;">Bu yeni daire, ardından gelecek diğer yapıların yerlerini belirlemeyi kolaylaştıracak şekilde iki referans çizgisini ortaya çıkaracaktır. Fernacre Dairesi’nin, Louden Hill Dairesi ve Garrow Tor arasındaki 60° açı noktasına yerleştirilmesi bu şekilde olabilir. Stannon Dairesi’nden başlayıp Fernacre’den geçen hat, ekinoksta güneşin doğduğu noktayı göstermektedir. Bir kez daha biri Stannon’dan ve diğeri Louden’dan uzanan iki lıatın kesiştiği nokta, bir sonraki taş dairesi için uygun yeri verecektir. Bu şekilde tamamen birbirine bağlı taş dairesi dizileri oluşturulabilir.</p>

  <p style="text-align: justify;">Zaman içinde diğer özellikler eklenir. Belki bu yapılardaki ruhsal enerjilerle bağlantıda olmak isteyen bir şef, hatlardan birinin üzerine mezarını yaptırtabilir. Ya da önemli bir üyesi bulunan bir aile, bölgenin görünmez ağına bağlantılı olan bir yere gömülmüş olabilir. Dikili taşlar gibi diğerleri de sisteme eklenebilir. Yapıları birbirine, ruhsal merkezi ruhsal merkeze bağlayarak devam etmek, bu bölgelerde yaşayan insanların hayatlarında önemli yer tutmuş olabilir.</p>

  <h4 id="sigil_toc_id_94" style="text-align: justify;">Açıları Oluşturmak</h4>

  <p style="text-align: justify;">Yapıları kendi aralarında birbirine bağlamak karmaşık bir iş değildir ama derin bir bilgi ve incelik gerektirmektedir. İki olasılık vardır. Ya antik dönemlerde bu sahillerde yaşayan insanlar geometrinin temellerini araştırmak için zaman bulmuşlardı ya da bilgiler başka bir yerden gelmişti.</p>

  <p style="text-align: justify;">O zamanki insanlar arasında Einstein kadar zeki birinin bulunduğunu tahmin etmemek için bir neden yoktur. Örneğin büyük Imhotep tıp, felsefe ve mimari alanlarında getirdiği yeniliklerden dolayı ölümünden sonra tanrı gibi görülmüştür. İngiliz Adaları’nda da benzer şekilde dahiler ortaya çıkmış olabilir. Ancak bir dehanın gelişmesi için zaman ve çalışma gerekmektedir.</p>

  <p style="text-align: justify;">Eğer her bireyin günlük hayatı belli temel işleri yapmakla geçiyorsa (yiyecek için malzeme toplama, giysi yapımı, barınak hazırlama ve yemek pişirme gibi) soyut bilgiler üzerinde çalışmak için zaman bulmak neredeyse imkansız olacaktır.</p>

  <p style="text-align: justify;">Ancak bazı kişilere zekalarını kullanma ve topluma avantaj sağlamak amacıyla gözlem yapma ve çalışma zamanı bulabilecek şekilde ayrıcalık tanınmış da olabilir. Bu, yüzyıllar sonrasında yani Roma çağında elit bir grup haline gelen "Druid"lerde olduğu gibi olabilir. Kendi bilgilerinden yola çıkarak ya da başka bir yerden gelen bilgilerle hareket ederek bir dönem basit oranlara dayanarak açılar yaratılabileceğini keşfetmiş olmaları mümkündür.</p>

  <h4 id="sigil_toc_id_95" style="text-align: justify;">Hatları Oluşturmak</h4>

  <p style="text-align: justify;">Alfred Watkins, hatların nasıl yapılmış olabileceğine dair bazı ipuçları vermektedir. Yeterince mantıklı bir bakış açısıyla, hatların tepelerin zirvesinden başladığını söylemiştir. Ama daireler ve kiliseler, nadiren bir tepenin zirvesinde bulunmaktadırlar. Özellikle Bredon Hill bölgesinde neredeyse bütün kiliseler bir tepenin zirvesinde değil, bir yamacın dibinde bulu<span style="text-decoration:underline;">nm</span>aktadır. Ve daha önce de gördüğümüz gibi, düz bir alan açı hesaplama için başlangıçta gereklidir ama bunu yeryüzeyine yansıtırken çok uygun değildir. Bu parçaları birleştirmek için mantıklı bir çözüm olması gerekiyordu. Sonunda bir çözüm buldum.</p>

  <p style="text-align: justify;">Kullanıldığına inandığım yöntem, transitlere dayanmaktadır. Bu biraz karmaşık görünebilir ama uygulamaya geldiğinde basittir. Yine gözlemle ilgili bir teknik anlatılıyor.</p>

  <p style="text-align: justify;">Transitlerin önemini dalış çalışmalarımdan biliyorum. Açık denizin ortasında yeri daha önceden bilinen bir batığın konumunu birkaç metre dahilinde tespit etmek mümkündür. Bu sistem, birbirinden uzakta duran iki cismi gözlemlemeye dayanmaktadır. Bir çizgi hizasına geldiklerinde, doğru noktada olduğunuzu bilirsiniz. İki transit çizgisini belirlemek, size doğru yeri tam olarak gösterecektir. Ben kesin doğruluğa ulaşmak için 8 kilometre uzaklıktaki transitleri kullanmıştım. İki noktanın arası ne kadar açılırsa, doğruluk payı o kadar artar ama mesafeler nispeten ufak olduğunda dahi bir rehber yöntem olarak kullanılabilir.</p>

  <p style="text-align: justify;">İki gözlem çubuğu birbirine sözgelimi 100 metre uzaklıkta dikildikten sonra, aralarında kesin bir çizgi çekilebilir. Telgraf direklerini ya da sokak lambalarını kullanarak bu yöntemi kendiniz de deneyebilirsiniz. İkisi aynı hizaya geldiklerinde, başınızı birkaç santim çevirmeniz bile görüşünüzde büyük fark yaratacaktır.</p>

  <p style="text-align: justify;">Ancak normal arazilerde, yer seviyesine izlemek ağaçlar ve diğer nesneler yüzünden zorlaşabilir. İdeal gözlem konumları bu yüzden tepelerin zirveleridir. Buralardan millerce ötesini bile görebilirsiniz.</p>

  <h4 id="sigil_toc_id_96" style="text-align: justify;">Sabitlenmiş Nesne Transitleri</h4>

  <p style="text-align: justify;">Transitler kayalardan, tümülilerden ya da gözlem çubuklarından yola çıkılarak belirlenebilir. Tiimüli, sağlam bir işaret olarak kullanılabilir. Gerçekten de, birçoğu günümüze kadar gelmiştir. Aubrey Burt, Prehistoric Avebury adlı kitabında şöyle demektedir:</p>

  <p style="text-align: justify;">Neolitik Çağ'ın sonu ile İlk Bronz Çağı'nı birleştiren dönemden bu vana yıllar geçti ve hu süre içinde mezarların üzerinde yuvarlak höyüklerin yapılması giderek sıklaştı. Bunlar iki insan yüksekliğinde ve gömü noktasına hiçbir geçit vermeyen yapılardır.</p>

  <p style="text-align: justify;">Mimarları bunları tepelerin zirvelerine değil, aşağıdan da görülebilecek şekilde yamaçlara yaptığı için genellikle bu barrowlar ufuk çizgisi üzerinde kalmaktadırlar.</p>

  <p style="text-align: justify;">Önemli arkeoloji uzmanı William Stukeley, bunu farkeden ilk kişiydi. "Hakpen Hill'deki höyüklerin ve diğerlerinin aşağıda kalan insanlar tarafından da görülmesi amacıyla büyük bir sanat inceliğiyle tepelerin zirvelerine değil, eğimli yerlere, yamaçlara yerleştirilmiş olduklarını gördüm."</p>

  <p style="text-align: justify;">Bütün yuvarlak höyüklerin mezarlar için kullanıldığı düşünülebilir ama gerçek böyle değildir. Wiltshire'daki 350'den fazla höyükte yapılan kazılarda ne bir iskelet, ne bir yakı, ne de hazine izine Taşlanmıştır. Dahası, Burl'ün kendisi de Marlborough Downs'daki Silbury Hill ve Compton Bassett hattı üzerinde bulunan ve M.Ö. 3000 tarihlerine ait olduğu düşünülen Beckhampton uzun höyüğünün bir gömüye ait olmadığını söylemektedir. Silbury Hill gibi bunun da yapım nedeni bilinmemektedir.</p>

  <p style="text-align: justify;">Höyüklerin göze batan yerlere yerleştirilmiş olmaları, gelecek kuşaklar tarafından da kullanıldığı gibi ideal gözlem noktaları sunmaktadır. Ama bir kez daha, eğer yamacın altına yerleştirilselerdi, uzaklardan kolaylıkla görülemezlerdi.</p>

  <p style="text-align: justify;">Lines on the Landscape (Yeryüzeyindeki Çizgiler) adlı kitaplarında yazarlar Nigel Pennick ve Paul Devereux, höyüklerin belirgin bir çevre planlamasını düşündürecek şekilde dikkatle yerleştirilmiş olduklarından bahsetmektedirler. Royal Commission far Historic Monuments (Tarihi Anıtlar Kraliyet Komisyonu) arkeologları da "bir dahili görüş sistemi yaratmak amacıyla bilinçli olarak yerleştirildiklerini" söylemektedirler.</p>

  <p style="text-align: justify;">Pennick ve Devereux, Orkney Adaları'ndaki arkeolog David Fraser'ın çalışmasından da sözetmektedirler. Dorset höyüklerinde olduğu gibi, çok sayıda dikkatle yerleştirilmiş cairnlere raslamıştır; bunlar aralarındaki uzaklık 18 kilometreyi bulan adalardan kolayca görülmektedirler.</p>

  <p style="text-align: justify;">Proceedings of the Prehistoric Society'de (Tarihöncesine Ait Tutanak Topluluğu) 1996'da yazdığı makalesinde A. B. Woodward ve P. J. Woodward şöyle demektedirler:</p>

  <p style="text-align: justify;">Höyükler üzerine yapılan son araştırmalar, höyüklerin konumlarında ilginç bir noktayı ortaya çıkarmıştır. Bu konu Tamlin tarafından fiziksel, Lynch tarafından metafiziksel (1993) ve Pierpoint tarafından Yorkshire yapılarıyla ilgili olarak ele alınmıştır. Pierpoint'in çalışması Bronz Çağı Höyükleri ile ilgili daha önceki bir "viewshed" uygulamasının örneği gibidir ve höyüklerin birbirleri yanında Rudston Moniliti gibi önemli anıtlarla bağlantılarını incelemektedir.</p>

  <p style="text-align: justify;">Sanırım bu da gözlem teknikleriyle ilgili bir açıklama. Odunların açık rengi, özellikle koyu zeminli tepede göze batacaktır. Direkleri daha belirgin hale getirmek için beyaz bir boya da kullanılmış olabilir.</p>

  <p style="text-align: justify;">Eğer bark sözkonusuysa bir tepenin üzerindeki direk daha belirgin olabilir; koyu renkler ise ufuk çizgisinde göze batacaktır. Bunun bir örneği, Gloucestershire’daki Crickley Hill’dir. Burada 100 metrelik bir höyüğün bir tarafında çeşme, diğer tarafında ise böyle bir direk vardır. Gözlem direkleri yere sağlam sabitlenmelidirler, yoksa fırtınalardan devrilebilirler.</p>

  <p style="text-align: justify;">Direkler birçok megalitik yapıda bulunmaktadır ama genellikle yapının bir parçası durumundadırlar. Tepelerin zirvesinde bulunan çok sayıda direğe raslanmamıştır ama bunun nedeni kimsenin onları aramaması olabilir. Profesör Thom, açık gözlem noktalarında deliklerin bulunduğu birkaç örnekten bahsetmiştir.</p>

  <p style="text-align: justify;">Ancak, yakın zamanda yapılan araştırmalarda höyüğün tepesinde ya da yakınında bulunan direk delikleri görülmüştür. Bunun örnekleri Basingstoke yakınlarındaki Bııcksskin höyüğü, Powys’deki Hants ve Four Crosses höyükleri ve yine Powys’deki Trelyston yuvarlak höyüktür.</p>

  <p style="text-align: justify;">Açık renkli kayaların bulunduğu bölgelerde, yerdeki kireci kazıyarak siyah toprağı ortaya çıkarmak çok göze çarpan bir işaret olacaktır. Aynı şekilde Cörnwall bölgesindeki kuvars taşları da özellikle üzerlerine su atıldığında güneş ışığında iyi parlayacaklardır. İrlanda’daki Newgrange’in dış yüzeyi tamamen kuvars taşlarından yapılmıştır; Duloe Taş Dairesi de öyle.</p>

  <h4 id="sigil_toc_id_97" style="text-align: justify;">Işık Transitleri</h4>

  <p style="text-align: justify;">Kraliçe II. Elizabeth’in 1977 Gümüş Jübile, 1988 Armada ve 1995 VE günü kutlamaları sırasında, İngiltere üzerindeki geleneksel "işaret feneri" tepelerinde akşamları ateşler yakılmıştı. Bu ateşler, çok uzaklardan bile net biçimde görünebiliyordu.</p>

  <p style="text-align: justify;">Ateş transiti yaratmak için biri tepenin zirvesinde, diğeri istenen mesafeye göre tepenin daha alt kısımlarında o<span style="text-decoration:underline;">lm</span>alıdır. Bu işaretlerin bir doğru üzerinde dikey olarak aynı hizada yerleştirilmesi gerekir. Bu yöntem, bir doğruyu kesin bir tutarlılıkla yaratmanızı sağlayacaktır.</p>

  <p style="text-align: justify;">Yansıyan güneş ışığı da ışık transiti olarak kullanılabilir. Bir zamanlar Malvern civarında oturuyordum ve sık sık tepelerin sırtlarında gezintiye çıkıyordum. Öğleden sonra güneş Malvern çevresindeki evlerin pencerelerinden yansır. Ben dolaşırken aniden bir ısım patlaması gözüme çarpar, birkaç adım attıktan sonra tekrar kaybolurdu. Bu, kendi başınıza da kolayca deneyebileceğiniz bir şeydir. Bu yöntemi ben denedim ve millerce uzaklıktan bile bir adımdan fazla sapma payı yoktur.</p>

  <p style="text-align: justify;">Yine de doğru çalışmak için yansıtıcı yüzeyin tamamen düz olması gerekir. Yüzey hafifçe içe ya da dışa dönükse, ışık ya bir alana yayılacak ya da zayıflayacaktır. Peki yansıtıcı yüzey neden yapılır? Altın oldukça güçlü bir adaydır ve İngiltere üzerinde M.Ö. 2800 yıllarına ait altın artifaktlar bulunmuştur, ancak o tarihten önce altın bulunduğu kabul edilmemektedir.</p>

  <p style="text-align: justify;">Ondokuzuncu yüzyılda Wilsford’da Stonehenge civarında Bronz Çağı’na ait baklava biçiminde bir altın plaka bulundu. 17.8cm. uzunluğunda ve 15.2 cm.&nbsp;genişliğindeki bu plaka, görünüşe bakılırsa 40°x50° açılara, yani 6:5 oranına sahipti. Her bir kenarında dokuz parça olmak üzere toplam 36 parçalık kazınmış şevron vardı. Ortasında 3x3'lük bir elmas şekli bulunuyordu ve aynamsı yüzeyi büyük uzaklıklardan bile güneş ışığını net bir biçimde yansıtabiliyordu.</p>

  <p style="text-align: justify;">Antiquity'de (Antikite) A. S. Thom, J. M. D. Ker ve T. R. Burrows tarafından yazılmış "Bush Höyük Baklavası: Stonehenge İçin Bir Takvim" adlı makalede bu baklava biçimindeki plakanın şevron tasarımlara dayanarak, yani "5 dakikadan az bir sapmayla" hatlar belirlemekte kullanıldığı konusunda güçlü bir iddia yer alıyordu. Şöyle diyorlardı:</p>

  <p style="text-align: justify;">Elinde bu baklava şeklindeki aracı tutan bir mühendis, gözlemci ya da astronom, Stonehenge büyüklüğünde bir yapıyı, bir megalitik güneş takvimini yapabilir ve sözel olarak aktarılmış bilgilerden başka bir şeyi olmaması durumunda olacağından çok daha kısa süre içinde deneme-yanılma yöntemiyle doğruluğunu sağlayabilir.</p>

  <p style="text-align: justify;">Baklava biçimindeki plaka söylediğim şekilde yansıtıcı olarak kullanılsın ya da kullanılmasın, Thom, Ker ve Burrows tarafından işaret edilen proporsiyonlar, bunun tarih öncesi çağın yeryüzü gözleminde kullanılan bir teknik olduğunu göstermektedir.</p>

  <p style="text-align: justify;">İrlanda'daki Newgrange'e yaptığım bir gezide, rehberler bana önceki y<span style="text-decoration:underline;">ılın</span> bir kısmını ellerinde aynalarla 16.5 kilometre ötedeki Tara Hill'e işaret göndererek geçirdiklerini söylediler. Işıklar net bir biçimde görülebiliyorlardı. Bu yöntemi kullanarak sadece mesaj göndermekle kalınmıyor, aynı zamanda açılar da belirlenebiliyordu.</p>

  <p style="text-align: justify;">Eğer sadece bir ayna kullanılıyorsa, bunun doğruca foresighta tutulması gerekir. Pratikte bir aynanın güneşin hareketiyle uygun akışta tutulması zordur. İki ayna yöntemi daha verimli olacaktır. Biri tepenin zirvesine, diğeri daha aşağıya, eksen doğrultusunda konabilir. Açıyı belirleyen kişinin bundan sonra bütün yapması gereken, doğru düzlemde olup olmadığını kontrol etmek için ışık çizgisine bakmak olacaktır.</p>

  <p style="text-align: justify;">Ateşin sembolik kullanımı, Nicholas Hagger'ın The Fire and The Stones (Ateş ve Taşlar) adlı kitabında da belirttiği gibi birçok kültürün tören ve geleneklerinde yer etmiştir. Watkins, hatlarla bağlantılı birçok yer isimlerinin, Beacon Hill veya Golden Hill gibi, ateşle, ışıkla ya da altınla bağlantısı olduğuna işaret etmiştir.</p>

  <p style="text-align: justify;">Meşale tepeleri geleneği İngiltere'de iyi yerleşmiştir ve güneş ışığını yansıtma yöntemi ilk mistik gözlemcilerin büyük oranda tercihi olmuştur.</p>

  <p style="text-align: justify;">Bu insanları anlamaya çalışırken karşımıza çıkan en büyük sorunlardan biri, yeterince yazılı kanıtın bulunmamasıdır. İleri kültürlerin en büyük yeteneklerinden biri, gelecek kuşakların da yararlanabileceği biçimde bilgileri yazılı olarak kaydedebilmeleridir. Druidler ve muhtemelen onlardan öncekiler, bilgilerin kuşaktan kuşağa söz yoluyla aktınmı geleneğini sürdürüyorlardı.</p>

  <p style="text-align: justify;">Çok büyük miktarda bilgileri akılda tutabilmek imkansız değildir ama çok güçlü bir eğitimi gerektirir. Ancak, bu şekilde aktarılan bilgi kırılgandır. Bir hastalık salgını, fiziksel afet ya da savaşlar, kuşaklardır süren bilgileri bir seferde yokedebilir. Örneğin Druidler'in taşıdıkları ve korudukları bilgiler, Romalılar'ın gelişiyle sona ermiştir. Elimizde kalanlar artık sadece megalitik anıtlardır.</p>

  <p style="text-align: justify;">Bir cevap, bir taş dairesindeki taşların yerleştirilme biçimleri olabilir. Örneğin, Leaze Dairesi'ndeki taşlardan hiçbiri komşu anıtların herhangi birine doğru hat göstermemektedir. Bu, benim yapıların kendi içlerinde bağlantıları olduğu teorime ters düşebilir.</p>

  <p style="text-align: justify;">Ancak, buradaki taşlar diğer dairelerdeki taşlarınkine benzer açılar yapmaktadırlar. Kanıtlar, taşların yerleştirilme şe<span style="text-decoration:underline;">kill</span>er<span style="text-decoration:underline;">inin</span> bilinçli olduğunu ama genel olarak astronomik ya da topografik özellikleri bulunmadığını göstermektedir. Bu yüzden, elinde gerekli anahtarı tutan bir kişinin şifre olarak okuyabileceği bir biçimde yerleştirilmiş olabilirler.</p>

  <h4 id="sigil_toc_id_98" style="text-align: justify;">Astro-hatlar</h4>

  <p style="text-align: justify;">Stonehenge'in yaz gündoğumuna, Newgrange'in kış gün doğumuna ve Maes Howe'un (Orkney) kış günbatımına doğru hat gösterdiği bilinmektedir. Thom, bütün dairelerin tasarımlarında astronomik hatlar bulunduğunu belirtmektedir. Bunlar aynı zamanda ay dönümleri, yıldız yükselişleri vb. ile ilgili de olabilmektedirler.</p>

  <p style="text-align: justify;">Farklı Bodmin Moor çalışmalarından, bazı hatların astrolojik özellikler gösterdikleri ortadadır. Benim kendi araştırmalarım, sadece yıldızlara veya güneş ve ay hareketlerine dayanan değil ama yeryüzünde geometrik biçimler oluşturmaya dayanan başka bir tür ilişkiyi ortaya çıkarmaktadır. Bu bağlamların ikisi de hatlarla birleştirilebilir ama asıl zorluk, hangi yapının hangi gök cismiyle bağlantılı olduğunu ve hangi zamanlarda gözlemlendiğini kestirebilmektedir.</p>

  <p style="text-align: justify;">Hatlar veya gökyüzü doğruları aynı çizgi üzerindeki birden fazla yapıdan geçebilir. Ancak, her yapının etrafındaki topografik özellikler belirgin biçimde farklıdır. Bir yapı ve doğrultusu, bütün hattın anahtarı gibi de iş görebilir.</p>

  <p style="text-align: justify;">Megalitik insanların gözlem yaparken ve yeryüzeyinde şekiller oluştururken kullanmış olabilecekleri yöntemleri gösterdim. Marlborough Downs'daki bulgularımı açmak için bir sonraki adım, böylesine dev boyutlardaki dairesel şekillerin nasıl yaratıldığını anlamak olacaktır.</p>
</body>
</html>
