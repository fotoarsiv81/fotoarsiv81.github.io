<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1>Teşekkür</h1>

  <p class="nonindent">PRİMAT DAVRANIŞLARINDAN dine ve hümanizme uzanmak işi biraz fazla sündürmek gibi görünebilir ama arkasında bir mantık var. Benim bu konulara duyduğum ilgi, primatlar arasında işbirliği ve çalışma çözümü üzerine yaptığım çalışmalar sonucu ortaya çıktı. Buradan yola çıkarak empati ve nihayet insan ahlakının evrimi konusunda düşünmeye başladım. Bu konudaki ilk kitabım, <i>Good Natured</i> (1996) dinden neredeyse hiç bahsetmiyordu ama pek çok insan için ahlakla din ayrılamaz bir bütün, öte yandan buna karşı çıkanlar da var. Artık hayata dini ve dindışı bakışları da bu karışıma ekleme zamanı geldiğini hissettim. Türümüzün davranışları doğru ve yanlış diye ikiye ayırmaya neden bu kadar teşne olduğu sorusuna cevap vermek için elzemdi bunlar.</p>

  <p>Benim için daima arkaplanda var olan Hieronymus Bosch’u da buna ekledim. Amhem’deki şempanzelerden birine Yeroen ismini vermiştim. Bosch’un Hollandacada ilk ismi olan Jeroen’den geliyordu bu isim. Ressama duyduğum sevgiyi bilen öğrencilerim, 1970’lerde doktoramı aldığımda bana bol resimli bir Bosch kitabı hediye ederek sürpriz yapmışlardı. Alman gazeteci ve ressam Marianne Oertl, Bosch’la insan doğasına dair fikirlerim arasındaki bağı aydınlatarak, konuya olan ilgimi daha da fazlalaştırdı. Bosch’u erken hümanistlerden biri olarak görüyordu, ben de <i>Bonobo ve Ateist</i>’te onu böyle resmettim.</p>

  <p>2009’da Amerikalı antropolog Sarah Hrdy’yle birlikte, Utrecht Humanistics Üniversitesi’nden fahri doktora unvanı aldık. Bu da filozof Harry Kunneman ve diğerleriyle yaptığım tartışmalarda, hümanist açıyı araştırmama katkıda bulundu. Ama elbette, ahlaka yaklaşımımın başlıca kaynağı, hayvan davranışının toplumcul tarafı üzerine bilimsel araştırmalarımdı. Bu kitapta kullanılan onlarca yıllık araştırma, tek tek isimlerini sayamayacağım kadar çok meslektaşımı, öğrencimi ve sponsoru kapsıyor. Kitapta kullandığım bulgulara katkıda bulunan, yakın dönem iş ortaklarım ve takım arkadaşlarıma teşekkür edeceğim öncelikle, anlattıklarıma renk katan hikâyeleri bana aktaran dostlarımı da burada anacağım: Kristin Bonnie, Sarah Brosnan, Sarah Calcutt, Matthew Campbell, Devyn Carter, Zanna Clay, Marietta Dindo, Tim Eppley, Pier Francesco Ferrari, Katie Hall, Victoria Horner, Kristi Leimgruber, Tara McKenney, Teresa Romero, Malini Suchak, Joshua Plotnik, Jennifer Pokorny, Amy Pollick, Darby Proctor, Diana Reiss, Taylor Rubin, Andy Whiten ve Yuko Hattori. Bize araştırmalarımızı yapma imkânı tanıyan Emory Üniversitesi Yerkes Ulusal Primat Araştırma Merkezi’ne minnettarım, araştırmalarıma katkıda bulunan ve hayatımın bir parçası haline gelen bütün maymun ve şebeklere de.</p>

  <p>Seneler zarfında pek çok filozofla da etkileşim halinde oldum ve disiplinlerinin ahlaka nasıl yaklaştığına dair sezgilerimi bilediler. Filozoflar bu konuyu binlerce yıldır düşündüğü halde biyologlar yeni yeni başladı. Hem onlara hem de metne dair öneri ve yorumda bulunan bütün uzmanlara ve dostlara teşekkür ederim: Isabel Behncke, Nathan Bupp, Patricia Churchland, Bettina Cothran, Peter Derkx, Ursula Goodenough, Orin Harman, Sarah Hrdy, Philip Kitcher, Harry Kunneman, Robert McCauley, Ara Norenzayan, Jared Rothstein ve Christopher Ryan. Den Bosch’taki Jheronimus Bosch Sanat Merkezi’nden Thomas Vriens’e, ressamla ilgili bölümlerdeki olguları gözden geçirdiği için teşekkür ediyorum ama yorumlardan tümüyle ben sorumluyum.</p>

  <p>Menajerim Michelle Tessler’e azalmayan desteği, Norton Yayınevindeki editörüm Angela von der Lippe’ye eleştirel okuması için teşekkür ederim. Ama her zaman olduğu gibi şimdi de başeleştirmenim, eşim Catherine oldu. Her gün yazdığım bölümleri hevesle okudu ve dürüst fikirleriyle metnimi iyileştirmeme yardımcı oldu. Daha da önemlisi beni pohpohlayıp mutlu etti.</p>
</body>
</html>
