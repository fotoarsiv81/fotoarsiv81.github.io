<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mucize</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal"><span class="idebold">RICHARD SWINBURNE</span>; 1934 yılında doğdu. 1972–1985 yılları arasında Keele Üniversitesinde, 1985 yılından itibaren de Oxford Üniversitesi'nde çalıştı. Halen aynı üniversitede profesör olan yazar günümüzün saygın ve etkili felsefecilerindendir. Uzmanlık alanları din ve bilim felsefesidir.</p>

    <p class="normal">Felsefe ve teoloji alt yapısının üzerine üç yıl modern bilim, bilim tarihi ve bilim felsefesi dersleri aldı. Sonrasında on yıl bilim felsefesi üzerine çalıştı. <span class="ideitalik">Space and Time</span> (Uzay ve Zaman), <span class="ideitalik">An Introduction to Confirmation Theory</span> (Tasdik Kuramına Giriş) ve çevirisi yapılan <span class="ideitalik">The Concept of Miracle</span> (Mucize Kavramı) bu döneme ait kitaplarındandır. Onun felsefe alanında bilinen diğer temel kitapları ise <span class="ideitalik">The Coherence of Theism</span> (Teizmin Tutarlılığı), <span class="ideitalik">The Existence of God</span> (Tanrı'nın Varlığı), <span class="ideitalik">Faith and Reason</span> (İman ve Akıl), <span class="ideitalik">The Evolution of the Soul</span> (Ruhun Evrimi), <span class="ideitalik">Revelation</span> (Vahiy), <span class="ideitalik">The Christian God</span> (Hıristiyanlığın Tanrısı) ve <span class="ideitalik">Providence and the Problem of Evil</span> (İnayet ve Kötülük)'tür.</p>

    <p class="normal">Entelektüel düşüncesini besleyen üç kaynak vardır: Batı felsefesi, teorik bilim ve Hıristiyanlık. Anne ve babası inançsız olan yazarın özellikle "Tanrı'ya inanmanın makullüğü" fikriyle tanınıyor olması ilginçtir. Bazı kişiler tarafından Hıristiyan bir teolog olarak kabul edilmesine rağmen gerçekte o, analitik felsefe geleneğini din felsefesine taşımaya ve uygulamaya çalışan bir filozoftur. Bunu eserlerinde en güzel şekilde görürüz; kitap ve makalelerinde herhangi bir teolojik tutum takınmaksızın ve kanıtlar kendisini nereye götürürse götürsün oraya gitmeye hazır olan bir bilim adamı olarak karşımıza çıkar. Yazar Tanrı'nın varlığına inanmanın makullüğünü savunurken kendisine göre şimdiye kadar din felsefecilerinin yaptığı bir hataya düşülmemesi gerektiğini ısrarla belirtir. O da Tanrı'nın varlığına dair ortaya konulan kanıtların parçacı bir yaklaşımla değil, bir bütün olarak tüm delil ve kanıtların birlikte Tanrı'nın varlığına dair bir kanıt ortaya koyacağıdır. Böyle bir yaklaşımı bilimdeki küçük küçük kanıtların tümevarımsal olarak bilimsel bir teoriyi inşa etmesine benzetir. İşte bu bağlamda ona göre, "mucizeler" de Tanrı'nın varlığına dair küçük birer kanıttırlar. Yazar, analitik felsefe geleneğine bağlı bilimsel zeminden hareket eden din felsefesi anlayışı dolayısıyla bugün Batı felsefesinde de önemli bir yere sahiptir. Son dönemlerde ateizmin köşe taşı sayılabilecek savunucularının özellikle onu hedef alarak teist geleneği eleştirmeleri bu yüzden bir tesadüf değildir. <span class="ideitalik">Tanrı Yanılgısı</span> kitabı yazarı ateist Richard Dawkins'in Swinburne'ü eleştirmesi ve Swinburne'ün ona verdiği cevap son zamanların felsefedeki popüler olayları arasındadır.</p>

    <p class="normal"><span class="ideitalik">The Concept of Miracle</span> (Mucize Kavramı) kitabı da ateist ve teist gelenek arasındaki tartışmaların merkezi konularından biri olan mucize meselesine kısacası felsefi, dini ve bilimsel meselelere ilgi duyanlar için temel bir kitap niteliğindedir. Swinburne, bu eserinde mucizenin imkânı/imkânsızlığına dair bir takım doğru inançlara ulaşmaya çalışmaktadır; ona göre "bazı doğru inançlar olmaksızın, bırakın cenneti, Londra'ya bile varamazsınız."</p>

    <p class="normal"><span class="idebold">AYDIN IŞIK (Dr.)</span>; 1971 yılında Karabük'te doğdu. İlk ve orta öğretimini Karabük'te tamamlayarak 1995 tarihinde D.E.Ü. İlahiyat Fakültesinden mezun olduktan sonra iki yıl öğretmenlik yaptı. Doktorasını "Bir Felsefe Problemi Olarak Vahiy ve Mucize" adlı tezle 2005 yılında tamamladı. Halen D.E.Ü. İlahiyat Fakültesinde Din Felsefesi Bilim Dalı bünyesinde çalışmaktadır. Felsefe tarihi, mantık, İslam felsefesi, analitik felsefe ve estetik felsefesi alanlarında çalışmalarını sürdüren mütercimin ulusal-uluslararası hakemli dergilerde yayımlanmış çeşitli makaleleri, ulusal-uluslararası sempozyum ve toplantılarda sunulmuş bildiri ve muzakerelerinin yanı sıra <span class="ideitalik">Bir Felsefi Problem Olarak Vahiy ve Mucize</span> ve <span class="ideitalik">Mutlu Bir Karamsardan Din Üzerine: Russell</span> adlı iki telif kitabı bulunmaktadır. <span class="ideitalik">İnanç Krizi</span> ve <span class="ideitalik">Estetik Kanıtlama: Tanrı'dan Estetiğe-Estetikten Tanrı'ya</span> başlıklı kitaplar da yazarın yayın aşamasındaki son çalışmalarıdır.</p>
  </div>
</body>
</html>
