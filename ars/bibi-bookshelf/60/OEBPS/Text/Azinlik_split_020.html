<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Azinlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre4" id="calibre_toc_22"><span class="idebold">Anadili Olarak Türkçe Öğretimi</span></h2>

  <p class="normal">Türkçe’nin anadili olarak öğretilmesi üzerine yazılanlar genelde olumsuzlukları içermektedir. Yabancıdille eğitim ve İngilizce’nin dünya dili olarak görülüp kendi dilimizin değersiz olarak görülmesi, yanlış dil ve eğitim politikaları, küreselleşmeye ayak uydurmak adına dilimizin ikinci plana itilmesi, tüm bunlar anadilimizi olumsuz yönde etkilemektedir.</p>

  <p class="normal">Ünlü dilbilimci Doğan Aksan bu konuda şöyle diyor; “Anadilimizin yarını ve doğru yolda, bozulmadan, önümüzdeki yüzyıllara erişebilmesi bakımından en önemli olumsuz etkenlerden biri, anadili eğitim ve öğretiminde, özellikle son 30-40 yıl içerisinde kendini gösteren gerilemedir. Başta, hızlı nüfus artışı ve en küçük yerleşim birimlerinde ortaöğretim düzeyinde okullar açılması, buna karşılık, yeterli sayıda öğretmen bulunamaması, öğretmenlerin çeşitli nedenlerle, önceki yıllardaki özenli ve sıkı öğrenimi görememeleri bu gelişmenin etkenlerindendir. Bu durumun sonucunda, anadilini doğru dürüst kullanamayan, sözlü ve yazılı anlatımı yeterince beceremeyen yığınla gencin yaşama atıldıklarını, alanlarında iyi yetişmiş olsalar bile, bu beceriden yoksun olduklarını görüyoruz.”<a href="../Text/Azinlik_split_037.html#footnote-287-75" id="footnote-287-75-backlink">[75]</a></p>

  <p class="normal">Yurdumuzda çeşitli nedenlerden dolayı gereken önem gösterilmeyen ve olumsuzluklarla gündeme gelen anadili öğretiminin geliştirilmesi için dilbilimciler ve eğitimciler çeşitli görüşler öne sürmektedir. Bu görüşlerin ortaklaştığı nokta dört dil becerisinin (okuma, yazma, dinleme, konuşma) geliştirilme-sidir.</p>

  <ul class="calibre5">
    <li class="normal1">Okuduğunu, eksiksizce, yazarın iletisini yitime uğratmadan anlayabilme.</li>

    <li class="normal1">Düşüncelerini, duygu izlenim ve tasarılarını belirli bir amaç doğrultusunda yazılaştırabilme.</li>

    <li class="normal1">Değişik konularda yapılan konuşmaları dinleyip ileti ve bilgi yitimine yol açmadan eksiksizce, doğru bir biçimde algılayabilme.</li>

    <li class="normal1">Düşünce, duygu, tasarım ve izlenimlerini güzel, doğru, etkili bir biçimde söze dönüştürme.<a href="../Text/Azinlik_split_037.html#footnote-287-76" id="footnote-287-76-backlink">[76]</a></li>
  </ul>

  <p class="normal">“Anadili öğretimi insanları birbirleriyle ve kendileri ile kurdukları iletişimdeki yeri ve önemi görmezden gelinemez. İnsanın yeni bir şeyler öğrenmesinin de iyi bir şekilde anadilini kullanma becerisi ile gelişebileceği kuşkusuzdur. Bireyin ana-dilini kullanma becerileri, eğitimini de yakından ilgilendirdiğinden ve sonuçlandırdığından, anadili öğretiminin eğitim bilimleri içindeki yeri de çok önemlidir.”&nbsp;&nbsp;</p>

  <p class="normal">“Anadili öğretiminin amacı, bireye temel anadili becerilerini kazandırarak onun duygu ve düşüncelerini en doğru, en anlaşılır biçimde anlatabilmesini sağlamak, bireyde anadili bilinci ve anadili duyarlılığını oluşturmak ve geliştirmek ve bireye anadili sevgisi aşılamaktır. Oysa okullarımızda verilen anadili eğitimi –ilköğretimden üniversiteye değin– bu bilinç ve duyarlılığın kazandırılması amacından çok uzaktır. Ulusal yazınımızın (edebiyatımızın) en yetkin örneklerini vermiş ve vermekte olan ozanların, öykücülerin, romancıların yapıtları siyasal nedenlerle ders kitaplarına alınmamakta, anadili dersleri öğrenciye kuru bilgiler ve kurallar yığını sunmaktan öteye geçememektedir.”<a href="../Text/Azinlik_split_037.html#footnote-287-77" id="footnote-287-77-backlink">[77]</a></p>

  <p class="normal">Dilleri <span class="ideitalik">gelişmiş</span> ya da <span class="ideitalik">gelişmemiş</span> olarak görülsün (bakış açısına bağlı) tüm ulusların anadili vardır ve dünya ile bağları bu dille gerçekleşir. Anadili olmayan bir insan ya da toplumdan söz edilemez. Eğitim için ve insanların kendilerini geliştirmek için iyi bir anadili öğretiminden geçmeleri gerekir. Anadilini öğrenmesi engellenen toplumlar her zaman buna karşı koymuşlardır. Macarların dilleri için verdikleri mücadeleden daha önce kısaca söz etmiştik. Türkiyede anadili öğretimi önemli sorunlardan biridir. Anadili öğretimi coğrafyamızda hem Türkler hem de diğer azınlıklar için üzerinde durulması gereken bir konudur. Türkler açısından okullarda verilen Türkçe ve Türk Dili edebiyatı derslerinin içerik ve uygulama yönünden problemli tarafları vardır. Üniversite bitirmesine rağmen dilini iyi kullanamayan, kitap okumamış, önemli yazarları tanımayan birçok insan bulunmaktadır. Kürt,Ermeni, Laz, Rum, Çerkes, Arap ve Süryani gibi bir çok azınlığım yaşadığı ülkemizde uzun yıllardır bu insanlara anadillerini kullanmaları yasaklanmıştır (Türkçe dışında başka bir dilin anadili olarak öğretilmesi yasaktır ayrıca Lazca, Gürcüce, Kürtçe şarkıların uzun yıllar boyunca halk içinde çalınması yasaklanmıştır). Yasak ve çeşitli cezalarla azınlık dilleri günümüzde yapılmaya çalışılan demokratikleşme çabalarına kadar yok sayılmış ve baskı altında varlıklarını sürdürmüşlerdir. Osmanlı İmparatorluğu döneminde böyle yasaklamalar olmamış insanlar rahatça dillerini konuşabilmişlerdir. Bu, farklı kültürleri tehdit olarak gören yanlış siyasetlerin bir sonucudur. Artık Türkiye’de de çokdillilik ve çokkültürlülük kavramları tartışıl-makta, yavaş da olsa ileri adımlar atılmaktadır.</p>

  <p class="normal">“Bütün ülkelerde en önemli dersler matematik, yabancı diller ve anadilidir. Gerçekte, öbür dersler bu üç ‘dil’e dayan-maktadır: Matematik, fen derslerinin dilini oluşturmaktadır. Yabancıdiller, başka ulusların anlaşılması yolunu açar. Anadili ise, bir karşılıklı anlaşma aracıdır ve anadili olmadan öbür genel bilim dallarının anlaşılıp kavranmasına olanak yoktur.”<a href="../Text/Azinlik_split_037.html#footnote-287-78" id="footnote-287-78-backlink">[78]</a></p>

  <p class="normal">Anadili insanın bakış açısını ve dünyasını oluşturur, yeni bir şeyler keşfetmek ya da hayal etmek için tek kullanabileceği dil anadilidir. Ancak ülkemizde emperyalist politikalar başarılı olmuş, bilerek ya da bilmeyerek bazı dilciler de buna taraf olmuşlar ve yabancıdilde eğitim önemli bir sorun haline gelmiştir. Sorun diyoruz çünkü gelinen noktada çıkan ürün; ki bu ürün insandır, ne anadilini ne de yabancıdili doğru dürüst kullanamamakta, bilim yapmak bir yana doğru dürüst ne ana-dilinde ne de yabancıdilde üretimsel faaliyetlerde bulunama-maktadır.</p>

  <p class="normal">“Bizim yaşama ortamımızın en önemli belirleyicilerinden biri de anadilimizdir. Dünyayı, olup bitenleri onunla kavrarız, bilgilerimizi onunla aktarırız. O varsa varız, o yoksa biz de yokuz. Bireysel ve toplumsal kimliğimizin en güçlü belirle-yicilerinden biridir anadilimiz. Ünlü bir yazarın dediği gibi gerçek yurdumuz anadilimizdir.”<a href="../Text/Azinlik_split_037.html#footnote-287-79" id="footnote-287-79-backlink">[79]</a></p>

  <p class="normal">Türkçe dersinin amacı, ayrıntılı olarak düşünme ve anlama becerilerini geliştirmektir. Tezcan (1983:76)’a göre anadili öğretiminin öğrenciyi iki yönde etkilediği söylenebilir:&nbsp;</p>

  <p class="normal">-Türkçeyi doğru ve güzel kullanmak; anlatım gücünü arttırmak.</p>

  <p class="normal">-Düşünce derinliği ve olgunluğu kazandırmak.</p>

  <p class="normal">Bu iki amaca ulaşmak belki kağıt üzerinde kolay gibi görünebilir ancak; “İlkokuldan ortaokul son sınıfa değin Türkçe, lise öğretimi süresince de Türk Dili ve edebiyatı adı altında sürdürülmekte olan ‘anadili’ öğretiminin istenilen düzeyde bir sonuca ulaşmadığı gözle görülür, daha sı kaygı verir biçimde ortadadır. Televizyon izlerken, gazete okurken, resmi yazışmalarda bu yetersizlik değişik görünümlerle kendini belli etmektedir. Gerek orta gerekse yükseköğretimde öğrencilerin en belli başlı yakınısı öğrencinin doğru dürüst yazmayı bilmemesi; bilgilerini açık, anlaşılır biçimde aktaramaması üzerinde yoğunlaşır.”<a href="../Text/Azinlik_split_037.html#footnote-287-80" id="footnote-287-80-backlink">[80]</a></p>

  <p class="normal">“Anadili öğretimindeki asıl yetersizlik ise anadili öğreti-minin ilkokuldan üniversiteye değin işlevsel hale getirilememesinden kaynaklanmaktadır. Yapay ödevler, yaşamda hiç işe yaramayacak konuşma ve yazma alıştırmaları, anadiline ilişkin çarpıklıklarından salt Türkçe derslerinin konusu olarak düşünülmesi en önemli eksiklerimiz arasındadır. Hiç değilse lise ve üniversitede öğrenci bir yakınmasını, önerisini, uyarısını, dileğini dilekçe ya da gazete diliyle nasıl aktaracağını öğrenmeli ve bu bir sınıf alıştırma ödevi olmaktan çıkıp gerçekçi bir uygulama olmalıdır. Güncel ve uzun erimli gerek-sinmelere önem vermeyen, çağdaş metinlerle desteklenmeyen anadili öğretimi yapay, bilinci kuşatmayan bir öğretimdir. Atasözü, özdeyiş açıklaması gibi güzelduyu alıştırmaları gibi yararcı etkinliklere yönelinmedikçe anadili öğretimi amaca ulaşamaz.”<a href="../Text/Azinlik_split_037.html#footnote-287-81" id="footnote-287-81-backlink">[81]</a></p>

  <p class="normal">Anlaşılıyor ki, ulusal eğitimde en çok önem verilmesi gereken şey, anadili eğitimi, yani Türk Dili eğitimidir. Günümüze kadar bu gerçeğin görülmediği, ya da görülmesine karşın iyileştirici önlemler alınmadığı ortadadır. Sorun çok boyutlu.Türkçenin öğretimine katkıda bulunması gereken başka bir ders de yazılı anlatım, diğer adıyla kompozisyondur. Bu derste de Türkçedeki çağdaş gelişmelere dikkat çekilmeli,&nbsp;&nbsp; Öztürkçe kullanımı özendirilmelidir. Az sözcükle çok şey anlatabilme becerisi kazandırılmalıdır. Dilde ekonomi ilkesine bağlı kalınıp, gereksiz sözcüklerle tümcenin sulandırılmaması, öz yoğunluğunun dağılmaması; Bir tümceyi oluşturan sözcüklerìn yerli yerinde kullanılmasının gereği ve önemi vurgulanmalı, aynı zamanda metindilbilimsel&nbsp; etmenler de gözönünde bulundurularak tümceler arasındaki anlamsal, dilbilgisel, sözdizimsel bağların doğru oluşturulması, tümce içi ve metiniçi kopukluğun olmaması sağlanmalıdır.&nbsp; Kompozisyon önce bir bütün olarak değerlendirilmeli, daha sonra tümdengelim yöntemiyle sırasıyla tümce, sözcük ve yazım düzeyine indirgenmelidir.</p>

  <p class="normal"><span class="idebold">Anadili Öğretiminin İlkeleri</span></p>

  <p class="normal">Anadili öğretiminin ilkeleri 12 madde ile özetlenebilir:<a href="../Text/Azinlik_split_037.html#footnote-287-82" id="footnote-287-82-backlink">[82]</a></p>

  <p class="normal">1. Dil doğal bir ortam içinde öğretilmelidir.</p>

  <p class="normal">2. Öğretimde çocuğun kendi dilinden hareket edilmelidir.</p>

  <p class="normal">3. Türkçe öğretiminde bütün derslerden yararlanılmalıdır.</p>

  <p class="normal">4. Değişik dil çalışmaları arasında sıkı bir ilişki kurul-malıdır.</p>

  <p class="normal">5. Çeşitli ders araç ve gereçlerinden yararlanılmalıdır.</p>

  <p class="normal">6. Dil öğretimi, kültür öğretimidir.</p>

  <p class="normal">7.&nbsp; Dil öğretimi, bilgi değil, beceri öğretimidir.</p>

  <p class="normal">8.&nbsp; Ana dili öğretimi, düşünmenin öğretimidir.</p>

  <p class="normal">9.&nbsp; Ana dili öğretimi 4-15 yaş arası kesintisiz olmalıdır.</p>

  <p class="normal">10.&nbsp;Anadili öğretiminde hafıza eğitilmelidir.</p>

  <p class="normal">11. Dil becerileri bütün olmakla beraber, konuşma becerisi öncelik taşır.</p>

  <p class="normal">12. Ana dili öğretiminde aktif kelime serveti geliştirilmelidir.</p>

  <p class="normal">Anadili konusunda ciddi adımların atılması gerekmektedir. Bu acil sorunlardan birisidir, çünkü anadilini bilmeyen ve ona sahip çıkmayan insanlarla karşı karşıyayız ve dilimiz gün geçtikçe yabancıdillerin (özellikle İngilizcenin) istilası altında. İnsanların, kişilik ve kimliklerini oluşturan dillerini ciddiye almaları ve içinde bulundukları dilsel yozlaşma sürecinin bilincine varmaları için ciddi çalışmalar yapmak gerekmektedir. Yoksa bir süre sonra yine ne olduğu belli olmayan bir Türkçe karşımıza çıkabilir. Bunun için dilcilerin oluşturduğu bir komisyon kurularak okullardaki anadili eğitimi yeniden ele alınmalı çağdaş ve bilimsel yöntemlerle yeni bir öğretim programı hazırlanmalıdır.</p>
</body>
</html>
