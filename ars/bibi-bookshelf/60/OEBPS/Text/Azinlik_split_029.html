<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Azinlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre4" id="calibre_toc_30"><span class="idebold">Uluslararası Anlaşmalarda Azınlıklara Verilen Dil ve Kültür Hakları</span></h2>

  <p class="normal">Uluslararası anlamda Türkiye’nin üyesi olduğu kuruluş-ların (BM, UNESCO, AGİK ve Avrupa Konseyi gibi) dil ve kültür ile ilgili sözleşme ve kararlarının Türkiye’nin taraf olduğu kısımları ele alacağız. AB yolunda uluslararası anlaşmaları uygulamaya başlayan Türkiye’nin düne kadar uygulamadığı (ya da çekinceler koyduğu) bazı belgelerdeki dil ile ilgili maddelere değineceğiz. Dünyaya uymak ve gelişmeye devam etmek için Türkiye’nin gelişmiş ülkelerin uyduğu ve uyguladığı bu anlaşmalara uyması gereklidir. Ayrıca toplumsal barışı sağlamak için çokdilli – çokkültürlü bir yaklaşım devletin yasalarına ve toplumsal yaşama girmelidir.</p>

  <p class="normal-web">Birleşmiş Milletler Sözleşme ve Bildirgeleri</p>

  <p class="normal"><span class="idebold">1-</span><span class="ideitalik">26.6.1945 Tarihli Birleşmiş Milletler Sözleşmesi</span></p>

  <p class="normal">Birleşmiş Milletler Sözleşmesinin, Örgütün amaçlarıyla ilgili 1. maddesi, “…insan haklarına ve temel özgürlüklere, ırk, cinsiyet, dil ve din farkı olmaksızın saygı duymayı teşvik etmek ve bunu yerleştirmek” kuralını içermektedir. Bu kural tüm BM üyeleri için bağlayıcıdır.</p>

  <p class="normal"><span class="idebold">2-</span><span class="ideitalik">İnsan Hakları Evrensel Bildirgesi</span></p>

  <p class="normal">İnsan Hakları Evrensel Bildirgesinde kültürel hak ayrımı yapılmamıştır. Bildirgenin 2. maddesi “ırk, renk, cinsiyet, dil, din, siyasal ya da başka düşünce, ulusal ya da toplumsal köken… nedeniyle” insanlar arasında ayrımcılık yapılama-yacağına amirdir. Bunun yanında Bildirgenin 26 ve 27. maddeleri kültürel hak sınıfına dahil edebileceğimiz haklardır.</p>

  <p class="normal"><span class="idebold">3-</span><span class="ideitalik">Ulusal ya da Etnik, Dinsel ve Dil Azınlıklarına mensup Kişilerin Hakları Konusunda BM Bildirgesi</span></p>

  <p class="normal">BM genel Kurulu 18 Aralık !992 tarihinde aldığı kararla, Ulusal ya da Etnik, Din ve Dil Azınlıklarına Mensup Kişilerin Hakları konusunda bir bildirge yayımlamıştır. Bu Bildirge azınlıklara mensup kişilerin hakları konusunda önemli sayılabilecek bir belgedir ve ulusal mevzuatı olduğu kadar uygulamaları da etkilemesi beklenir.</p>

  <p class="normal">Bildirge, azınlıklara mensup kişilerin hakları arasında,</p>

  <p class="normal">-“ kendi kültürünü yaşama hakkı,</p>

  <p class="normal">-kendi dilinin öğretme ve uygulama hakkı, kendi dilini kullanma hakkı</p>

  <p class="normal">-kültürel, dinsel, sosyal, ekonomik, ve kamu yaşantısına etkin biçimde katılma hakkı,</p>

  <p class="normal">-mensup olduğu azınlıkla ilgili karar alma mekanizmasına iştirak hakkı, kendi derneklerini kurma ve bunları denetleme hakkı,</p>

  <p class="normal">-kendi gruplarına mensup olan fertlerle veya başka devletlerin uyruğunda bulunmakla birlikte, ulusal ya da etnik, dinsel ya da dilsel bağlarla bağlı bulundukları kimselerle, ayrımcılık yapılmadan, özgürce barışçı ilişkiler içinde bulunma hakkı” kayıtlı bulunmaktadır.</p>

  <p class="normal">Olası bir yanlış yorumun önlenmesi için, deklarasyonun hiç bir kuralının, devletlerin egemen eşitliği, toprak bütünlüğü ve siyasal bağımsızlığı dahil, BM ilkelerine ve amaçlarına aykırı olan bir eyleme esas teşkil edemeyeceği açıkça belirtilmiştir.</p>

  <p class="normal"><span class="idebold">4-</span><span class="ideitalik">Çocuk Hakları Sözleşmesi</span></p>

  <p class="normal">7 Kasım 1989’da BM Genel Kurulu kararı ile Çocuk Hakları Sözleşmesi kabul edilmiştir. BM üyesi 20 ülkenin imzalaması ile birlikte sözleşme 20 Eylül 1990 tarihinde yürürlüğe girdi. Türkiye, sözleşmede azınlıklara dil, kültür ve eğitim hakları verilmesini düzenleyen 17,29 ve 30. maddelerine çekince koyarak 1994 sözleşmeyi onayladı. Özellikle dille ilgili olan 30. madde şöyle:</p>

  <p class="normal">Madde 30: Soya, dine ya da dile dayalı azınlıkların ya da yerli halkların var olduğu devletlerde, böyle bir azınlığa mensup olan ya da yerli halktan olan çocuk, ait olduğu azınlık topluluğunun diğer üyeleriyle birlikte kendi kültüründen yararlanma, kendi diline inanma uygulama ve kendi dilini kullanma hakkından yoksun bırakılamaz.</p>

  <p class="normal-web">UNESCO Bildirgesi</p>

  <p class="normal"><span class="idebold">1-</span>1966 yılında yapılan 14. UNESCO Genel Konferansında kabul edilen “Uluslar arası Kültürel İşbirliği Esasları” hakkındaki bildirgede:</p>

  <p class="normal">a) “Her kültürün saygı duyulması ve korunması gereken saygısı vardır;</p>

  <p class="normal">b) Her halk kendi kültürünü geliştirme hak ve görevine sahiptir” denmekteydi.</p>

  <p class="normal"><span class="idebold">2-</span>1982 yılında yapılan ve Türkiye’nin de katıldığı Meksiko Kültürel Politikalar Dünya Konferansında kabul dilen 1 sayılı tavsiye kararı kimlik hakkı ile ilgilidir.</p>

  <p class="normal">a) tüm ülkelerin, bölgelerin ve halkların kültürlerine saygı duyulması, bunların korunmasına çalışılmasını ve diğer ülkelerin, bölgelerin ve halkların kültürel kimliklerine ayrıcalık gösterilmesine karşı çıkılmasını;</p>

  <p class="normal">b) kültürel kimliğin uygun olabilecek tüm olanaklarla geliştirilmesinin teşvikini;</p>

  <p class="normal">c) ulusal ve kültürel kimliği oluşturan ulusal kültürel mirasın içeriğinin incelenmesini ve bunun korunmasını;</p>

  <p class="normal">d) kültürün halk tarafından yaratıldığının ve halk yaşamının tüm kültürel yaratıcılığın kaynağını oluşturduğunun, geçmişten miras kalan zengin kültürel mamelekin güzel geleneğini yenilemek ve sürekli gelişmeyi sağlamak için halkın coşkulu ve anlamlı yaşantısından kaynaklanması gerektiğinin kabulünü tavsiye eder.”</p>

  <p class="normal-web">Avrupa Güvenlik Ve İşbirliği Konferansı (AGİK) Kararları</p>

  <p class="normal"><span class="idebold">1-</span> <span class="ideitalik">Helsinki Nihai Senedi</span></p>

  <p class="normal">19773-1975 yılları arasında toplanan, 01.08.1975 tarihinde Helsinki Nihai Senedinin imzalanmasıyla sonuçlanmıştır. Bu belgenin hukuki bir bağlayıcılığı yoktur. Bununla birlikte belge siyasi sorumluluklar doğurmak bakımından önemlidir. Belgenin 7. ilkesi insan hak ve özgürlüklerine ırk, cinsiyet, dil ve din ayrımı yapılmaksızın saygı gösterilmesini emretmektedir. Taraf devletler, siyasal, medeni, ekonomik, kültürel, sosyal hak ve özgürlükleri ve insana özgü haysiyet sonucu doğan ve onun özgür ve tam olarak gelişmesi için gerekli bulunan diğer hak ve özgürlükleri teşvik edip geliştireceklerdir. Görüldüğü gibi kültürel hak ve özgürlükler kavramı Helsinki belgesinde açıkça yer almaktadır.</p>

  <p class="normal"><span class="idebold">2-</span> <span class="ideitalik">Kopenhag Dokümanı</span></p>

  <p class="normal">AGİK çerçevesinde hazırlanan ve kültürel haklar açısından önemi bulunan bir başka belge de Kopenhag Dokümanıdır. AGİK’e taraf devletlerin temsilcileri 5-29 Haziran 1990 tarihleri arasında Kopenhag’da toplanmışlar, ulusal grup ve azınlıkların korunmasını teyid etmişler ve grup haklarının geliştirilmesini kabul etmişlerdir.</p>

  <p class="normal">Türkiye’nin de katıldığı bu toplantıda kabul edilen vesikada kültürel haklar bakımından önemli kurallar (<span class="ideitalik">kararlar</span>) yer almaktadır.</p>

  <p class="normal">30. Taraf devletler ulusal azınlık sorunlarının sadece demokratik hukuk devleti esasına dayanan bir ortamda ve bağımsız yargı organları nezdinde tatminkar bir biçimde çözümlenebileceğini kabul etmektedirler. Bu çerçevede insan haklarına ve temel özgürlüklere tam olarak saygı gösterilmesi, tüm vatandaşların eşit haklara ve eşit statüye sahip olmaları, azınlıkların meşru çıkar ve isteklerini özgürce dile getirmeleri, siyasal çoğulculuğu, toplumsal hoşgörüyü ve yönetiminin yetkilerinin kötüye kullanılmasına karşı etkin yasal düzenlemelerin alınması konusunda güvence vermektedirler…</p>

  <p class="normal">32.1. Ulusal azınlık mensupları, anadillerini özel hayat-larında ve kamu yaşamında özgürce kullanabilirler.</p>

  <p class="normal">32.5. Ulusal azınlık mensupları kendi anadillerinde bilgi-lendirilme(<span class="ideitalik">haber alma</span>), bilgi değiş tokuş etme ve bilgilenme hakkına sahiptir.</p>

  <p class="normal">34. Taraf devletler, ilgili devletin resmi dil ya da dillerini öğrenmenin gerekliliği yanı sıra, ulusal düzenlemelerine uygun bir şekilde azınlıklara kendi anadillerinin öğretilmesi ya da anadillerinin resmi merciler nezdinde, mümkün olduğu ölçüde ve gerekli olduğu takdirde kullanılmasını sağlayacak önlemler almaya çalışacaklardır.</p>

  <p class="normal">Eğitim kurumlarında tarih ve kültür öğretimi çerçevesinde ulusal azınlığın tarih ve kültürü de dikkate alınacaktır.</p>

  <p class="normal-web">Avrupa Konseyi – İnsan Hakları Avrupa Sözleşmesi</p>

  <p class="normal"><span class="ideitalik">Ulusal Azınlıkların Korunmasına İlişkin Çerçeve Sözleşme</span></p>

  <p class="normal">Avrupa Konseyi çerçevesinde hazırlanan ve 01.02.1995 tarihinde imzaya açılan sözleşme kültürel haklar konusunda bir çok hüküm içermektedir.</p>

  <p class="normal">9.3. Taraflar, ulusal azınlıklara mensup kişilerin yazılı kitle iletişim araçlarını kurmalarını ve kullanmalarını engelleye-mezler. Radyo ve televizyon yayıncılığının yasal çerçevesi içinde, mümkün olduğu ölçüde ve 1. paragraf hükümlerini dikkate alarak, ulusal azınlıklara mensup kişilerin kendi iletişim araçlarını kurma ve kullanma imkanına sahip olmalarını sağlarlar.</p>

  <p class="normal">10.1. Taraflar, ulusal azınlığa mensup her kişinin kendi dilini özel ve kamusal alanlarda, sözlü ve yazılı olarak serbestçe ve müdahale edilmeksizin kullanma hakkına sahiptir.</p>

  <p class="normal">11.1. Taraflar, ulusal azınlığa mensup her kişinin azınlık dilinde ad ve soyadı kullanma hakkına ve bunların resmi olarak tanınma hakkına sahip olduğunu, kendi yasal düzenlerinin öngürdüğü usuller uyarınca tanımayı taahhüt eder.</p>

  <p class="normal">11.2. Taraflar, ulusal azınlığa mensup her kişinin tabela, yazı ve kamuya açık özel nitelikli diğer açıklamalarda azınlık dilini kullanma hakkına sahip olduğunu tanımayı taahhüt ederler.</p>

  <p class="normal">12.1. Taraflar, gerektiğinde, kendi ulusal azınlıklarının ve çoğunluğun kültür, tarih, dil ve din bilgisini geliştirmek için eğitim ve araştırma alanlarında önlemler alırlar.</p>

  <p class="normal">13.1. Taraflar eğitim düzenleri çerçevesinde, ulusal azın-lığa mensup kişilerin kendi özel eğitim ve öğretim kurumlarını kurma ve yönetme hakkına sahip olduğunu tanırlar.</p>

  <p class="normal">14.1. Taraflar, ulusal azınlığa mensup her kişinin kendi azınlık dilini öğrenme hakkına sahip olduğunu tanımayı taahhüt ederler.</p>

  <p class="normal">14.2. Ulusal azınlığa mensup kişilerin geleneksel olarak ya da önemli sayıda yaşadıkları bölgelerde, yeterli talep varsa, taraflar, mümkün olduğu ölçüde ve kendi eğitim düzenleri çerçevesinde, bu azınlıklara mensup kişilerin azınlık dilinin öğretilmesi ya da bu dilde eğitim görmeleri için yeterli fırsatlara sahip olmasını sağlamaya gayret ederler.</p>
</body>
</html>
