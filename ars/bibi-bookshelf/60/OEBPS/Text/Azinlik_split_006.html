<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Azinlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre4" id="calibre_toc_10"><span class="idebold">Kültür</span></h2>

  <p class="normal">İnsan, yalnız olsaydı hayvan olarak kalırdı. Kültürü ve bilimi tek bir insan değil, milyonların emeğine dayanan insan toplumu yaratmıştır. Topluluk halinde yaşayan insanların avlanırken, bir tehlikeyi haber vermek, öğrendiklerini başka-larına anlatmak için iletişim kurması gerekiyordu ve bunun için de dile ihtiyacı vardı. İlk insanların vücut hareketleri ile anlaştıkları düşünülmektedir, çünkü o dönemler insanın gırtlak yapısı bugünkü yapısından çok farklıydı ve sesleri üretme imkanı sınırlıydı. Evrim süreci içinde insanın yapısı değişirken, dilde onun kültürünün bir parçası haline geldi.</p>

  <p class="normal">“Kültür nedir?” sorusuna kesin bir yanıt bulmak imkansızdır, çünkü bu konu ile ilgilenen bilim adamlarının bu konuda söylediklerinin tümünün bir bilimsel dayanağı ve geçerliliği vardır. Çeşitli bilim adamları ve filozof ve dilcilerin kültür ile ilgili tanımlarına bakalım<a href="../Text/Azinlik_split_037.html#footnote-287-16" id="footnote-287-16-backlink">[16]</a>:</p>

  <p class="normal">Kültür, varlığımızın yapısını belirleyen, sosyal bir süreçle öğrendiğimiz uygulama ve inançların, maddi ve manevi öğe-lerin birliğidir. (Sapir)</p>

  <p class="normal">Kültür, bir toplumun tüm hayat biçimidir. (Linton)</p>

  <p class="normal">Kültür, bir grubun yaşama biçimidir. (Marquet)</p>

  <p class="normal">Kültür, sosyal-kültürel evrendeki açık seçik eylemlerin ve araçların ortaya koyduğu ve nesnelleştirdiği anlamlar, değerler ve kurallar, bunların etkileşim ve ilişkileri, bütünleşmiş ve bütünleşmemiş gruplarıdır. (Sorokin)</p>

  <p class="normal">Kültür, sosyal etkileşimin ürünüdür. (Winston)</p>

  <p class="normal">Kültür, yaşam çevremizin insan yapısı olan kesimidir. (Herkovits)</p>

  <p class="normal">Kültür, doğanın yarattıklarına karşılık, insanoğlunun yarattığı hemen her sey’dir. (Marx)</p>

  <p class="normal">Önemli kültür tanımlarından biri de ünlü İngiliz antropolog E.B. Tylor’a aittir; “Kültür ya da uygarlık, bir toplumun üyesi olarak insanoğlunun kazandığı bilgi inançlar, sanat, ahlak, yasalar, görenekler ve tüm öteki beceri ile alışkanlıkları içeren karmaşık bir bütündür.” Ruth Benedict’te Kültür Örüntüleri adlı eserinde “Kültür büyütülerek ekrana yansıtılmış bireysel psikolojidir.” demektedir. Tanımlardan da anlaşılacağı gibi görüşlerin tümü doğru olmakla beraber her düşünür ya da bilim adamı kendi çalışma alanları ya da dünya görüşlerine göre bir kültür tanımı yapmışlardır ama bununla beraber kültürün toplumsal bir ürün olduğu paydasında birleşmişlerdir. İnsanların toplum olmasını sağlayan en önemli öğe ise iletişimin temeli olan dildir.</p>

  <p class="normal">Ünlü antropolog Malinowski şöyle diyor:</p>

  <p class="normal">“Bence kültürel anlamdaki boy ile (kabile) politik örgütlenme oluşturmuş bir birlik olan boy arasında kesin bir ayrım yapılmalıdır. Bütünsel bir kültürün en geniş taşıyıcıları olarak boy, aynı geleneğe, aynı töre hukukuna, aynı etnik araçlara sahip olan ve özde aile, komün ya da el sanatları loncası ve ekonomi toplumları gibi daha küçük gruplarla aynı örgütlenmeyi gösteren bir halk grubundan ibarettir. Ben şahsen boy birliğinin en belirgin işaretini dilde görüyorum; çünkü ortak bir gelenek içindeki beceri, bilgi , töre ve inançlar ancak ortak bir dili konuşan bir halk tarafından aktarılabilir. Sözcüğün tam anlamıyla kooperatif bir etkinlik de ancak birbirleriyle dille iletişim kurabilen insanlar tarafından yürütülebilir.”<a href="../Text/Azinlik_split_037.html#footnote-287-17" id="footnote-287-17-backlink">[17]</a></p>

  <p class="normal">Kültür sürekli değişim içindedir. Günümüzdeki herhangi bir hayvan kolonisinin, içgüdüsel davranışlarının Cengiz Han ya da Sezar döneminde yaşayan bir hayvan kolonisinden farklı olmadığını rahatça söylenebilir. İnsan toplumları için ise bunları söylememiz mümkün değildir. Orta asya’da yaşayan atalarımı-zın, Selçuklular dönemi Türklerinin kültürü ile bugünkü Türkiye’nin kültürü arasında çok fark vardır. Bunu söylerken kültürlerin tarih boyutunda evrim geçirdiklerini söylemiş oluruz.</p>

  <p class="normal">Kültür öğrenilir. Bazı hayvanlar öğrenme yeteneğine sahiptirler. Örneğin bir köpeğe birçok şey öğretilebilir ancak köpek bunları doğan yavrularına öğretemez; onların yeniden eğitilmeleri gerekir. İnsanın bu alandaki üstünlüğü ve biricikliği kültürünü öğreterek kuşaktan kuşağa taşımasına olanak sağlayan dil yeteneğidir.</p>

  <p class="normal">Kültür değişir. Kültürler zaman içinde doğal çevreye uyum gösterir, yayılma, ödünç alma ya da öykünme gibi yollarla iletişimde bulundukları kültürlere benzerler. Kültür toplumsal yaşam içinde insanların tüm istem ve ihtiyaçlara yanıt verebilmek için yeniden yapılanabilir.Kültürel sistemin belli bir bölümündeki değişim, geri kalan kurumları kendine uymaya zorlar.</p>

  <p class="normal-web"><span class="idebold">Dil – Kültür Bağlantısı</span></p>

  <p class="normal-web">Dil ve kültürü birbirinden bağımsız parçalar olarak ele almak mümkün değildir çünkü biri diğeri olmadan varolamaz. Kültürün olduğu yerde dil, dilin olduğu yerde kültür mutlaka vardır. Dildeki her şey kültürden gelir. Kültür, dilde yaşar ve anlamını bulur.</p>

  <p class="normal-web">İnsan, çevresinin bilincinde olduğu gibi kendisinin de bilincindedir. İnsan, ben bilinci olan biricik varlıktır; bu onu doğanın öznesi yapar. Doğanın öznesi olan bu varlığın en önemli özelliklerinden birisi diğer öznelerle iletişim kurabil-mesidir. “Hayvan, kendi yaşam etkinliğiyle dolaysızca özdeştir; kendini yaşam etkinliğinden ayırdedemez. İnsan ise, yaşam etkinliğini, bilincinin ve isteminin nesnesi yapar.” (Marx) İnsan yalnızca bir doğa varlığı değildir. 0, bunun yanında bir toplum varlığıdır da. Bilinci de, yalnızca doğal çevresiyle arasındaki ilişkileri değil, aynı zamanda toplumsal ilişkilerin imgesini de içerir. “İnsan dış dünyayı etkileyip değiştirirken, aynı zamanda, kendi doğasını da değiştirir; kendindeki uyuklayan güçleri değiştirir.” (Marx) Dünyaya açılma, dünyayla ilişki kurma insanı öteki canlı varlıklardan ayıran ve onu özgür kılan temel niteliktir. İnsandan başka hiçbir canlı varlığın bu anlamda dili yoktur. Çevresini aşabilen, çevresinin dışına çıkabilen, doğanın ve kendisinin bilincine varan hiçbir canlı varlık yok yeryü-zünde. İnsan bu nitelikleriyle çevresini değiştirmiş, doğaya bir şeyler katmıştır. Doğaya kattıklarına da bugün kültür diyoruz. İşte insanın doğaya kattıkları binlerce yıl içinde oluşa oluşa bugüne dek gelmiş ve yarınlara gitmektedir. İnsanın insan olması da, kendi yolunu kendisinin çizmesi de dili ile olmuştur.</p>

  <p class="normal-web">Dil geliştikçe kültür, kültürün evrimiyle öğrenilen ve öğretilecek kültürel bilgi ve beceriler zenginleşti. Kültürel evrimde öne geçen insanlar, kültürel verimde geri kalan ilkelleri, bugün olduğu gibi sömürdüler; bazı durumlarda ortadan kaldırdılar. Doğal seçimin yanı sıra, kültürel seçim insanoğlunun yazgısını ve varlığını etkilemeye başladı. Bu iki boyutlu ayıklanmanın sonucu olarak, güçsüzler elendi, güçlüler çoğaldı ve yayıldı. Merkezi sinir sistemi daha da karmaşık bir düzeye yükseldi. Kültürel evrimin ilk aşamalarında biyolojik ve kültürel gelişme arasında yavaş fakat hayati bir ilişki vardı. Son 25-30 bin yılda kültürel evrimde bir hızlanma duyumsanmasına karşın, biyolojik yapıda nasıl bir değişme olduğu kesinlikle bilinemiyor. Başka bir deyişle kültürel evrim sanki biyolojik evrimin yerini alıyormuş gibi görünüyor.<a href="../Text/Azinlik_split_037.html#footnote-287-18" id="footnote-287-18-backlink">[18]</a></p>

  <p class="normal-web">Ünlü dilbilimci, düşünür ve devlet adamı Wilhelm von Humboldt, dille kültür arasındaki bağlantı konusuna çalış-malarında geniş bir yer ayırmıştır. Bir ulusun dilinden o ulusun kültürüne, dünya görüşüne inilebileceğini savunan ve bu görüşü sonradan birçoklarınca benimsenen Humboldt, dilin bir ulusun ruhunun dış görünüşü olduğunu belirtmekte “ulusun dili ruhudur; ruhu da dili” demektedir. Humboldt’a göre diller, uluslarla birlikte gelişirler; onların tinsel özelliklerinden kuru-lurlar. Ulusların tinsel özellikleri çeşitli olduğundan, dillerin yapısı da birbirinden farklıdır.<a href="../Text/Azinlik_split_037.html#footnote-287-19" id="footnote-287-19-backlink">[19]</a></p>

  <p class="normal-web">Humboldt’a göre, her insan belli bir topluluğa bağlıdır, dolayısıyla diğer insanlarla bağlantısı vardır. Gereksinimlerin karşılanabilmesi için diğerleriyle anlaşmak zorunludur, bu ise dil yoluyla olanaklıdır. İnsan ancak diliyle insandır. Ona göre dil, insanın bütün varoluşunu kuşatır. İnsan, içinde yaşadığı duygulanımlardan başka, uzak geçmişi de dil yoluyla duyar ve sezer. Çünkü dil, önceki nesillerin duygulanımlarında yoğrula yoğrula gelmiştir. Dil bir ürün değil, bir etkinliktir. Bu nedenle dili tanımak ancak tarihsel yolla olanaklıdır. Dilin yeteneği doğuştandır, ancak dilin gelişmesi dil gücüne bağlı olarak tarihte oluşur.<a href="../Text/Azinlik_split_037.html#footnote-287-20" id="footnote-287-20-backlink">[20]</a></p>

  <p class="normal-web">Her ulusun yaşam biçimi, kültürü, düşünsel nitelikleri onun diline etki eder ve onu biçimlendirir. Uluslar dillerine bağlı olarak varlıklarını sürdürürler. Bağımsızlık ve özgürlükleri dillerine de yansır. Tarih sahnesinden çekilmiş toplum ve uygarlıkların dilleri de dirimselliğini yitirir. Dile dirimselliğini veren ilke, özgürlüğün yitimiyle ortadan kalkar.</p>

  <p class="normal">Dünyaya açılmayı, dünyayı dil aracılığı ile kavramayı felsefe tarihinde ilkin Herakleitos dile getirmiştir. Kendisinden kalan en önemli parça olan Fragment 1<span class="ideitalik">’</span>de “logos” kavramı üzerinde durur. Şu kısa tümcesi dil felsefesi bakımından çok önemli; “İnsanlar onu anlamadılar, onu işitmeden önce”. Anlamı şudur; “Gerçeği, söz haline gelmeden, başka deyişle, dile dökmeden önce insanlar anlamadılar”. Dil-dünya ilişkisi bakımından çok önemli bir nokta bu. Dünyaya açılma, dünyayla ilişki kurma insanı öteki varlıklardan ayıran ve onu özgür kılan temel nitelik. İnsandan başka hiçbir varlığın bu anlamda dili de yok. Çevresini aşabilen, çevresinin dışına çıkabilen, doğanın ve kendisinin bilincine varan insandan başka hiçbir canlı varlık yok yeryüzünde. İnsan bu nitelikleriyle çevresini değiştirmiş, doğaya bir şeyler katmıştır. Doğaya kattıkları da bugün kültür dediğimiz şeyden başkası değil. İnsanın doğaya kattıkları, binlerce yıl içinde oluşa oluşa bugüne dek gelmiş ve yarınlara gitmekte. İnsanın insan olması da, kendi yolunu kendisinin çizmesi de dili ile olmuştur böylece.<a href="../Text/Azinlik_split_037.html#footnote-287-21" id="footnote-287-21-backlink">[21]</a></p>

  <p class="normal">Bir ulusun bireylerini birbirine anlamlı bir biçimde ancak ulusal dil bağlar. Ulus dilinin oluşması ise ortak bir yaşam, ortak bir kültür, özetle ortak bir tarihin sonucudur. Her toplumun, her ulusun dünyası farklıdır. Beklentileri, istekleri, duygu ve düşünceleri, takındıkları tutum farklıdır. Buna bağlı olarak da her toplumun belli bir dünya görüşü vardır. Bu dünya görüşü, o ulusun diline yansır.</p>

  <p class="normal">Genel olarak insanda bulunan söz söyleme yetisi, ulusların tinsel gücüyle, özellikle düşünce ve dil gücüyle doğru orantılı olarak görülür.Bir ulusun, duyma, düşünme biçimi ve karakteri, nesneleri, olayları ve olguları kavrayış biçimi, ulusun diline etkimeden, o ulus üzerine etki yapamaz.</p>

  <p class="normal">Ulusal bağımsızlık, dili de egemen kılar ve dil bu durumda güçlü bir biçimde devinir ve buna bağlı olarak düşünce etkinliği de en yüksek gücünü dilde ortaya koyar. Bir ulusu oluşturan bireyler, ortak kültür değerlerini dil yoluyla bölüşürler. Ulusal dil, bir yanda da insanlığın ortak malı olan uygarlığın izlerini taşır; ulus olmanın ötesinde insan olmanın erdemlerini de yansıtır.</p>

  <p class="normal">“Fransız ve İngiliz ulusları, burjuvazinin feodalizmi yıkıp ulusal pazarı birleştirmesiyle doğar. Lenin, ulusçuluk akımının ekonomik temelini, “meta üretiminin kesin yenilgisi”ne bağlar. Bu yengi “iç pazarın burjuvazi tarafından fethini, ortak bir dile sahip nüfusun oturduğu arazilerin bir devlet çatısı altında birleştirilmesini, ortak dilin gelişmesini zorlaştıran bütün engellerin kaldırılmasını ve bir edebiyatın doğmasını gerektirir” der. Lenin, ulus olmada ekonomi ve dile büyük ağırlık tanır.Ulus kuramcılığıyla ün kazanan Stalin, “ortak kültür biçiminde meydana çıkan ruhsal bir oluşum” birliği üzerinde de durur.”<a href="../Text/Azinlik_split_037.html#footnote-287-22" id="footnote-287-22-backlink">[22]</a></p>

  <p class="normal">“Ulusları oluşturma bakımından konuşulan diller ya da şiveler ölçü alınır. Bunlar edebi diller haline getirilir. Aynı dil ya da şiveyi konuşan toplulukların belli bir arazide, özerk cumhuriyetler teşkil etmesi ilkesi uygulanır. Arazi sınırıyla, dil sınırı birleştirilmek istenir. Dil ve arazi, Stalin’in “ulus” tanımının iki temel öğesidir.”<a href="../Text/Azinlik_split_037.html#footnote-287-23" id="footnote-287-23-backlink">[23]</a></p>

  <p class="normal">“Dil, bir toplumun varlığı süresince etkinlik gösteren toplumsal olgulardan biridir. Toplumun doğması ve gelişme-siyle birlikte doğar ve gelişir. Toplumla birlikte, o da ölür. Toplum olmaksızın dil de olamaz. Dolayısıyla, dil ve dilin gelişme yasaları ancak toplum tarihiyle, incelenen dilin ait olduğu ve dilin yaratıcısı ve taşıyıcısı olan halkın tarihiyle kopmaz bağlar içinde incelenirse anlaşılabilir.”<a href="../Text/Azinlik_split_037.html#footnote-287-24" id="footnote-287-24-backlink">[24]</a></p>

  <p class="normal">“Dil birliği bir ulusun önemli bir özelliğidir. Dil, insanlar-arası ilişkinin en önemli aracıdır. Bir devlet için ortak bir dil mutlaka şart olmazken; ortak bir dile sahip bulunmayan bir ulusal topluluk düşünülemez.”<a href="../Text/Azinlik_split_037.html#footnote-287-25" id="footnote-287-25-backlink">[25]</a></p>

  <p class="normal">“Dil birliği, her zaman için, aynı dili konuşan insanların bir ulusa mensup olduklarını belirlemede yeterli bir gösterge değildir. Pek çok insan aynı dili konuşmakla beraber farklı uluslar oluşturmaktadır (Britanyalılarla, Amerikalılar; Fransız-larla, Belçikalılar).”<a href="../Text/Azinlik_split_037.html#footnote-287-26" id="footnote-287-26-backlink">[26]</a></p>

  <p class="normal">Lenin’e göre; ulusal topluluk, bir halkın ortak maddi ve manevi kültürü, yaşam tarzı, alışkanlık ve gelenekleri olmak-sızın, ulusun gelişiminin tarihsel koşullarını, sosyo-ekonomik yaşantısını, ve de coğrafi ortamını yansıtan bu özellikler olmaksızın düşünülemez. Lenin, daima çağdaş toplumda kültürün karakter bakımından ulusal olduğunu savunmuştur. Ona göre, uluslar arası kültür ulusal olmayan kültür değildir.</p>

  <p class="normal">“Diller, insanın iç doğası ile birlikte geliştiklerinden, ulusların düşünsel özelliklerine, dillerin eylemleri de denilebilir. Ulusların gerçek yaratmaları dillerinde görülür, çünkü her dilin bir ulusal formu vardır. Ulusla dilin birbirleri üzerindeki etkisi karşılıklıdır. İlk dil biçimlerinin doğuşu ulusların ayrılmasını sağlamıştır. Burada ulusu ulus yapan en önemli etmen dil olarak kabul edilmiş oluyor.”<a href="../Text/Azinlik_split_037.html#footnote-287-27" id="footnote-287-27-backlink">[27]</a></p>

  <p class="normal">Her ulusun ayrı bir özelliği olduğu için, hiçbir ulus bir başka ulusun dilini kendi öz ruhu ile canlandıramaz ve olgunlaştıramaz. Çünkü her biri belli bir yolun ardından giderler, buna karşın birçokları genel bir erekte birleşirler.</p>

  <p class="normal">“Humboldt’a göre, ulusların dünya görüşlerini de dillerin-den çıkarmak olanaklıdır. Ulusların ayrı ayrı dünya kavrayışı, karakteri sözcüklerin anlamında saptanmıştır”.<a href="../Text/Azinlik_split_037.html#footnote-287-28" id="footnote-287-28-backlink">[28]</a></p>

  <p class="normal">Ünlü düşünürler de dil ve ulus arasındaki bağlantıyı ortaya koymuşlardır. Schiller, “dil bir ulusun aynasıdır. Bu aynaya baktığımızda orada kendimizin en gerçek yansımasını görürüz” diyor. Camus ise, ”yurdum Fransız dilidir” diyor.</p>

  <p class="normal">Dil bir iletişim aracıdır, gerçek yaşam koşullarında iletişim ise bir bağlam olmadan gerçekleşemez. Her bağlam da kültürü içerdiğinden iletişim kültürden ayrı olamaz. Kültür, diğer insanların hareket, söz ve düşünme biçimlerinin değerlendi-rildiği, içinde kişinin kendi çıkarımlarının, fikir ve inançlarının bulunduğu bir çerçeve olarak görülebilir. Fakat burada her kişinin kültürel çerçevesinin farklı olabileceğini unutmamak gerekir, aksi halde&nbsp; kültürler arası iletişimde yanlış yorum-lamalar ortaya çıkar. Kültürler arası yeti, yabancı kültürün temsilcilerinin hareket, davranış ve beklentileri karşısında uygun şekilde davranabilme yeteneğidir. Günümüz dünyasında değişik kültürlerden insanların bir araya gelmeleri oldukça kolay olduğundan kültürler arası iletişim eğitimin çok önemli bir parçasını oluşturmuştur.</p>

  <p class="normal">“Bir toplumda konuşulan dilin niteliği, o toplumdaki iletişim biçimini yansıtır. Başka bir ifadeyle, her toplumun dili, o toplumdaki iletişim ihtiyacına yanıt verecek niteliktedir. Örneğin bizler, batıdaki insanlara göre birbirimize daha bağımlıyız dolayısıyla da akrabalık ilişkilerine daha fazla önem veririz. Bu durum konuşma dilimizde kendini gösterir. Batı dillerine oranla bizim dilimizde çok sayıda akrabalık ilişkilerini gösteren kelime bulunmaktadır.”<a href="../Text/Azinlik_split_037.html#footnote-287-29" id="footnote-287-29-backlink">[29]</a></p>

  <p class="normal">Toplumsal kültür de dil aile içinde öğrenilmekte ve onun gibi insanın tüm düşünce ve yaşamını etkilemektedir. Dil ve kültür bu açıdan da birbirinden ayrılamaz iki yaşayan unsurdur.</p>

  <p class="normal">“Dil, kültür ve düşünce birbirleriyle ilişkilidir. Ancak, kültürde meydana gelen değişimlerin dilde ve düşüncede değişim yarattığını söylemek, tersini söylemekten daha doğru olur.”<a href="../Text/Azinlik_split_037.html#footnote-287-30" id="footnote-287-30-backlink">[30]</a></p>

  <p class="normal-web">Kültür varsayımları bir çok şeyi içerir: dünya görüşü, insanın doğası, değişim, zaman, eşitlik, verimlilik, iletişim, eğitim, birey-devlet, kadın-erkek, din-devlet ilişkileri gibi.</p>

  <p class="normal">“Kültürel bilgi düzeninin altında bazı temel varsayımlar yatar. Bir binanın çatısını oluşturan sütunlar gibi, temel varsayımlar kültürün çatısını oluşturur. Birey, bu varsayımların farkında değildir. Ne var ki, kültürel varsayımlar, birey ister farkında olsun isterse olmasın, kişinin davranışını biçimlendirir ve yönlendirir.</p>

  <p class="normal">Her toplumda, birbirinden farklı varsayımlar vardır. Bazı varsayımlar, diğerlerine nazaran daha baskındır, bir başka deyişle, belirli bir toplumun üyelerinin çoğunluğu bir kültür varsayımına göre davranmayı daha sık yeğler.</p>

  <p class="normal">Kültür varsayımları bilinçli olarak öğrenilmez; çocuk anadilini öğrendiği gibi, farkına varmadan, kendi kültürünün varsayımlarını aile içinde öğrenir. Kültürel varsayımlar bilinçli olarak öğrenilmediği için, bilinç altında kalırlar; normal koşullar altında onları bilinç düzeyine çıkarmak, farkına varmak zordur.</p>

  <p class="normal">Bireyin farkında olmadığı kültürel varsayımlar, onun özbenlik tanımının temelini oluşturur. Kişi, kendi özbenliğine benzer kişiliği olan diğer kimselere yakınlık duyar; benze-meyenlere uzak durur. Böylece, kültür varsayımları, bir grup, bir cemaat, bir toplum yaratma yönünde etki gösterirler.”<a href="../Text/Azinlik_split_037.html#footnote-287-31" id="footnote-287-31-backlink">[31]</a></p>

  <p class="normal-web">“Bir dil, konuşanla ilgili birçok özellikleri belirtebilir. Dilbilimsel davranışı belirleyen sosyal normlar ya da kurallar; konuşanın kültürel, düşünsel, ruhsal ve toplumsal yönlerini gösterir. Kullanılan dil değişkenliklerinden; dilin belirtici nite-liğini, konuşanın kendine, toplumsal grubuna ve karşısındakine ait düşünce ve isteklerini belirtebilir. Yine kullanılan dil, vericinin<span class="ideitalik">(iletişim dizgesindeki</span>) etnik kökenini, mesleğini, yaşam düzeyini, dinsel durumunu, vs., gösterebilir.”<a href="../Text/Azinlik_split_037.html#footnote-287-32" id="footnote-287-32-backlink">[32]</a></p>
</body>
</html>
