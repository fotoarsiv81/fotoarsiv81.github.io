<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Azinlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre4" id="calibre_toc_17"><span class="idebold">AB’nin Üye Devletler İçin Geliştirdiği Dil Politikası</span></h2>

  <p class="normal">AB, dilleri beş gruba ayırarak sınıflandırmakta ve aşağıda gösterildiği gibi tanımlamaktadır. Bu sınıflandırmada bazı dillerin birkaç grupta yer alabildiğini görüyoruz.</p>

  <p class="normal">1-Avrupa Birliği’ne üye olan devletlerin milli dili/resmi dili /devlet dili;</p>

  <p class="normal">2-AB’nin kongre dilleri, yani AB’nin yazılı antlaşmalarda, uluslar arası kongrelerde kullanacağı ve uluslar arası kuruluşların çalışmalarını sürdüreceği diller;</p>

  <p class="normal">3-Azınlık dili/ bölgesel dil, yani AB’ne üye olan devletlerin resmi dili/devlet dili olmayan, ama bu devletlerin vatandaşları tarafından nesillerden beri bir bölgede iletişim aracı olarak kullanılan diller (Katalanca, Keltçe v.b.gibi);</p>

  <p class="normal">4-AB’ne üye olan devletlere 3.dünyadan çalışmak için gelenlerin ana dili/ aile dili veya bu insanların kendi ülkelerinin milli dili/ resmi dili/ devlet dili;</p>

  <p class="normal">5-Okul ve üniversitelerde/ yüksek okullarda öğretilen yabancı diller.”<a href="../Text/Azinlik_split_037.html#footnote-287-57" id="footnote-287-57-backlink">[57]</a></p>

  <p class="normal">AB üyesi ülkeler ikidilliliği özendirmeye çalışmakta ve yönde eğitim vermeye devam etmektedirler. AB üyesi ülkelere göç eden ulusların çocukları da ikidilli olmaları için özen-dirilmekte ve bu konuda aileler bilgilendirilmektedir. Örneğin İsveç’te <span class="ideitalik">“İki ya da Daha Fazla Dil mi Konuşuyorsunuz?- Çokdilli Ailelere Tavsiyeler”</span> adlı bir broşür hazırlanmıştır. Bu broşürde, çocukların iki ya da çokdilli olarak gelişimleri hakkında anne ve babaların merak ettikleri bazı soruları yanıtlandırmaktadır.</p>

  <p class="normal">“Yanıtlandırılan sorular şunlardır:</p>

  <p class="normal">• Çocuklar iki ya da daha fazla dili aynı düzeyde iyi öğrenebilirler mi?</p>

  <p class="normal">• Anadili İsveççe’den farklı olan biz anne ve babalar çocuklarımızla hangi dili konuşmalıyız?</p>

  <p class="normal">• Biz anne ve babaların anadilleri birbirinden farklı ise, çocuklarımız ile hangi dili konuşmalıyız?</p>

  <p class="normal">• Çocuğum ile anadilimi konuşmaya devam edersem o yine de İsveççe öğrenebilir mi?</p>

  <p class="normal">• Çocuğumun farklı dilleri karıştırması kötü bir durum mudur?</p>

  <p class="normal">• Çocuğum sadece İsveççe cevap veriyorsa ne yapmalıyım?</p>

  <p class="normal">• Çocuğumun anadilinin gelişimine yardımcı olmak için ne yapabilirim?</p>

  <p class="normal">• Çocuğumun İsveççe bilgisini geliştirebilmesine nasıl yardımcı olabilirim?</p>

  <p class="normal">• Çocuğum, anaokulundayken konuşmamaya başlarsa ne yapmalıyım?</p>

  <p class="normal">• Çocuğum anaokulunda anadilde destek eğitimi almalı mı?</p>

  <p class="normal">• Çocuğum okulda anadil dersi almalı mı?</p>

  <p class="normal">• Çocuğum okulda ’İkinci dil olarak İsveççe’ dersini okumalı mı?”</p>

  <p class="normal">Broşür iki dilde birlikte hazırlanmıştır ve İsveççe ile beraber Arnavutça, Arapça, Boşnakça, İngilizce, Fince, Somalice, İspanyolca ve Türkçe dillerinde yayınlanmıştır.</p>

  <p class="normal">Bu çalışma çokdilli-çokkültürlü yaklaşım açısından dikkat edilmesi ve örnek alınması gereken bir uygulamadır. Bazı AB ülkeleri de bu tarz çalışmalar yapmaktadır ve bu yöndeki olumlu yaklaşımlar gün geçtikçe artmaktadır. Tüm ülkeler , sınırları içinde yaşayan azınlık ya da halklara bu şekilde (çokkültürlülüğe ve çokdilliliğe yönelik çalışmalar yaparak ve bunu gerçekten içlerine sindirerek) yaklaşırlarsa birçok sorun kendiliğinden ortadan kalkacaktır ve Dünya daha yaşanılası bir yer olacaktır.</p>
</body>
</html>
