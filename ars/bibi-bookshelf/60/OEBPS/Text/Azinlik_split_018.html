<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Azinlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre4" id="calibre_toc_20"><span class="idebold">Türkiye’de Yabancı Dilde Eğitim</span></h2>

  <p class="normal">Türkiye’nin en önemli sorunlarından biri olan yabancıdilde eğitim konusudur. Senelerdir uygulanan bu politikanın yanlışlığı sürekli neden ve sonuçlarıyla ortaya koyulsa da, bu hatadan kurtulmak için adım atılmamaktadır. Yabancıdil olarak algılanan tek dilin “İngilizce” olması ise ayrı bir sorundur. Dil bir toplumun gelişmişlik düzeyini gösterir. Türkiye’de önemli üniversitelerde eğitim dilinin İngilizce olması ve bilim dili olarak İngilizce’nin kullanılması, Türkçe’nin bir kenara atılarak zayıflaması anlamına gelmektedir. Ayrıca hem bir yabancıdili hem de zor bir konuyu bu yabancıdilde öğrenmeye çalışan öğrenci iki şeyi birden öğrenmeye çalışmakta ve başarılı olamamaktadır. Senelerce İngilizce eğitimi alan öğrenciler bu dili öğrenememektedir. “Yetkin bir düzeyde yabancıdil öğretimi için de ön koşul, çok sağlam bir anadili bilgisinin, anadille öğretim ortamında ilkin kazanılmış olmasıdır.”<a href="../Text/Azinlik_split_037.html#footnote-287-71" id="footnote-287-71-backlink">[71]</a> Dünyada gelişmiş hiçbir ülke bilimsel eğitimi başka bir dilde vermemektedir. Sömürge ülkeleri dışında yabancıdilde eğitim veren okullara rastlanmamaktadır. Türkiye’de yaşananlar tama-men politik senaryoların uygulanmasından doğan sonuçlardır. Ünlü bilim adamı Oktay Sinanoğlu şöyle diyor: “Amerikan devleti bir araştırma şirketine, rakamı hatırlamıyorum, birkaç milyon dolar vermiş yaptırmış. Araştırmada, Türkiye’ye 20 yıl kadar bir süre düşünüyorlar. “<span class="ideitalik">20 yıl sonra, anaokulundan itibaren bütün eğitim İngilizce olduğu zaman, yani Türkiye’nin dili İngilizce olduğu zaman, kitap şirketlerimize ne kadarlık Pazar oluşur?”</span> Bu sorunun yanıtını bulmuşlar, bir sürü hesap kitap yapılmış. Ben o zaman 20 senede böyle bir şey olmaz dedim. Ama 20 sene geçti ve bu iş oluyor. Şimdi ders kitapları olduğu gibi İngiltere’den, Amerika’dan geliyor. Hem burayı bitiriyorlar, hem para kazanıyorlar.”<a href="../Text/Azinlik_split_037.html#footnote-287-72" id="footnote-287-72-backlink">[72]</a> Türkiye’nin birçok yönden ABD güdümünde olduğu tartışılmaz bir gerçek ve egemen olan gücün tüm dünyada uyguladığı sömürgeleştirme çabaları her yönüyle bir gerçek olarak karşımızda. Sadece dil alanında yapılacak çalışmalar bu sömürgeciliğe karşı etkili olamaz, ancak sömürgecilerin ilk hedefi olan dile sıkı sarılmak gerekiyor. Bunu yaparken azınlık dillerinin de göz önünde bulundurarak ve tekdilli Anglo-Amerikan saldırısına karşı “çokdilli-çokkültürlü” bir direniş hattı oluşturmak gerekiyor.</p>
</body>
</html>
