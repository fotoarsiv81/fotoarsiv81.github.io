<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Azinlik</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="calibre4" id="calibre_toc_28"><span class="idebold">Ulus, Azınlık, Halk, Etnik Grup Tanımları</span></h2>

  <p class="normal">Ulus, azınlık, halk, etnik grup kavramlarının tanımlarını yaparak konuya başlayacak olursak, Türkiye’de azınlık ve halk arasındaki ayrım kavranamamakta ya da bilinmemektedir. Çünkü bir topluluğu tanımlarken uluslar arası anlamda kullanılan bir terim birçok yanlış anlamaya neden olabilecek durumdadır. Bu yüzden bir topluluğu tanımlarken arkasından gelen terimin önemi oldukça fazladır.</p>

  <p class="normal">“Ulus, tarihsel olarak oluşmuş, kararlı bir dil, toprak, iktisadi yaşam ve kendini kültür ortaklığında dile getiren ruhsal biçimlenme birliğidir.</p>

  <p class="normal">Ve ulusun, her tarihsel yapıda göründüğü gibi, değişim yasasına uyduğu, kendi tarihine, bir başlangıç ve bir sona sahip bulunduğu kendiliğinden anlaşılır. Sözü edilen göstergelerden hiç birinin, tek başına alındığında, ulusu belirlemeye yetmedi-ğini belirtmek gerekir. Dahası, bu göstergelerden bir tekinin bile yokluğu, ulusun ulus olmaktan çıkması için yeter.”<a href="../Text/Azinlik_split_037.html#footnote-287-94" id="footnote-287-94-backlink">[94]</a></p>

  <p class="normal">Dar anlamıyla “etnik küme” aynı anadilini paylaşan bir insan topluluğu anlamına gelmektedir. Örneğin Katalonya’da oturan Katalanlar, Katalan dilini koruyabildikleri ve konuşarak yaşattıkları için İspanyol ulusu içinde Katalan etnik grubunu oluşturuyorlar.<a href="../Text/Azinlik_split_037.html#footnote-287-95" id="footnote-287-95-backlink">[95]</a></p>

  <p class="normal">“Kendi” tarafından tanımlanmış ya da “öteki” tarafından tanımlanmış bir ulus olmanın görece önemi konusunda da görüş ayrılığı vardır. “Kendi” tarafından tanımlanmış herhangi bir grubun özbilince sahip olması gerektiği açıktır. Bir grup, bir otorite tarafından bir grup olarak algılandığında “öteki” tarafından tanımlanmıştır.<a href="../Text/Azinlik_split_037.html#footnote-287-96" id="footnote-287-96-backlink">[96]</a></p>

  <p class="normal">Bir ulus ile etnik bir grup nasıl ayırt edilecek? Bütün ulusların merkezinde egemen bir etnik çekirdeğin –yani egemen etnik grup- bulunduğu anımsanırsa, ayrım açık olmaz. Bu nedenle bazı etnik gruplar, ulus olabilirler. Bir grup, ulus niteliğini kazanmak için çoğunlukla –fakat görüleceği gibi asla her zaman değil- ortak bir işbölümü ya da ekonomik birliğe, herkes için eşit hak ve ödevleri öngören ortak yasal kodlara ve topraksal bir temele sahip olmalıdır. Bir etnik grup belirli bir toprakla ilişkilenebilir, buna rağmen, bunlar tek başlarına, etnik gruplarla bağlantılı özellikler değildir. Bir etnik grubun, diğer etnik gruplara uygun olmasa da, “yasal kodlar”la hemen hemen aynı işi gören kendi gelenekleri ve “kurallar”ı da olabilir.<a href="../Text/Azinlik_split_037.html#footnote-287-97" id="footnote-287-97-backlink">[97]</a></p>

  <p class="normal">Birçok kişiye göre bir “halk”ın bir “azınlık”tan daha yüksek bir statüsü vardır. Uluslar arası sözleşmelerde azınlıklara verilmeyen kendi kaderini tayin hakkı, halklara verilmiş görünüyor. Bir halk ile bir azınlık arasındaki ayrım, uygulamada net değildir. Kendi kaderini tayin ifadesi de kesinliği olmayan bir ifadedir. Çeşitli kendi kaderini tayin türleri vardır. Kendi kaderini tayin, kendi devletini kurma hakkını gerektirmeyebilir. Örneğin, “iç kendi kaderini tayin”, bağımsız bir devlet olmayı gerektirmeyen ve genel olarak azınlık hakları olarak bilinen olguyu kapsar.<a href="../Text/Azinlik_split_037.html#footnote-287-98" id="footnote-287-98-backlink">[98]</a></p>

  <p class="normal">Ulusların kendi kaderini tayin hakkı üzerinde en önemli tezler Lenin ve Stalin tarafından ileri sürülmüştür. 1917 Ekim Devriminden sonra birçok ulusun bulunduğu bir imparatorlukta bu sorun önemli bir gündem maddesi olmuş ve tüm uluslar kendi kaderlerini tayin etme hakkına kavuşmuşlardır, ancak hiçbiri ayrılmamış ve federasyon (daha sonra Sovyet Sosyalist Cumhuriyetleri Birliği adını almıştır) kurmuşlardır. Lenin’in bu konuda düşünceleri şöyledir; “a) Egemen ulusun (ya da nüfusun çoğunluğunu oluşturan ulusun) siyasal yönden ayrılma isteğini gösteren ulusa karşı hangi biçimde olursa olsun kuvvet kullanmasına, koşulsuz olarak karşı çıkmalıdırlar; b) Bir ayrılma durumunda, söz konusu topraklarda yaşayan nüfus tarafından genel, dolaysız ve eşit oy hakkı temeline dayalı olarak gizli oyla kararlaştırılmasını istemelidirler”<a href="../Text/Azinlik_split_037.html#footnote-287-99" id="footnote-287-99-backlink">[99]</a></p>

  <p class="normal">Kısaca ulusların kendi kaderini tayin hakkı konusunu dört maddede özetleyebiliriz:</p>

  <p class="normal">-Ezen ulusun, siyasal yönden ayrılma hakkı için mücadele eden ezilen ulusa karşı kuvvet kullanmasına kesin olarak karşı çıkılması,</p>

  <p class="normal">-Ayrılma hakkının fiilen kullanılıp kullanılmayacağına karar vermenin ezilen ulusun sorunu olduğunun savunulması,</p>

  <p class="normal">-Ulusların kendi kaderlerini tayin hakkına karşı çıkan, ezilen uluslara ve ulusal topluluklara baskı uygulayan ya da uygulanmasını savunan tüm siyasal görüşlere karşı ideolojik savaşım yürütülmesi,</p>

  <p class="normal">-Ulusal ayrıcalıklara ve resmi bir devlet dili olmasına kesinlikle karşı çıkılması.</p>

  <p class="normal">Uluslar arası insan hakları açısından üzerinde fikir birliğine varılmış bir azınlık tanımı yoktur. BM İnsan Hakları Komisyonu’nun Ayrımcılığın önlenmesi ve Azınlıkların Korunması Alt Komisyonu raportörü Francesco Capotorti’nin yaptığı tanım şöyle; “bir devletin nüfusunun geri kalanına göre sayısal olarak az olan, egemen konumda bulunmayan, - o devletin vatandaşı olan – üyeleri nüfusun geri kalanından farklı etnik, dinsel ya da dilsel özelliklere sahip olan ve kültürlerini, geleneklerini, dinlerini ya da dillerini korumaya yönelik üstü örtülü de olsa bir dayanışma duygusu gösteren bir grup.<a href="../Text/Azinlik_split_037.html#footnote-287-100" id="footnote-287-100-backlink">[100]</a></p>

  <p class="normal">Alt Komisyonun Kanadalı üyesi Jules Deschemes’e göre ise azınlık, “bir devletin; sayısal olarak azınlık oluşturan ve o devlette egemen konumda bulunmayan, nüfusun çoğunlu-ğundan farklı etnik dinsel ya da dilsel özelliklere sahip, birbirleriyle dayanışma içinde, üstü örtülü de olsa, varlıklarını sürdürmek için ortak bir istekle yönlenmiş ve amacı çoğunluk ile fiili ve hukuki eşitlik elde etmek olan bir grup vatandaştır.<a href="../Text/Azinlik_split_037.html#footnote-287-101" id="footnote-287-101-backlink">[101]</a></p>

  <p class="normal">AGİK Kopenhag İnsani Boyut Belgesi, 1990’da şunu belirtmektedir: “Bir ulusal azınlığa ait olmak, kişinin bireysel bir seçimidir ve böyle bir seçimin varlığından hiçbir olum-suzluk kaynaklanamaz.”<a href="../Text/Azinlik_split_037.html#footnote-287-102" id="footnote-287-102-backlink">[102]</a> O halde, devletler bir azınlığın varlığını tanımakla yükümlü olmasalar da, bir kişi, bir azınlığa ait olmayı seçebilir ve kendi azınlık kimliğini koruma iradesini açıklayabilir.<a href="../Text/Azinlik_split_037.html#footnote-287-103" id="footnote-287-103-backlink">[103]</a></p>

  <p class="normal">Bu kavramların Türk Dil Kurumu’nun hazırladığı Türkçe Sözlük’te nasıl tanımlandığına bir bakalım;</p>

  <p class="normal">Ulus: Toprak, ekonomik yaşam, dil, ruhsal yapı ve kültürel özellikler yönünden ortaklık gösteren; tarihsel olarak oluşmuş en geniş insan topluluğu (Millet)</p>

  <p class="normal">Halk:</p>

  <p class="normal">1) Aynı ülkede yaşayan, aynı uyrukta olan insan topluluğu.</p>

  <p class="normal">2) Aynı soydan gelen, ayrı ülkelerin uyruğu olarak yaşayan insan topluluğu.</p>

  <p class="normal">3) Bir ülke içerisinde yaşayan değişik soylardan insan topluluklarının her biri.</p>

  <p class="normal">4) Belli bir bölgede ya da çevrede yaşayanların tümü.</p>

  <p class="normal">Azınlık:</p>

  <p class="normal">1) Bir toplulukta herhangi bir nitelik bakımından ayrı ve ötekilerden sayıca az olanlar.</p>

  <p class="normal">2) Toplumbilim açısından ise: bir ülkede egemen ulusa göre ayrı soydan ve sayıca az olan topluluk.</p>

  <p class="normal">Kimlik: Toplumsal bir varlık olarak insana özgü¸ olan belirti, nitelik ve özelliklerle, birinin belirli bir kimse olmasını sağlayan şartların bütünü.</p>

  <p class="normal">Etnik : (Yunancada kavim, ulus, budun) kavimle ilgili, budunsal, kavmi.</p>
</body>
</html>
