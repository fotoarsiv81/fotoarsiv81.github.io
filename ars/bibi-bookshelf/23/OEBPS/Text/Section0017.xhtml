<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;">9 </h2>

  <h2 style="text-align: center;">POLİZENTRİK KAPİTALİZM <span style="font-variant: small-caps;">VE SORUNLU</span> ABD <span style="font-variant: small-caps;">HEGEMONYASI</span></h2>

  <h4 class="sigil_not_in_toc" style="text-align: center;"><span style="font-weight:bold;">(2001 VE SONRASI)</span></h4>

  <p>Neoliberalizmin başlangıç tarihini 1974 olarak belirlemek ne kadar mantıklıysa, sonunu bugünle tarihlendirmek de o kadar anlamsızdır. Ancak neoliberalizmi baştan sona kadar sadece bir dönemle sınırlamak da doğru olmaz. İç politikada birbiriyle bağlantılı bir dizi yönetimden çekilme girişimleriyle karşı karşıyayız. Dış politikada ise -yani mekânsal açıdan- yüzyılın başından bu yana bir darbe vuruşu gözlemlenmektedir. Karşı dünyayı oluşturan sosyalist sistemin 1989’daki sonu da Önemli bir aşama olmayı hak ediyor. Aynı şekilde 70’li yıllardan bu yana uluslararası sermaye ve mal ihracının dolaşımını sürekli kolaylaştıran girişimler de. Ne var ki 2001 yılından bu yana görülen şu olgular yeni şeylerdir:</p>

  <ol>
    <li>Enerji kaynaklarına yönelik sürekli çatışmalar;<br /></li>

    <li>Kapitalizm içi hegemonya çatışmaları;<br /></li>

    <li>Yeni kapitalist toplumların büyüyen önemi;<br /></li>

    <li>Finans, mal ve iş gücü pazarlarının birbirinden kopuk yapılarının yerleşik hale gelmesi.<br /></li>
  </ol>

  <p>1. 1973 ve 1979 yıllarındaki petrol krizi, çok gelişmiş kapitalist toplumların ekonomik gelişmesini yönetmese bile, petrol ihtiyacı nedeniyle periyodik krizleri derinleştirebileceğini göstermişti. Bu kriz yeni enerji kaynaklarının aranmasına neden olmuştu. Bunun yerini atom enerjisinin alabileceğine dair toplumda ortak bir anlayış bulunmaktaydı. Birinci petrol kriziyle birlikte gündeme gelen atom enerjisi ve atom çubuklarının depolanma sorunu, toplumda gergin tartışmaların ateşleyicisi olmuştu. Güneş enerjisi, bitkisel enerji (biyoenerji), rüzgar enerjisi -topluca: yenilenebilir enerji kaynakları- ve enerji tasarrufu yaptıran teknoloji, genel anlamda kabul görmüş enerji kaynaklarıydı, ancak bu kaynaklardan elde edilen enerji miktarı, henüz fosil ve atom enerjisinin yerini alabilecek kadar yoğun değildi. Söz konusu olan kriz, maddi temeldeki bir krizdi. Gerçi bilimsel ve teknolojik gelişme, bu krizi alt etmeye yeterdi, ancak bunu karşılayacak ekonomik ve siyasi kararlar ya hiç alınmaz ya da çok gecikmiş bir şekilde alınırdı. Aynı durum, insanın yönetmekte aciz kaldığı iklimsel değişiklikler için de söz konusuydu. Siyaset ve ekonomik çevrelerin büyük bir çoğunluğu, geleneksel işleyişin devam etmesinden yanaydı: fosil atıklarının ve atom enerjisinin hızlandırılmış tüketimi. Buna, yeni olan ve hem fosil atıklarına destek olacak, hem de yenilenebilir enerji kaynaklarını devre dışı bırakacak yüksek bir teknoloji (atom füzyonu) eklenmişti. Ancak burada tayin edici bir gelişme yaşanmadı. ABD'nin dış politikasının amacının, en azından 1991 yılındaki Irak savaşıyla birlikte, enerji kaynaklarını uzun vadeli olarak güvence altına almak istediği ortaya çıkmıştır. 2001 yılındaki İslami terörün “Dünya Ticaret Merkezi'ni vurmasından sonra, “teröre karşı savaş” adı altında yürütülen söz konusu politikaya ağırlık verilmiştir.</p>

  <p>Çin gibi ülkelerin de katılmasıyla, petrole yönelik talepte bir artış görülmüştür; petrol rezervlerine yönelik gelecek tahminleri, petrol üreten bazı ülkelerin hem petrol piyasasında hem de dünya siyasetinde önemli roller üstleneceğini gösteriyor. Bu ülkelere, 90'lı yıllardaki krizle birlikte ekonomik bir gelişme içinde bulunan Rusya özellikle dâhildir: sadece petrolüyle değil, aynı zamanda doğal gazıyla da. Venezüella'da iktidara gelen sosyalist devlet başkanı Hugo Chavez, politikasını petrol gelirlerinden sağladığı sosyal yardımlara dayandırmaktadır.</p>

  <p>2.Anlaşılan Avrupa'nın bölgesel politikaları da en azından bir kısmı, enerji politikasına göre düzenlenmektedir, özellikle de Rusya’yla ilişkilerde.</p>

  <p>Bununla da, 2001 yılından bu yana Öne çıkan kapitalistlerin kendi aralarındaki bir hegemonya çatışması alanı daha belirtilmiş olmaktadır: ABD ile Avrupa'nın bir kısmı arasında; Rusya ile Çin arasındaki çıkar gerilimleri.</p>

  <p>3.Sömürge sonrası ortaya çıkan toplumlarla (Hindistan, Latin Amerika), eski sosyalist toplumlar yeni bir faktör oluşturmaktadırlar; hem mal ve petrol ihraç eden hem de kapitalist metropollerin rakiplerinin ürettiği malları ithal eden ülkeler olarak. 1989 yılından sonra yenilmiş olarak görülen sosyalist ülkelerin bulunduğu bölge, yeni bir bin yıla girerken, en azından Çin ve biraz da Rusya açısından ayakları üzerinde duran ve güçlü kapitalist rakipler olarak öne çıkmışlardır (eğer Çin kapitalizmini, henüz tam gelişmemiş bir alt kapitalizm olarak, ancak canlı ve gelişmeye aday bir kapitalizm olarak kabul edersek). Yatırımlarıyla ve ham madde kaynaklarına yönelik talebiyle Çin, Afrika’da önemli siyasi ve ekonomik gelişme kaydetmiştir ve ayrıca bu yolla, bölgenin ekonomik açıdan rahatlamasına da katkıda bulunmaktadır. Aynı şekilde Arjantin, Brezilya, Şili, Venezüella (biraz daha alt seviyede olmakla birlikte diğer Latin Amerika ülkeleri de), Hindistan, Güney Afrika ve Güney Kore de dönem dönem olsa da ve her ne kadar bu seviyeye yeni bin yılın başlarında gelmiş olsalar da, önemli aktif kapitalist ülkeler olarak öne çıkmaktadırlar. Artık "eşikteki ülkeler” kavramı içinde bulunduğumuz durumu tam olarak açıklayamıyor. Çağdaşlarımız tarafından dikkat çekilen bir başka özel devletler grubuysa, BRIC-ülkeleridir (Brezilya, Rusya, Hindistan, Çin ve Güney Afrika). Ancak bu ülkeler kendi içlerinde homojen değillerdir. Bunların uluslararası ekonomi üzerindeki etkilerinin ortak yanı, ya büyük nüfuslara, ya ham madde kaynaklarına ya güçlü pazarlara ya da uluslararası piyasanın ihtiyaç duyduğu sermayeye sahip olmalarıdır. Diğer bazı uzmanlar, farklılıkları ortak yanlarından daha fazla olan bu ülkeleri, ortak bir grupta toplamanın bir anlamının olup olmadığını sormaktadırlar.</p>

  <p>İki kutuplu dünyanın egemen olduğu 1945-1991 döneminde ABD, -her ne kadar bir “üçlü yönetim”den (ABD, Avrupa ve Japonya) bahsedilse de- kapitalist “Batı"nın önder ülkesiydi. Çin'de kapitalizmin (en azından ekonomik açıdan) hâkim hale gelmesinden, Hindistan’ın ekonomik olarak büyümesinden ve birçok Latin Amerika ülkesinin yanı sıra Avrupa'nın nispeten ayrı bir istikamete girmesinden sonra ABD'nin dünya çapındaki merkezi konumunda bir gerileme baş göstermişti. Bu durumda yeni başlayan üçüncü bin yılda, tamamen olmasa bile metropollerin, yarı çevrenin, çevrenin ve dış alanda kalanların ilişkilerinin düzenlendiği, geçici ve çok kutuplu yeni bir dünya periyodunun başladığını söyleyebiliriz. Buna benzer bir durumu, 18. yüzyıldaki Fransa-Büyük Britanya rekabetinde ve yine 1870-1945 yılları arasındaki Almanya, Fransa, Büyük Britanya ve ABD ilişkilerinde görmüştük. Çin, Hindistan, Latin Amerika, Japonya, Avrupa ve ABD ise bugünün aktörleri olmaya adaydırlar. ABD'nin öncülüğü şimdilik tartışılamaz, ancak bir dönem sonra o da tahtından edilebilir. Ancak konumunu yeniden pekiştirebilir de. Dünyanın ısınması sorunu, yani iklim değişikliği sorunu, ABD, Avrupa ve yeni gelişmekte olan sanayileşmiş ülkeler arasındaki hegemonyanın yeni bir alanı haline gelmiştir. Bu sorun hâlâ merkezi bir sorun haline gelmemiştir, ancak ilk işaretlerini vermektedir. Öte yandan ABD'de "neoliberal küreselleşmeden askeri küreselleşmeye doğru bir rejim değişikliliğinin” olacağından da bahsedilmektedir. (Rilling 2007, s. 143)</p>

  <p>4.Finans, ürün ve iş gücü piyasasının birbirinden kopuk hale gelmesi 1973 yılındaki Bretton Woods sisteminin sona ermesiyle birlikte başlamıştı. Şimdi bu yapının istikrarlı hale geldiğini görüyoruz. Peki, bu yapı, hangi şartlarda değişikliğe uğrayabilir: bu pazarların yıkılması (ya da en azından bunlardan sadece birinin yıkılması: iş gücü pazarı; tam olarak ifade etmek gerekirse: onun sürekli daraltılmasının yıkılması); yeni bir korumacı politika ya da uluslararası çapta uygulanacak Keynesçi bir finans yapı.</p>

  <p>Eğer yukarıda saydığımız dört durum, kapitalizmin günümüzdeki neoliberal döneminde varlıklarını sürdürmeye devam ederse, bu durumda toplumsal eşitsizliğin derinleştiği, gelir dağılımından kaynaklanan çatışmaların keskinleştiği ve teknolojinin aynı kaldığı veya tümden değişikliğe uğradığı yeni bir gelişme kaçınılmaz olacaktır. Bu da tanıdığımız "kapitalizmin sonu” demektir (Altvater 2005) -ancak bu keskin darbe, 1500 yılından bu yana süregelen bütün tarihi için söz konusudur.</p>

  <p>Nitekim en sonuncu soruya gelmiş bulunuyoruz. Onu da gelecek bölümde işleyeceğiz.</p>
</body>
</html>
