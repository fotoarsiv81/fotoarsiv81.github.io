<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;">7 </h2>

  <h2 style="text-align: center;"> 1945-1973: SOSYAL DEVLET VE SİSTEM ÇATIŞMALARI</h2>

  <p><b>Genel belirtiler</b></p>

  <p>Kapitalist dünyada 1945-1973 yılları arasındaki gelişmeler şunlardı:</p>

  <ol>
    <li>Soğuk Savaş döneminde Sovyetler Birliği ve diğer sosyalist ülkelerle çatışma halinde olma (en azından 1947’den sonra);<br /></li>

    <li>ABD önderliğinde uluslararası siyasi ve askeri ittifaklar (1949 yılında kurulan Almanya da buna dâhildi);<br /></li>

    <li>Uluslararası alanda malların, sermayenin ve kısmen de üretim sürecinin örgütlenmesi (Dünya Bankası, Uluslararası Para Fonu [IMF], Avrupa Ekonomik İşbirliği Örgütü [OECD]);<br /></li>

    <li>Refah devletinin yüksek ve sürekli ekonomik büyüme temelinde inşası;<br /></li>

    <li>Sömürgelerin kurtuluşu;<br /></li>

    <li>Kredi kurumunun sermayenin yoğunlaşmasındaki özel anlamı.<br /></li>
  </ol>

  <p>Sürekli yükselen ekonomik büyüme, bununla birlikte artan refah toplumu belirtileri ve uzun süreli barış ortamı, bu dönemin kapitalizmin altı çağı olarak nitelendirilmesine yol açmıştır. (Marglin/Schor 1991; Hobsbawm 1999, s. 283-499) Bütün kâr yöntemleri, ticaret kârı, artık değer, teknolojik atılım kârı ve tekelleşme kârı tamamen gelişmiştir; savaş dönemindeki zorla çalıştırma ve ekonomik sömürü (1914-1945) gibi yöntemler Önemini kaybetmiştir.</p>

  <p>Kapitalist merkezlerdeki sermaye yoğunlaşması (sonradan Keynes’ten esinlenerek), Deficit-Spending (bütçe açığı) politikasına uygun para ve mali politikalarla desteklendi: Devlet ve şirketler krediler alıyor, bunlarla yatırım yapıyor ve sonra da talep yaratarak bunu üretimleriyle karşılıyorlardı. Tam istihdam ve yüksek kâr oranıyla faizler ve anapara ödenecektir ve hatta devletin harcamaları yeniden büyütülecektir. Önce kredilerle ve sonra da yüksek ücretle kışkırtılan talep, sermaye yoğunlaşmasının (talebe yönelik ekonomik politikalar) esas nedenini oluşturmaktadır.</p>

  <p>Mali ve para politikalarının gerçekten de böyle bir sonuca neden olması, Macar teorisyen Janossy nin 1966 yılında “yeniden inşa dönemi” olarak açıkladığı özel bir uyumla mümkündü.</p>

  <p>Ona göre sanayi devrimine dayanan ekonomiler, uzun vadeli bir büyüme trendi izlerler. Bunlar sürekli artan bir mal ve iş gücü potansiyeline dayanırlar. Savaş ve krizlerde duraksama içine girebilirler; darbe ve tahribatlara da maruz kalabilirler. Ancak ardından görülmemiş boyutta bir büyüme içine girer ve eski düzeyi aştıktan sonra da bu hızını bir süre daha kaybetmez.</p>

  <p>Janossy'e göre:</p>

  <blockquote style="margin: 0 0 0 40px; border: none; padding: 0px;">
    <p>ekonominin yeniden inşa dönemi, savaştan önceki düzey yakalandığı halde, daha uzun bir süre devam eder. Ekonominin yeniden inşa dönemi-bizim anlayışımıza göre-gerçek anlamda, savaştan önceki varması gereken noktaya kadar, yani savaşın olmadığı şartlarda varması gereken noktaya kadar devam eder. (Janossy 1966, s. 16)</p>
  </blockquote>

  <p>Burada önemli olan savaşla birlikte tahrip edilen üretim birimlerinin ve araçlarının hızla yeniden inşa edilmiş ve hatta büyütülmüş olmasıdır; çünkü o kadar can kaybına rağmen, üretimin yapısındaki kalite muhafaza edilmiştir.</p>

  <p>Janossy araştırmalarını Avrupa (Sovyetler Birliği buna dâhildi, çünkü onun tarafından öngörülen gelişme sistemler üzerinde de etkide bulunur) ve Japonya üzerinde yoğunlaştırmıştı. Ancak savaştan çok fazla zarar görmeyen ABD, İsviçre ve İskandinav ülke ekonomilerinin neden büyük bir büyüme içine girdikleri sorunu ayrıca bir açıklamaya muhtaçtır. Onun şu açıklaması, yani savaştan sonra sadece yenilen değil, aynı zamanda yenen ülkedeki üretimin de “dip noktaya” ulaşacağı açıklaması ABD için geçerli olabilir. (Age. s. 17) Belki de daha önemlisi, Avrupa'nın inşası sırasında büyük miktarda ABD kredisine ve mallarına ihtiyaç duyulmasıdır ve ayrıca Soğuk Savaş dönemindeki silahlanmanın da ekonomik büyümeyi olumlu anlamda etkilemiş olmasıdır. Yeniden inşa sürecindeki büyük çöküş, hem de iki anlamda (1.küçülmenin göğüslenmesi, 2. eğer kesintiye uğramasaydı yaşanması gereken ekstra beklenen büyümeyle birlikte) ortaya çıkınca, ABD için dünya ekonomik krizi (1929-1933) kabul edilmeliydi. İsviçre ve İskandinav ülkelerinin “ekonomik harika’sının nedeni ise bu ülkelerin, eskiden savaş yürüten ülkelerin yeniden inşası sırasında bu ülkelerin ihtiyaç duydukları mallan bol bol üretmiş olmalarıdır.</p>

  <p>Bu dönemin, kapitalizm tarihinde özel bir konuma sahip olduğunu, gelişmiş ülkelerin 1830-1990 yıllarına ait yıllık GSMH oranlarını aşağıdaki veren çizelgeden de görebiliriz:</p>

  <p><img alt="tablo1" src="../Images/tablo1.png" /><br /></p>

  <p>Sömürgelerde,yarı sömürgelerde ve bağımsız gelişmekte olan ülkelerde ise şöyledir:<br /></p>

  <p><img alt="tablo2" src="../Images/tablo2.png" /><br /></p>

  <p>1945-1973 dönemi şöyle alt kısımlara ayrılabilir:</p>

  <ol>
    <li>Yeniden inşa dönemi (1945- ve tahminen 1960) ve<br /></li>

    <li>Dışa açılma dönemi (tahminen 1960-1973).<br /></li>
  </ol>

  <p>Bu dönemin hareket ettirici gücü şunlardı:</p>

  <ol>
    <li>Dışa açılma dönemindeki tamamlanamayan veya sermayenin yeniden yoğunlaşması. Savaş tahribatları ortadan kaldırılmıştır 0=eski sermaye yoğunlaşmasının düzeyi yeniden yakalanmalıdır). Bu durum esas olarak Orta ve Batı Avrupa için geçerlidir. (Tahribata uğrayan Doğu Avrupa'daki yeniden inşa faaliyeti kısmen yavaş olmuştur.)<br /></li>

    <li>Başka ülkelerden gelen yabancı işçilerle birlikte iş gücü pazarı hareketlenmiştir.<br /></li>

    <li>İhtiyaç duyulan stratejik yatırımlar için kullanılan krediler;<br /></li>

    <li>Silahlanma yoluyla ekonomik canlanma ve istikrar.<br /></li>
  </ol>

  <p><span style="font-style:italic;"><b>Maddi altyapı</b></span></p>

  <p>İkinci Dünya Savaşı'ndan sonra buhar makinesi çağı tümden sona ermişti. Onun yerini elektro motorları almış, yakıtla çalışan motorlar ise gün geçtikçe daha fazla yaygınlaşmıştı. Demir yolları da elektrikli hale getirilmişti. İnsan ve eşya taşımacılığı, tıpkı ABD'de olduğu gibi esas olarak otomobil üzerinden yapılmaya başlanmıştı. Bununla birlikte petrol de temel yakıt malzemesi olmuştu.</p>

  <p>20.yüzyılın başında proto-teknoloji aşamasında bulunan plastik, artık bu konumundan çıkmıştı. Sentetik malzemelerin günlük hayattaki kullanımı o derece yaygınlaşmıştı ki artık bir naylon-devriminden bahsedilebilirdi. Artık beton sadece yol, ordu ve devlet işlerinde değil, sivil alanlarda da kullanılmaya başlanmıştı. 50’li yıllardan itibaren yollardaki taşlar, asfaltın altında kaybolmuş ve böylece asfalt da proto-teknolojik aşamanın ötesine geçmişti.</p>

  <p>Geçmişteki maddeler ve onların yerini alan yeni ürünler şunlardı:</p>

  <ul>
    <li>Pamuk,<br /></li>

    <li>Doğal taş ve tuğla,<br /></li>

    <li>Demir,<br /></li>

    <li>Çelik,<br /></li>

    <li>Ahşap,<br /></li>

    <li>Cam,<br /></li>
  </ul>

  <p>Bunların yerini;</p>

  <ul>
    <li>Sentetik iplik,<br /></li>

    <li>Plastik,<br /></li>

    <li>Beton ve<br /></li>

    <li>Asfalt almıştı.<br /></li>
  </ul>

  <p>1960’lı yıllardan itibaren uçak kitlesel ulaşım aracı olmuş ve bununla birlikte de turizm diye bir sektör ortaya çıkmıştı. Telefon artık gelişmiş kapitalist ülkelerdeki her evin vazgeçilmez bir aracı durumundaydı. Uzay tekniği ise sadece kapitalist gelişmenin değil, aynı zamanda ABD ve Sovyetler Birliği silahlanmasının bir sonucuydu. 1957 yılında ilk kez SSCB, uzaya insansız bir araç göndermişti; 1961 yılında da insanlı bir aracı dünyanın yörüngesine oturtmuştu. 1969 yılında ise Amerikalı astronotlar aya ayak basmışlardı.</p>

  <p>Plastiğin ve fosil kökenli yakıtların (Özellikle de otomobilde) artan oranda kullanılması, toprak, su ve atmosferin yüksek miktarda kirlenmesine neden olmuştu; gerçi bu arada kömürün ısınmada daha az kullanılması da bazı bölgelerdeki çevre kirlenmesini azaltmıştı.</p>

  <p>Bu arada eğlence sektöründe kullanılmaya başlayan elektronik aletler, yeni bir arz ve talep alanı ortaya çıkarmıştı. Ses kasetleri, müzik plaklarıyla rekabet eder hale gelmişti. Ellili yılların ortasından itibaren de televizyon radyonun yerini almaya başlamıştı.</p>

  <p>Dondurucularla birlikte yiyecek endüstrisi yeni bir alan keşfetmişti. Buzdolabı ve çamaşır makinesi ise ev işlerinde bir devrime yol açmıştı. Ev işlerinde kullanılan el emeği makineleşmeyle birlikte oldukça azalmıştı.</p>

  <p>1960’lı yılların ortalarından itibaren Orta ve Batı Avrupa'daki tarım sektörü, ekonomik işlevi açısından önemini kaybetmeye başlamıştı. Bunun nedeni üretimdeki devasa artış ve artan ithalattı. Her iki sektörün “Agrobusiness”te birleşmesiyle ortaya, besin ürünleri üreten holdingleri ve dağıtım şirketlerini çıkarmıştı.</p>

  <p>O güne kadar Avrupa'da lüks bir ürün olan bazı mallar, artık kitlesel tüketimin bir ürünü haline gelmişti. Özellikle bu, keyif veren ürünler, kahve ve çay için geçerliydi; kısa bir süre öncesine kadar sadece pazarları (iş günleri çoğunlukla arpadan yapılan bir karışım içilirdi) içilen bu içecekler, artık her gün ve her saatte içilir olmuştu.</p>

  <p>Sanayide, tarımda ve ev işlerindeki kol gücü oldukça kolaylaşmıştı. İşgücü alanındaki verimlilik -otomasyonun artması- çalışma saatlerinde akla gelmeyecek kadar kısalmaya neden olmuştu. Bunun yerine hizmet sektöründe ve özellikle de eğitim ve sağlık hizmeti veren küçük işyerlerinin sayısında bir artış yaşanıyordu. Otomasyona rağmen işsizlik söz konusu değildi, aksine sanayileşmiş merkezlere yabancı işçi göçü başlamıştı. Bunun nedeni arzı kat be kat aşan kitlesel talepti. Bunlar şu alanlarda ortaya çıkmıştı:</p>

  <ol>
    <li>Şimdiye kadar kol gücüyle yapılan işler (özellikle de evlerde), sanayinin ürettiği araçlarla yapılır olmuştu (dondurulmuş besin, konserve, elektrikli süpürge, çamaşır makinesi).<br /></li>

    <li>Ortaya çıkarılmış yeni ihtiyaçlar, örneğin eğlence aletleri ve turizm.<br /></li>

    <li>Kitlesel motorize araçlar.<br /></li>

    <li>Kamusal ve yasal olanakların gelişmesiyle büyüyen bakım, eğitim ve sağlık sektörü.<br /></li>
  </ol>

  <p>Sosyolog Burkart Lutz, bütün bu süreci -Rosa Luxemburg'dan esinlenerek- kısa bir süreliğine de olsa refah ve mutluluk yaratan kapitalizmin kendi “iç bölgelerini fethi” olarak nitelendirmişti (Lutz 1984, s. 57).</p>

  <p>Bu arada ekonomik büyümenin yeni bir alanı daha yaratılmıştı: Doğu-Batı silahlanma yarışı döneminde devletin ihtiyaç duyduğu askeri araç ve teçhizatlar. Bu alanda sürekli üretim yapan ve devletle askeri alanda işbirliği yapan bu şirketler, "askeri-endüstri kompleksini oluşturuyorlardı.</p>

  <p>Eğer sanayi adı altında sadece üretimi değil de&gt; aynı zamanda kitlesel dağıtım ve hizmet sektörünü de anlıyorsak o zaman;</p>

  <blockquote style="margin: 0 0 0 40px; border: none; padding: 0px;">
    <ol>
      <li>turizmi;<br /></li>

      <li>eğitim sektörünü;<br /></li>

      <li>sağlık sektörünü;<br /></li>

      <li>perakende satış yapan marketleri;<br /></li>

      <li>eğlence sektörünü (“kültür ve bilinç endüstrisi”) de anlayabiliriz.<br /></li>
    </ol>
  </blockquote>

  <p>Eğitim ve sağlık sektörü biraz daha fazla açıklamaya muhtaçtır: farmakolojik kimya, tıbbi cihazlar, kliniklerin inşası ve örgütlenmesine yönelik arz, hastalık sigortalarının da gelişmesiyle devasa bir talep yaratmıştır.</p>

  <p>60'lı yılların ortalarından itibaren, lise ve üniversite eğitimi sadece toplumun elit kesimine (çoğunlukla aile kökeni itibariyle) ait bir imtiyaz değil, fakat gençlerden oluşan geniş kitlelere de açılmıştır.</p>

  <p>Her iki gelişmenin de bir sonucu vardı:</p>

  <ol>
    <li>İlkesel olarak bütün devletlerin ekonomik ve toplumsal politikasına uygun bir arz yaratmıştır;<br /></li>

    <li>Bilim ve teknoloji yeni bir anlam kazanmıştır.<br /></li>
  </ol>

  <p>Tıpta bu, kendi talebini yaratan ve bulan (öyle ki bu alanda hekimlerin pahalı aletlerinin masraflarını karşılamak için zaman zaman aşırı kapitalistleştirme de söz konusudur) kaliteli ve geniş kitlelere hitap eden yeni bir arz yaratmıştır.</p>

  <p>Bilimin, teknolojinin ve ekonominin ilişkileri dünya çapında -ABD başta olmak üzere- daha da sıkılaşmıştır; ABD'deki bilimsel araştırma, gelişme ve üretim alanındaki boşluk daha da daralmıştır. Böylece bilimin kendisi de -eskiden olduğu gibi, maddi üretimin ve pazarlamanın yanı sıra varlık gösteren, danışılan ve bunların hizmetine koşulan değil- artık bir “madde” haline gelmişti. İnsanların sürekli bahsettiği “bilimsel ve teknolojik devrim”in, kesintisiz devrimden başka bir şey olmadığı ortaya çıkmıştı.</p>

  <p>1953 yılında Francis Crick ve James Dewey Watson'un keşfettiği “ikili sarmal”, gen teknolojisi alanında yeni bir proto-teknoloji yaratmıştı.</p>

  <p>Tarım ve sanayideki maddi üretimde çalışan insanların sayısından daha fazlası artık hizmet sektöründe çalışıyordu.</p>

  <p><span style="font-style:italic;"><b>Sermayenin örgütlenmesi</b></span></p>

  <p>Girişimci kapitalizminin yerini (bunun prototipi Henry Ford idi) manager-kapitalizmi alıyordu; şirketleri artık girişimcinin kendisi değil, anonim şirketlerinin yönetim kurulu yönetiyordu. Ulusal şirketlerin yerini, üretimin farklı farklı ülkelerde yapıldığı (örn. General Motors, Esso, Shell), uluslar ötesi şirketler alıyordu. Şimdiye kadar ulusal sınırlar içinde örgütlenmiş olan kapitalizm de, bundan böyle uluslararası örgütlenmiş kapitalizme dönüşüyordu.</p>

  <p>1944 yılında Bretton Woods’ta, John Maynard Keynes’in de etkin olduğu bir uluslararası hükümetler konferansında, dünya çapında (kapitalist dünyada) para akışını sağlayan ve yöneten iki örgüt inşa edilmişti: Uluslararası Para Fonu (IMF) ve Dünya Bankası. Altınla güvence altına alınmış olan Amerikan doları, bundan böyle sabit döviz olarak kabul edilmişti. (Bunun bir öncülü ise 1929 yılında Uluslararası Değişim Bankası olarak kurulmuş, ancak pek fazla etkili olmamıştı.) Böylece para akışı uluslararası bir ayar manivelasına dönüşmüştü.</p>

  <p>Bunun amacı kapitalist “bir dünya” yaratmaktı, ancak Sovyetler Birliği ve 1945 yılından sonra onun tarafından yaratılmış olan dünya sosyalist sistemi nedeniyle etkili olamamıştı. Bu nedenle Soğuk Savaşan bir gereği olarak, 1947 yılından itibaren sermayenin ve kapitalizmin uluslararası Örgütlenmesine yeniden girişilmişti.</p>

  <p>1947 yılında ABD, biçimsel açıdan savaştan zarar görmüş bütün ülkelerin yararlanabileceği, ancak Sovyetler Birliği ve onun ittifak güçlerinin yararlanmadıkları, bir Marshall Planı ortaya atmıştı. Buna göre Avrupa ülkeleri kredi alacak ve bunlarla da Amerikan mallarını satın alacaklardı. Kredi alan ülkeler (ve Almanya'nın işgal altındaki Batı tarafı) OEEC (Avrupa Ekonomik İşbirliği Örgütü)'de birleşmişlerdi.</p>

  <p>1947 yılında 23 ülke, ekonomi ve ticareti düzenleyecek "General Agreement on Tariffs and Trade” (GATT) antlaşmasını imzalamıştı. Avrupacın kapitalist kesiminde para akışını güvenceye alacak Avrupa Ödeme Birliği kurulmuştu. "Avrupa Kömür ve Çelik Topluluğu” (Montanunion 1951), kömür ve çelik işlerini Avrupalılaştırmıştı; bunu 1957 yılında kabul edilen, ancak 1958 yılında hayata geçen Avrupa Ekonomik Topluluğu (AET) takip etmiş, sonra da bu Avrupa Atom Topluluğu (Euratom)’yla genişletilmişti. Büyük Britanya, İskandinav ülkeleri, Finlandiya ve Avusturya bu kuruluşta yer almamış ve sonra da 1959 yılında kendi ortak Avrupa Serbest Ticaret Bölgesi (EFTA)’ni kurmuşlardı. 1960 yılında OEEC, Kanada ve ABD'nin katılımıyla "Organization for Economic Cooperation and Development”e (OECD) dönüşmüştü. Nitekim 1967 yılında Montanunion, AET ve Euratom, Avrupa Topluluğuma dönüşmüş ve bunun yanı sıra bir de Avrupa Komisyonu kurulmuştu.</p>

  <p><span style="font-style:italic;"><b>Emeğin örgütlenmesi</b></span></p>

  <p>1945 ve 1973 yılları arasında iş gücünün birliği, OEEC veya OECD ülkelerinde en yüksek örgütlenmesine erişmişti. Bunların temel Örgütleri sendikalar ve işçi partileriydi.</p>

  <p>İskandinav ülkelerinde, Almanya ve Avusturya’da sendikalar birliği biçimsel açıdan siyasi partiler üstüydü, ancak genelde sosyal demokrat yöneticilere sahipti. Büyük Britanya'da Labour Party (İşçi Partisi), esas olarak sendikaların bir birliği gibiydi. İtalya ve Fransa'da ise sosyal demokrat, sosyalist, komünist, Hıristiyan demokrat olmak üzere bütün siyasi yelpazeyi temsil eden sendikalar bulunmaktaydı. ABD'deki sendikalar, Avrupa’ya göre siyasi partilerin dışındaydılar, ancak Cumhuriyetçilerden ziyade Demokratlara daha yakın duruyorlardı.</p>

  <p>Sosyal Demokrat partiler geçmişte olduğu gibi sadece kol emeğiyle geçinen işçilere değil, fakat devlet kurumlarında çalışan çok sayıda memura da dayanıyorlardı. O güne kadar Marksist kalanlar da bundan böyle bu zemini terk etmişlerdi. (1959 yılında SPD Godesberger Programı'nı kabul ederek, piyasa ekonomisine ve piyasaya yönelik müdahalenin sadece kriz zamanlarında yapılmasına onay vermişti.) İşçi çevreleri, -örneğin işçi mahalleleri ve toplu konutları- 1960 yılından sonra dışa kapalılığa bir son vermişti. Proleter topluluklar ve kültür hareketi, 1945 yılından sonra Orta Avrupa'da eski konumunda değildi; Güney Avrupa ülkelerinde bu ilişki 1970’li yılların ortalarına kadar yaşamaya devam etmiş, ancak orada da çözülmeye başlamıştı.</p>

  <p><span style="font-style:italic;"><b>Emek ve sermayenin ortak örgütlenmesi</b></span></p>

  <p>İş ve sermaye ilişkisi, OECD ülkelerinde üç aşamadan geçmişti:</p>

  <p>A. 50’li yılların ortalarına kadar Fransa, İtalya ve Almanya'da işçi mücadeleleri yaşanmaktaydı; buna karşın ABD'de, İskandinav ülkelerinde ve İsviçre’de "Industrial Relation” karşılıklı anlayış içinde yürütülüyordu.</p>

  <p>B. Bu karşılıklı anlayış, 50’li yılların ortalarından itibaren Orta Avrupa'da da hâkim hale gelmeye başlamıştı. Komünist partilerin ve komünist eğilimli sendikaların güçlü olduğu İtalya ve Fransa'da böylesi bir yola girilmedi, ancak orada da açıktan çatışma eğilimi gerilemişti. Bu ülkelerdeki sınıf çelişkisi birbirine benzer bir şekilde daralmıştı. (İtalya’da bu durum “anni neri”, yani işçi sınıfının kara günü olarak nitelendiriliyordu.) İşçilerin tavizler koparması üzerine orada da uyum korporatizmi hayata geçirilmişti:</p>

  <ol>
    <li>Çalışma saatlerinin kısaltılması (Federal Almanya'da 1955 ila 1970 yılları arasında 48 saatten 40 saate indi); uzun süreli eğitim ve erken emeklilikle birlikte yaşam boyu çalışma süresi de kısalmış oldu.</li>

    <li>Reel ücretlerin yükseltilmesi;<br /></li>

    <li>Karar mercilerinin çeşitli aşamasında yer alma (1951 yılından itibaren maden sektöründe Fransa'da “planification”, Federal Almanya'da ise ‘eşitlerin ortak karar alma’ çerçevesinde; 1952 yılından itibaren büyük şirketlerin yönetiminde üçte bir oranında yer alma [1976: sendikal temsilcilerinin sayısı eşitlenene kadar yakınlaşmıştı]; yönetimin, personele ilişkin alacağı kararlarda sendika temsilcilerinin onayı -sendikaların işverenlere karşı bir zaferi olarak- alınacaktır; bu sonuncu kazanımın tam istihdam dönemlerinde işçiler açısından önemli bir güvence olduğu ortaya çıkmıştı: böylece grev ve benzeri nedenlerle ortaya çıkacak iş aksamaları da önlenmiş oluyordu. Buna karşın işçi sınıfı ücret ve çalışma saatleri konusunda önemli tavizler vermek zorunda kalmıştı ki bu da sonuçta bütün çalışanların yararınaydı;<br /></li>

    <li>Sözleşme özerkliğinin ve tüm bir sektörü bağlayan sözleşmelerin devlet güvencesi altında olması;<br /></li>

    <li>İşgücünün yararını gözeten kurumsal düzenlemeler, örneğin işyeri güvencesi;<br /></li>

    <li>Ücret kaybını telafi eden devlet garantileri (örn., Federal Almanya'da ihtiyarlık sigortasının yanı sıra devlet güvencesi altındaki “kuşaklar emekliliğinin kabul edilmesi; inşaat sektöründeki kötü hava şartları nedeniyle ücret kaybının karşılanması ve hastalık sigortalarının ücret kaybını üstlenmesi).<br /></li>
  </ol>

  <p>Toplumsal uyum siyaseti, bir ekonomik büyüme ve talep antlaşmasıydı.</p>

  <p>Üretim verimliliğinin artması şuna yol açıyordu:</p>

  <ol>
    <li>Ücret artışına,<br /></li>

    <li>İşçilerin, girişimciler tarafından sadece bir masraf olarak değil, fakat aynı zamanda tüketici olarak görülmesine,<br /></li>

    <li>Yeni yatırımlara,<br /></li>

    <li>Artık değer’de yeni bir artışa,<br /></li>

    <li>Çok daha fazla istihdama.<br /></li>
  </ol>

  <p>Bu yönelim sadece Avrupa’yla sınırlı değildi. Henüz 1948 yılında ABD'de General Motors ve sendikalar (United Automobile Workers) arasında <span style="font-style:italic;">“ücretlerin yükseltilmesini sağlayacak bir sistemin bulunması için sendikaları, verimliliği artırıcı tedbirler almak ve teknolojik yenilikleri desteklemek yönünde bir tutum almaya çağıran"</span> bir sözleşme imzalanmıştı. (Heilbroner/Milberg 2002, s. 136. Almancası GF)</p>

  <p>Sendikaların uyumlu konumları şunların gerçekleşmesine yol açmıştı:</p>

  <ul>
    <li>Tam istihdam onların partner olarak güçlerini artırmıştı.<br /></li>

    <li>Sovyetler Birliği ile yaşanan sistem çatışması, işçi sınıfı hareketi içindeki radikallerin zayıflamasına neden olmuştu; çünkü hem işçiler antikomünist bir tutum almaya zorlanıyordu, hem de işverenler sisteme biat eden işçilere iş ve ücret garantisi veriyordu. Özellikle bu durum, sürekli sosyal devlet düzenlemelerinin hayata geçirilmesine olanak sağlıyordu ki bu sayede dar gelirli ailelerin çocukları da yüksek öğrenim görebiliyordu.<br /></li>

    <li>Sosyal demokratların cömertçe yasama ve yürütmenin yanı sıra, kent yönetimlerinde ve diğer devlet kurumlarında yer almalarının teşvik edilmesi. Bu durum özellikle Federal Almanya, Avusturya, İskandinav ülkelerinde ve Büyük Britanya'da görülmekteydi.<br /></li>
  </ul>

  <p>Ancak Büyük Britanya bu konuda dikkat çeken bir istisnayı oluşturuyordu: Labour Party 1945-1951 yılları arasında kara ve hava ulaşımını, Bank of England’ı, madenleri ve elektrik üretim birimlerini devletleştirmişti; ayrıca 1948 yılında genel sağlık sistemini (National Health Service) hayata geçirmişti. 1951 yılında iktidara gelen Muhafazakar Parti bu düzenlemelerin büyük bir kısmına dokunamamıştı. Labour Party yeniden 1964’ten 1970 yılına kadar iktidara gelmişti.</p>

  <p>İtalya’da Komünist Partisi iktidardan hep uzak tutuldu. 1962 yılında Hıristiyan Demokrat Parti, küçük bir sosyal demokrat parti ve sosyalist partiyle birlikte “ortanın solu” koalisyonunu kurmuştu. Fransa'da da güçlü olan Komünist Partisi, sürekli merkezi devlet yönetiminden uzak tutulmuştu. Her iki ülkede de komünist partiler yerel çapta birçok kenti yönetmişlerdi (hatta Bolonya’da büyük şehir belediye başkanlığını bile almışlardı).</p>

  <p>Komünistler işgal altındaki Batı Almanya'nın bütün eyaletlerinde (tek istisna: Süd Württemberg-Hohenzollern) hükümette yer alıyorlardı. Birçok eyaleti sosyal demokratlar yönetiyordu. 1966 yılında SPD, CDU/CSU ile birlikte büyük koalisyonu oluşturmuştu. 1969 yılında da başbakanı Sosyal Demokratlar çıkarmıştı.</p>

  <p>1966 yılındaki koalisyon -siyasal- toplumsal açıdan- toplumsal uyumcuydu. Siyasi- ekonomik açıdan oluşturulan “küresel yönetim”, büyüme istikrarını düzenleyen bir planlamaydı. “Yoğunlaşmış Etkinlik” başlıklı bir konsey, sendikaları, işverenleri ve hükümeti bir komisyonda buluşturuyordu. Başka şeylerin yanı sıra burada “ücret yönetmeliği” kararlaştırılıyordu.</p>

  <p>3.1968 yılından sonra birçok ülkede “toplumsal uyum” bozulmuştu, özellikle de bir işçi girişimi sonucunda. (Albers/ Goldschmidt/Oehlke 1972) Sendikalar ve çalışanlar ücretlerinin artırılması için GSYH’den pay istiyorlardı.</p>

  <p>Fransa'da, Mayıs 1968’de ortaya çıkan gençlik hareketi, bir genel greve neden olmuştu; bunun sonucunda da 1969’da devlet başkanı de Gaulle görevinden istifa etmişti.</p>

  <p>İtalya’da 1969’da sendikaların “kızgın sonbahar”ı yaşanmıştı: sadece ücret artışları için değil, aynı zamanda toplumsal- yapısal değişiklikler, örneğin sosyal konutlar için de greve gidilmişti.</p>

  <p>Büyük Britanya'da, Heath’in muhafazakar hükümeti, sendikaların militan mücadelesi sonucu devrilmişti.</p>

  <p>Danimarka’da da 70’li yılların ortalarından itibaren endüstri ilişkileri yoğun işçi grevleriyle belirlenmişti.</p>

  <p>Federal Almanya'da 1969’taki “Eylül grevleri” maden sektöründeki ücret yönetmeliğini geçersiz kılmıştı.</p>

  <p>Genelde işverenler ücret taleplerine olumlu yaklaşıyor, ancak bunu hemen fiyata yansıtıyorlardı. Bunun ortaya çıkardığı enflasyon tehlikesine, bir de devalüe edilmiş Amerikan dolarının Avrupa para piyasasına sağanak gibi yağmasını eklemek gerekir. 1969 yılında IMF, sözüm ona para akışındaki krizi gidermek için özel para çekme yetkisi almıştı. Böylece piyasaya, sosyal reform paketlerinin finanse edildiği daha fazla para akmıştı; bu da 1968 yılından itibaren daha fazla eşitlik ve adalet sağlamak için gelir dağılımında bir düzeltme talebine neden olmuştu. Ancak bu talepler, para piyasasındaki istikrar nedeniyle ulusal merkez bankalarının tepkisiyle karşılaşmıştı.</p>

  <p>Böylece gelir dağılımı yönündeki taleplere karşı çıkan bir cephe de yavaş yavaş oluşmaya başlıyordu. Bu yöndeki ilk başarı Büyük Brintanya’da, 1970 yılında muhafazakar hükümetin işbaşına gelmesiyle yaşanmıştı. Yeni başbakan Edward Heath, sendikaların taleplerine ve sosyal devlet düzenlemelerine karşı tutum alacağını seçim programında ilan etmişti. Ne var ki o, bu konuda çok dikkatli davrandı ve sonunda 1974 yılındaki grevlerle de yıkıldı.</p>

  <p>Toplumsal uyum programının 70’li yılların ortalarından itibaren artık geçmişte kaldığı iyice görülmüştü.</p>

  <p>Bu dönüşümün ilk işaretleri, 1973/74 yıllarında merkez ülkelerde, ekonomik durgunluğun enflasyonla birlikte ortaya çıkmasında görüşmüştü. Bu durum çevre ülkelerde görülmemiştir.</p>

  <p><span style="font-style:italic;"><b>Toplumsal yapı ve nüfus gelişimi</b></span></p>

  <p>Gelişmekte olan ülkelerde kol emeğiyle çalışan sınıf henüz, çalışanların göreceli olarak çoğunluğunu oluşturuyordu.</p>

  <blockquote style="margin: 0 0 0 40px; border: none; padding: 0px;">
    <p>ABD'de 1965 yılından bu yana sanayide çalışan işçi sınıfı, her ne kadar sayıları 1970’li yıllardan sonra azalsa da, eski sanayileşmiş ülkelerdeki<a href="../Text/Notlar.xhtml#nd44" id="n44"><sup>44</sup></a> altın çağ döneminde bile güvenilir bir istikrar faktörüydü ve halkın üçte birini oluşturmaya devam ediyordu. Hatta 1960-80 yılları arasında gerçekten de işçi sınıfının oranı, 21 OECD ülkelerinin -çok gelişmişlerin klübü- sekizinde artmaya devam etmişti. Tabii ki bu oran, diğer yeni gelişmekte olan Avrupa (komünist olmayanlar) ülkelerinde, her ne kadar 80’li yıllarda yeniden durgunluk içine girmiş olsa da, artmaya devam etmişti; Japonya’da ise bu oran hızla yükselmiş, fakat 70’li ve 80’li yıllarda aynı seviyede kalmıştı. Çok hızlı bir şekilde sanayileşmeye tabi tutulan Doğu Avrupa'nın komünist ülkelerinde ise proletaryanın oranı, görülmemiş hızda büyümüştü. Aynı durum üçüncü dünyanın sanayileşmiş ülkelerinde de görülmekteydi -özellikle Brezilya, Meksika, Hindistan ve Kore’de. Altın çağın sonunda, işçi sınıfının dünya nüfusu içindeki mutlak payı, tarihte görülmemiş oranda yüksek bir seviyeye ulaşmıştı; ve kesinlikle bunların büyük bir çoğunluğu da fabrika işçileriydi. Büyük Britanya, ABD ve Belçika gibi birkaç istisnayı saymazsak, işçi sınıfının 1970’lerdeki sayısı, 1890’lardaki, yani sınıf bilinçli büyük sosyalist kitle partilerini ortaya çıkaran işçi kitlelerinin sayısından daha büyüktü. Gerçekten de 20. yüzyılın 80’li ve 90’lı yıllarında işçi sınıfı sayısının gerilediğine dair kuvvetli belirtiler ortaya çıktı. (Hobsbawm 1999, s. 381)</p>
  </blockquote>

  <p>Bu dönemin sonuna doğru kurumlarda ve hizmet sektöründe çalışanların sayısında bir artış gözlemlendi. OECD ülkelerindeki köylülerse artık küçük bir azınlığı oluşturmaktaydılar. Bu arada tarihte ilk kez entelektüeller, kitleselleşerek toplumsal bir katman oluşturmuşlardı. Eğitim sisteminin akışkan ve geçirgen yapısı, dikey hareketliliğe izin veriyordu. Almanya'da bu durumu, 1953 yılında sosyolog Helmut Schelsky “eşitlenmiş orta sınıf toplumu” (Schelsky 1976) diye nitelendirmişti; göstergeler, gelecekte diğer gelişmiş ülkelerin de ABD’ye benzer bir gelişme içine gireceklerine işaret ediyordu.</p>

  <p>Eski sanayileşmiş ülkelerde göreceli eşitlik ve toplumsal farklılaşma, belli bir düzeyde kalırken, sömürgecilik döneminden kalmış ülkelerde ve özellikle de Latin Amerika ülkelerinde toplumsal kutuplaşma keskin bir hâl almıştı. Bu ülkelerde küçük bir azınlığı oluşturan oligarşik kesim, hemen arazileri ve madenleri mülklerine geçirmiş, sonra da sanayileşmiş ülkelere peşkeş çekme konusunda rakipsiz kalmışlardı; buna karşın orta kesimin gelişmediği bu ülkelerde halkın ezici bir çoğunluğu yoksulluk içinde yaşamaktaydı. Buna benzer bir durum Ortadoğu’nun kraliyetle idare edilen ülkelerinde de görülmektedir. Bu bölgedeki krallıkların bir devrimle tasfiye edildiği ülkelerdeki gelir kaynaklan, bundan böyle tek parti sisteminin hâkim olduğu asker-bürokrat bir kesimin denetimine geçmişti. Bu durum özellikle Mısır, Irak, Libya ve Suriye için geçerliydi. Aynı şekilde bu, yerli bir iktidarın değil, fakat sömürgeci Fransız hakimiyetinin tasfiye edildiği Cezayir için de geçerlidir.</p>

  <p>1945-1973 yılları arası için bir başka karakteristik gelişme ise hem sanayileşmiş, hem de toplumsal açıdan henüz gelişmekte olan ülkelerdeki yoğun kitlesel göç hareketidir. Ancak nüfusun gelişmesi ve göçlerin sonuçları açısından farklı farklı durumlar söz konusudur. Nüfus artışının hızlı yaşandığı sanayileşmemiş ülkelerde insanların büyük bir çoğunluğu beslenme sorunuyla karşı karşıya kalmıştı.</p>

  <p>Hindistan-Pakistan mübadeleleri, Kore savaşının yol açtığı göçler ve Filistinlilerin yurtlarından edilmesi, II. Dünya Savaşı sonrası döneminin en trajik olaylarının başında gelir. (Hobsbawm 1999, s. 75)</p>

  <p>Oysa Almanya'daki Doğu-Batı göçü, işçi ihtiyacının karşılanması açısından yapıcı bir etkide bulunmuştu. Aynı şey Avrupa'daki Güney-Kuzey işçi göçü içinde söz konusudur. Birikimlerini memleketlerine gönderen “konuk işçiler”, bu yolla kendi ülkelerindeki sosyal refaha da katkıda bulunmuşlardı. Bu işçi göçü, sanayileşmiş ülkelerin nüfus azalmasından kaynaklanan boşluğu doldurmakla kalmamış, hatta daha da artmasına neden olmuştu. Genel olarak Avrupa-iç göçünün bir geçmişi de vardı: Avrupa'daki göçler her zaman yeni gelişmelere neden olmuştur (İspanya Yahudilerinin 1492 yılındaki göçü, Britanya ve Hollanda Calvinistlerinin 17. yüzyıldaki Amerika’ya göçü; aynı şekilde Almanya'daki Hugenotlar -17. ve 18. yüzyıl- Almanların Rusya’ya ve Balkanlara göçüyse, sadece köylerin kurulmasına neden olmuştu.) 1948 yılından sonra kurulun İsrail ise kitlesel Yahudi göçlerinin bir sonucuydu.</p>

  <p><span style="font-style:italic;"><b>Aile yapısı ve toplumsal güvence</b></span></p>

  <p>19. yüzyıldan sonra gelişmiş sanayi ülkelerindeki nüfus gerilemesi, 1945 yılından sonra da devam etmişti. Nüfus gerilemesinin nedeni teknolojik gelişme değildi, fakat 60’lı yıllardan sonra ortaya çıkan aile planlaması bilinci ve bu bilince uygun doğum kontrol yöntemlerinin etkin bir şekilde kullanılmasıydı. Aynı şekilde cinselliğin özgürleşmesi doğum kontrolü konusundaki bilgileri artırmış ve bunun hayata geçirilmesini kolaylaştırmıştır. 68 kuşağı ve sonrakilerse bu gelişmeyi bir “cinsel devrim” olarak nitelendiriyorlar.</p>

  <p>Her iki dünya savaşı sürecinde başlamış olan kadın işçiliği (ne var ki II. Dünya Savaşı döneminde Alman kadınlarının yerine, esir alınan yabancı kadınlar çalıştırılmışlardır) 1945 yılından sonra gerilememiştir: iş piyasasında kadınlara olan ihtiyaç, kadınların ev dışında çalışmalarını teşvik etmiştir. Bunların iş gücü, eskisinden daha fazla bir şekilde mal olarak işlem görmüştür.</p>

  <p>O güne kadar evde karşılıksız çalışan kadınlar, artık emeklerini mal olarak satabiliyorlardı. Kadınların üstlendiği geleneksel ev işleri, artık ya yeni üretilmiş makinelerle ya da teknolojik gelişme sayesinde geçmişten daha az zamanda ve kolaylıkla yapılır hale gelmişti.</p>

  <p>Geçmişte ailelerin gelecek güvencesi nedeniyle başvurdukları hazırlıkların önemli bir kısmı artık devlet tarafından üstlenir olmuştu. Kadınların dışarıda çalışmaya başlamasıyla birlikte, erkeklerin ailede tek gelir sahibi olma durumu da ortadan kalkmış oldu. Ancak erkek ile kadın arasındaki ücret farkı, önemli Ölçüde var olmaya devam etti.</p>

  <p>İşgücü- ücret değiş tokuşu ilişkisi, birkaç unsura ayrılan ücret açısından başkalaşmaya başlamıştı: geçmişte günlük ve haftalık olarak doğrudan ödenen ücretlerin yerini gittikçe yedek ücretler (işsizlikte, çalışılamayan kötü hava günlerinde, hastalık dönemlerinde ödenen ücretler <span style="font-style:italic;">-çev.)</span> almaya başlamıştı. Göreceli olarak paralanan ve emekli maaşlarıyla yaşamaya başlayan emekliler, artı bir talep yaratarak piyasayı da genişletiyorlardı.</p>

  <p>Yedek ücretlerin sıklıkla devreye girmesi» uzun süreli işyeri güvencesinin sağlama alınması, emeğin mal olarak işlem görmesini durdurmuyordu. Ancak geçmişte, sanayileşmiş ülkelerde olduğu gibi artık günü birlik satış işlemi de görmüyorlardı. Yani iş gücü mal olmaktan kurtulmuyordu: artık iş gücü kısa değil, fakat uzun vadeli olarak satılır hale gelmişti. Bu arada bugüne kadar kadınlar tarafından yapılan ev işi de iki açıdan mal olarak alınır satılır olmuştu: kadın işçiler ev dışında ücretli olarak çalışarak yeni malların da gerekli hale gelmesini sağlıyorlardı: hazır ve konservelenmiş besin ürünleri (derin dondurulmuş) ve beyaz eşya, mala dönüştürülmemiş ev işini devralmışlardı.</p>

  <p>Aynı durum gençliğin toplumsal konumu için de geçerlidir. OECD ülkelerinde gençlik dönemi, çocukluktan yetişkinliğin ileri bir safhasında başlayan çalışma hayatının başlangıcına kadar sürerdi; geçmişte bu yaşlar -25 ve 30 arası (Almanya'daki partilerin gençlik örgütleri üyelik başvurusunu 35 yaşına kadar kabul etmektedir)- yetişkinlik dönemi olarak görülürdü. Bunun esas nedeni, uzun eğitim yıllarının yanı sıra üretimdeki verimlilik artışıdır, ki artık küçük bir çalışan kesim yeni üretim olanaklarıyla toplumun çalışmayan (çocuklar ve ihtiyarlar) büyük bir kesiminin ihtiyacını karşılayabilecek kadar üretmektedir. Bu genç kesim, hem büyük bir tüketici kesimini oluşturmaktadır, hem de geçmişteki yaşıtlarına göre daha erken bir yaşta seçimlere katılmaktadır (örn. Almanya'da 18. yaşla birlikte).</p>

  <p><span style="font-style:italic;"><b>Mekânsal düzenleme</b></span></p>

  <p>Kapitalizmin 1945-1973 yılları arasındaki mekânsal düzenlemesi şu faktörler tarafından belirlenmişti:</p>

  <ul>
    <li>Soğuk Savaş,<br /></li>

    <li>ABD hegemonyası,<br /></li>

    <li>Sömürgelerin kurtuluşu,<br /></li>

    <li>Üç kapitalist merkezin kuruluşu<br /></li>

    <li style="list-style: none; display: inline">
      <ul>
        <li>a. Kuzey Amerika,</li>

        <li>b. Batı-Kuzey ve Orta Avrupa,</li>

        <li>c. Japonya,</li>
      </ul>
    </li>

    <li>Kent-köy ilişkisindeki yeni gelişme -kentlerin büyümeye katkısı.<br /></li>
  </ul>

  <p>1.Hem Bretton Woods Sistemi hem de Birleşmiş Milletlerin kuruluşu “Tek Dünya” anlayışı üzerine inşa edilmişti. Ancak 1947 yılında Amerikan Başkanı Harry S. Truman, Soğuk Savaş’ı ilan etmişti. Bu, kapitalist sistemle sosyalist sistemin kendi etki alanlarını koruma ve hatta genişletme çabalarını, her iki bloğun başını çeken ABD ve Sovyetler Birliği arasında doğrudan askeri bir çatışma veya bir savaş çıkarmadan artırmasından ibaretti. (Kore 1950-1953 ve Amerika’nın Vietnam’a karşı yürüttüğü savaşlar, 1960-1975 bile bir istisna oluşturmuyordu: bu savaşlara bloğun birinin başını çeken bir ülke doğrudan katılmıştı). Soğuk Savaş’ta kullanılan temel araçsa, sürekli hale gelen silahlanma yarışıydı ki ABD önce atom bombasını ve ardından da hidrojen bombasını geliştirmişti; Sovyetler Birliği ise her seferinde rakibini geride bırakmayı bilmişti. Bu silahlanmanın başlangıcında, II. Dünya Savaşının sonu bulunuyordu ki ABD, iki Japon kentini, Hiroşima ve Nagazaki’yi atom bombalarıyla yerle bir etmişti.</p>

  <p>ABD'nin yöneticiliğinde bir dizi askeri ve siyasi paktlar kurulmuştu: Kuzey Atlantik Savunma Paktı (NATO), CENTO Paktı (Central Treaty Organisation: İran, Pakistan Türkiye), SEATO (South East Asia Treaty Organisation) ve Amerikan Devletleri Örgütü (OAS).</p>

  <p>2. Dünyanın kapitalist kesiminde ABD'nin tartışmasız bir askeri, ekonomik ve siyasi hegemonyası söz konusuydu. ABD etkisini, en çok kültür ve sanayi alanındaki gelişmesiyle gösteriyordu; “Amerikan yaşam tarzı”nın birçok ülke tarafından benimsendiği görülebiliyordu. Nasıl ki Roma İmparatorluğu döneminde Latince ortak dil haline gelmişse, İngilizce de şimdi aynı rolü üstleniyordu.</p>

  <p>ABD'nin yanı sıra Avrupa ve Japonya da dünyanın önemli ekonomik güçleri olarak ortaya çıkmışlardı. Böylece üç merkezli (“trilaterale”) kapitalist bir dünya ortaya çıkmıştı.</p>

  <p>3.Otuz yıl gibi bir süre içinde, Avrupa'nın 16. yüzyıldan itibaren inşa ettiği sömürge dünyası bir kenara itilmişti: bu, bazen sömürgeciliğe karşı mücadele eden bağımsızlık hareketlerinin başarısı sayesinde, bazen de sömürgeci ülkenin bundan vazgeçmesi nedeniyle gerçekleşmişti. Böylece kimi ülkelerin kapitalist, kiminin de sosyalist bir yol izlediği sömürge sonrası toplumlar ortaya çıkmış oldu. Büyük Britanya'nın eski sömürgeleri, “British Commonwealth of Nation” devletler topluluğu içinde ana ülkeyle gevşek bir ilişki içinde olmaya devam etmişlerdi. Sömürge sonrası ortaya çıkan bir kısım ülkeyse, dış politikada bloksuzlar hareketine katılmıştı.</p>

  <p>Sömürge sonrası dönemde ortaya çıkan yeni toplumlar (ister kapitalist isterse de sosyalist olsunlar) topluca “üçüncü dünya'yı oluşturuyorlardı. Amerikalı teorisyen Walt Rostow, bu ülkeler için kapitalist bir gelişme modeli ortaya koymuştu: etkin bir şekilde propagandasını yaptığı bu teoriye göre yeni kurulmuş olan “üçüncü dünya devletleri”, eninde sonunda modernleşmek için eski kapitalist ülkelerin (Modernizm teorisi) gittikleri yoldan gideceklerdi. (Rostow 1990) İlk başta bağımsız gibi görünen bu ulusal devletlerin, aslında ekonomik açıdan sömürgeci ana ülkeye bağımlı kaldıkları ortaya çıkmıştı. Bunlar gelişmiş kapitalist ülkelerin ham madde kaynaklarıydı ve ihtiyaç duydukları işlenmiş maddeleri ve makineleri ABD ve Avrupa’dan satın alıyorlardı. Bu durum, “Dependencia-Theorie” adı verilen bağımlılık teorisiyle açıklanmıştı. (Cardoso 1974) Gelişmekte olan ülkeler içinde özel bir konuma sahip olan petrol üreten ülkelerse, “Organisation of Petrol Exporting Countries” (OPEC) adlı bir birlikte örgütlenmişlerdi.</p>

  <p>Her ne kadar gelişmekte olan bazı ülkeler, ekonomik açıdan bağımlı, ancak biçimsel açıdan siyasi bağımsızlıklarına sahip görünseler de, aslında bunlar çok güçlü bir şekilde sanayileşmiş kapitalist ülkelere bağımlıydılar. Örneğin, 1951’de İngiliz-İran petrol şirketini başarılı bir şekilde devletleştiren İran başbakanı Musaddık, 1953 yılında, ABD gizli servislerinin (CIA) de etkin çabasıyla askeri bir darbeyle yıkılmıştı. 1951 yılından itibaren Guatemala'da devlet başkanı olan Jacobo Arbenz Guzman, Amerikan şirketi olan United Fruit Co'nun çıkarlarıyla çatışan bir toprak ve altyapı reformunu hayata geçirmişti. 1954 yılında ona karşı yapılan sağcı bir darbe, CIA'nın desteğiyle başarılı olmuştu. Aynı şekilde ABD, Dominik Cumhuriyetindeki bir ayaklanmayı bahane ederek, bu ülkeye askeri bir müdahalede bulunmuştu.</p>

  <p>4.Almanya gibi Japonya da 1945 yılında ABD tarafından tamamen yenilgiye uğratılmış ve işgal edilmişti; bu nedenle de askeri ve ekonomik açıdan ABD'ye bağımlıydı. Ancak ABD ve Batı-Kuzey ve Orta Avrupa'nın yanı sıra dünyaya mal ve sermaye ihraç eden üçüncü kapitalist merkez olarak öne çıkmıştı.</p>

  <p>5.1945-1973 yılları, hem kapitalist merkezler hem de gelişmekte olan ülkeler açısından, kentlerin olağanüstü büyüdüğü bir dönem olmuştu. Yeni yolların ve yerleşim birimlerinin inşa edilmesi nedeniyle arazi ihtiyacı da büyümüştü.</p>

  <p>Genel olarak 1945 yılından sonra Thünen Çemberleri'ni yeniden, ama bu kez daha büyük formatta ve Wallerstein'in 1450 yılından bu yana süren gelişmeye yönelik açıklamasıyla keşfedebiliriz:</p>

  <p>Çemberin merkezinde ABD, Kanada, Japonya, Büyük Britanya, Kuzey Avrupa ve Avrupa Topluluğu'nun yanı sıra bunlara bağlı diğer ülkeler bulunmaktadır.</p>

  <p>Çevre ülkelerini ise 19. yüzyılda çoktan sömürgeleştirilmiş (Latin Amerika) ve 1945 yılından sonra da yeniden bağımsızlığını kazanan ülkeler oluşturmaktadır.</p>

  <p>Yarı çevreyi (bu kavramın açıklaması için bkz. Wallerstein 1986, s. 71) oluşturan ülkelerse: Yunanistan, İrlanda, Portekiz, İspanya ve Türkiye. Bunların tamamı ya 1960 yılına kadar kısmen sanayileşmiş ya eski sömürgeci (Portekiz) ya da tam bağımlı olmasalar da bir şekilde, siyasi ve ekonomik ortaklıklarla gelişmiş kapitalist ülkelere bağımlı olan ülkelerdi. İrlanda da yarı bağımlı bir ülke konumundaydı.</p>

  <p>Yarı-çevre ülkelerinin yanı sıra, çevre ülkelerine (Arjantin, Şili, Hindistan, Meksika) dâhil edilen bazı ülkeler de ekonomik açıdan eşikteki ülkeler (Newly Industrialized Countries, NIC) sınıfına dâhildi: 1973 yılında bunlar, tamamen sanayileşmiş ülkelerin hemen alt basamağında bulunuyorlardı.</p>

  <p>Sosyalist ülkelerse dış bir arenayı oluşturuyorlardı, (bu kavramın açıklaması için bkz. Wallerstein 1986, s. 450)</p>

  <p><span style="font-style:italic;"><b>Devlet ve siyaset</b></span></p>

  <p>1945 yılından sonra dünyanın kapitalist kesiminde şu devlet ve yönetim biçimleri mevcuttu:</p>

  <p>1.Aralarında Federal Almanya, Japonya (başında bir kral temsilciyle), İtalya ve Avusturya'nın olduğu temsili demokrasiler. Birçok ülkenin yanı sıra Avustralya, Federal Almanya, Büyük Britanya, İsrail, Yeni Zelanda, Avusturya ve ABD'de merkezinde seçimlerde birbirinin yeri alan iki büyük partinin bulunduğu bir sistem işliyordu. Fransa'da bu iki bloklu sistem 50'li yılların sonundan itibaren ortaya çıkmıştı. Sağında ve solunda irili ufaklı başka partilere karşı kendi konumlarını koruyan bu iki merkez parti, bir bakıma “halk partileri” (şimdiye kadarki sınıf partileri yerine) karakterini almışlardı. Savaştan sonra, İtalya ve Japonya'da kesintisiz olarak aynı parti, ortanın sağ partisi iktidardaydı.</p>

  <p>Temsili demokrasiler, birbirinden farklı toplumsal güvenceye, ekonomik ve devlet ilişkilerine sahiplerdi. Ancak hepsi de, “sosyal refah” ve geleceğin güvence altında alınmasını asıl hedefleri olarak açıklıyorlardı. Biraz değiştirerek, sosyolog Gösta Esping-Andersen'in (Esping Andersen 1999) 90'lı yıllardaki birbirinden farklı refah rejimlerinin tipolojilerini ortaya koyduğu tabloyu, 1945-1973 yılları arasına da uygulayabiliriz.</p>

  <ol>
    <li>Muhafazakar- Korporatist Model (Federal Almanya, Fransa, Japonya, Avusturya). Burada ücretlilere, sorgulanamayan, ancak eşitsizlik sınırları mevcut düzenin istikrarını tehlikeye atmayan bir düzende güvence sunulmaktadır.<br /></li>

    <li>Liberal model, toplumsal güvenceyi olabildiğince piyasaya bırakmaktadır. Bu en açık şekilde ABD'de ortaya çıkmıştır. Esping-Andersen bunlara 1980’li yıllardan bu yana Britanya'nın sağını da eklemektedir. 1945’ten 70’li yılların sonuna kadarsa esas olarak üçüncü şıkka girmektedir.<br /></li>

    <li>İskandinav ülkelerinde inşa edilen eşitlikçi model. Bunun tipik özellikleri, kamu iktisadi teşekküllerinin yanı sıra, özel mülkiyet hakkını korumakla birlikte, toplumsal farklılığı azaltan toplumsal kurumların varlığıdır. Bu modeli, sosyalizm kavramımızla kıyaslamakta fayda vardır: <span style="font-style: italic;">Sosyalizm</span><span style="font-weight: bold;">,</span> <span style="font-style: italic;">toplumun üretim ve dağıtım araçları üzerinde hakimiyet kurmasının yanı sıra</span><span style="font-weight: bold;">,</span> <span style="font-style: italic;">siyasi kurumlar aracılığıyla toplumsal hizmetlerin planlanması</span><span style="font-weight: bold;">,</span> <span style="font-style: italic;">örgütlenmesi ve uygulanmasıdır.</span><br /></li>
  </ol>

  <p>Bu kriterleri dikkate alarak İskandinav modeli üzerine şu söylenebilir: paradoksal, ancak kapitalizmde olabildiği ölçüde sosyalizm uygulanmıştır.</p>

  <p>Eğer bu üç model de “sosyal devlet” olarak görülürse, o zaman çok önemli bir yanlışa düşülür ve insana her üç toplumsal modelin amacının da toplumdaki eşitsizliği azaltmak için alttan yukarıya doğru bir gelir dağılımı gerçekleştirdiklerini düşündürür. “Welfare Economics” kavramının babası Britanyalı ekonomist Arthur Cecil Pigou (1877-1959'ydu. Pigou'nun ekonominin Sınırı-Kullanma Teorisi’ne uyarladığı liberal toplum anlayışının belirleyici yönünü, daha önceden sosyal filozof Jeremy Bentham (1748-1832) ortaya koymuştu: amaç, “en büyük kitleye, en büyük mutluluğu sunmak”tı. Bu anlayış tarihsel açıdan birkaç modelde denenmiştir. Eğer bunlar Bentham'ın amacıyla uyumluysa o halde bunları da “sosyal devlet” modelleri olarak görmek gerekir. Aslında bunu daha anlaşılır kılabilmek için “dağılım sistemi” kavramını kullanmak daha doğrudur.</p>

  <p>2.İkinci büyük burjuva-siyasi iktidar modeli ise, sanayileşmesini tamamlayamamış ve diktatörlüklerle yönetilen ülkelerdi. Bunların Avrupa'daki örnekleri, 1926'dan 1974'e kadar Portekiz, 1939’dan 1975’e kadar İspanya, 1967’den (askeri bir darbeyle) 1974’e kadar Yunanistan'dı. Devlet başkanı Sukarno’nun 1965 yılında bir darbeyle devrilmesinden sonra Endonezya'da da askeri diktatörlük kurulmuştu.</p>

  <p>Latin Amerika'daki bir dizi ülkede iktidara gelen askeri rejimler, ki ABD bunların varlığına göz yumuyordu, oligarşilerin egemenliğini korumaktaydılar. İşkence orada açıktan savunulmayan ancak günlük hayatta uygulanan bir yönetim metoduydu.</p>

  <p>3.Sömürge sonrası toplumlarda ve Özellikle de Afrika’daki ülkelerde, başında sözüm ona halktan destek alan liderlerin bulunduğu ve çoğunlukla da bağımsızlık hareketi<sup>-</sup> döneminde kurulan tek parti yönetimleri iktidardaydı. Bunların birçoğu kendilerini kapitalist olarak görmüyorlardı, örneğin Mısır’da Cemal Abdül Nasır (1953-1970) dönemi, Endonezya’da devlet başkanı Sukarno’nun 1965 yılına kadarki iktidarı, Gana, Gine, Irak ve Suriye. En azından bu ülkelerde ham madde kaynakları ulusallaştırılmıştı. Bir başka popülist iktidar biçimi de, sendikalardan da büyük bir destek alan Juan Domingo Peron’un yönetim (Peronizm) biçimiydi: 1946-1955 ve yeniden 1973/74.</p>

  <p>Biçimsel-siyasi yönelimlerinden bağımsız olarak, 1945 yılından sonra sömürge durumundan kurtulmuş olan ülkelerin büyük bir çoğunluğunda devletçilik ve ekonomide planlama önemli bir rol oynuyordu. (Hobsbawm 1999, s. 439 vd.)</p>

  <p>4.Dış görünüş itibariyle muhafazakar olan Arap kraliyetleri ise sömürgecilikten kurtulmuş olmaktan dolayı, modern devlet biçimlerine dâhil edilebilirlerdi.</p>

  <p>5.Güney Afrika Birliği (Güney Afrika Cumhuriyeti) ise ırkçılığı temel almıştı. Temsili demokratik işleyişler sadece beyazlara has bir imtiyazdı ve siyahların siyasi yaşama katılmaları tamamen yasaklanmıştı.</p>

  <p>Güney Rodezya’daki küçük bir beyaz azınlık iktidarı da aynı şekilde, Büyük Britanya'nın reform çabalarına karşı koymaktaydı.</p>

  <p><span style="font-style:italic;"><b>Kapitalizm tanımının 1945-1973 yıllarına uyarlanması</b></span></p>

  <p>1945-1973 yılları dönemindeki kapitalizm, esas olarak kâr amacıyla yatırılan sermaye birikimini (akümülasyon) sağlamak için aşağıdaki ürünlerin üretilmesini ve satılmasını sağlar:</p>

  <ul>
    <li>Çoğunlukla makinelerin kullanılmasıyla kimya endüstrisine, makine endüstrisine ve madencilik sektörüne ait malların» sanayi, tarım ve hizmet sektöründe maddi olarak üretilmesi;<br /></li>

    <li>Kültür endüstrisinin maddi olmayan ürünleri;<br /></li>

    <li>Eğitim ve sağlık alanındaki hizmetler.<br /></li>
  </ul>

  <p><span style="font-style:italic;"><b>Karşıt hareketler</b></span></p>

  <p>Hatırlatmakta fayda var: karşıt hareketler derken hâlâ, kapitalist toplumun güncel işleyişine karşı koyan akımları kastediyoruz (sağ anlayış;düzen, fark ve mesafe ve sol anlayış;özgürlük, eşitlik ve dayanışma).</p>

  <p>Bu sınıflamaya dâhil olan hareketler şunlardır:</p>

  <ol>
    <li>Artık uluslararası çapta örgütlenen liberalizm ki buna çoğunlukla entelektüellerin veya özellikle de ekonomistlerin muhalefeti denir. 1947 yılında kurulmuş olan Mont-Pelerin-Topluluğu etkin bir iletişim ağı kurmuştu. (Cockett 1994, s. 100-121)<br /></li>

    <li>Komünist hareketin oluşturduğu işçi hareketi ise önemli ölçüde marjinalleştirilmişti. Fransa ve İtalya’nın komünist partileri burada birer istisnayı oluşturmaktadırlar, ki bunlar 1947/48 yıllarında merkezi iktidardan uzak tutulmuşlardı. Ancak bunların esas etkisi sendikalar ve yerel yönetimlerde devam ediyordu. Buralarda işçi sınıfının birliğini sağlamak ve eşitlikçi sosyal reformların hayata geçirilmesi için uğraş veriyorlardı. Portekiz’deki çalışmalarını yer altında yürütün komünist partisi, diktatörlüğe karşı mücadele yürüten partiler içinde en etkin olanıydı. Aynı şekilde Yunanistan ve İspanya’da da (sürekli illegal konumda) komünist partiler kitle partisi olmayı başarmışlardı.<br /></li>

    <li>Dönemin en büyük hareketleri tartışmasız olarak milli kurtuluş hareketleriydi ki bunlar da iktidara gelerek muhalif olmaktan kurtulmuşlardı. 60'lı yıllarda Angola, Mozambik ve Gine-Bissau'da etkin olan bu hareketler, iktidara ancak 1975 yılında gelebilmişlerdi.<br /></li>

    <li>Latin Amerika'da, Filipinler'de ve Malezya'daki güçlü gerilla hareketleri, bu ülkelerde iktidarı ve ekonomiyi ellerinde tutan oligarşik diktatörlerin siyasi baskı ve işkencelerine karşı onlarca yıldır silahlı mücadele yürütüyorlardı. Bu hareketlerin yöntemlerini Almanya'da ("Rote Armee Fraktion” -Kızıl Ordu Fraksiyonu), İtalya'da (“Brigade Rosse" -Kızıl Tugaylar) ve Japonya'da taklit etmeyi deneyen akımlar, başlangıcından bitişine kadar halktan tamamen kopuktular.<br /></li>

    <li>Güney Afrika'daki siyahların direniş hareketi olan ‘‘Afrika Ulusal Kongresine (ANC 1912 yılında kurulmuştu) güçlü bir kitle tabanı olan komünist partisi de dâhildi.<br /></li>

    <li>60'lı yılların ortalarından itibaren ABD'de siyah yurttaşların haklarını savunan bir yurttaşlık hakkı hareketi başlamıştı. Bunların radikal kanadına -Black Panther Party- yönelik sistemli bir baskı uygulanmıştı.<br /></li>

    <li>1968 yılında öğrencilerin muhalif hareketi, Meksika'dan Fransa'ya, Federal Almanya'dan sosyalist bir ülke olan Çekoslovakya'ya kadar dünya çapında bir karakter kazanmıştı. 68 hareketi, ulusal nedenlerin ötesinde bir gerçeği, yani entelektüellerin artık kitlesel bir karakter edindiklerini ve toplumda yeni ve önemli bir konum kazandıklarını ortaya çıkarmıştı.<br /></li>

    <li>Entelektüel hareketlerle dirsek teması içinde olan muhalif grupların saflarındaki insanlar, hak mücadelelerini, sosyal ekonomik konumlarından hareketle yürütmüyorlardı. Bunların içinde en güçlüsü;a)kadın hareketiydi ve bunlar birçok ülkede, b) Cinsel azınlıklara yönelik baskılara karşı mücadele yürütmüş ve hatta bu kapsamda bir dizi hak da kazanmışlardı.</li>

    <li>60'lı yılların sonunda ve 70'li yılların başında ABD'nin Vietnam'a yönelik savaşına aktif bir şekilde karşı çıkan barış hareketinin en önemli konularının başında atom silahları geliyordu.<br /></li>
  </ol>

  <p><span style="font-style:italic;"><b>1973 yılı</b></span></p>

  <p>1973 yılı, kapitalizmin ikinci evresi açısından, yani sosyal devletten Neoliberal kapitalizme geçişte önemli bir anahtar tarihtir.</p>

  <p>11 Mart 1973 yılında Bretton Woods sistemi sona ermişti.</p>

  <p>ABD'nin 60’lı yılların ikinci yarısından sonraki sıkıntıları, sosyal reformlar ve Vietnam savaşıyla iki kat daha fazla artmıştı. Vietnam’daki savaşı para basarak finanse eden ABD, doların standart para konumunu ihlal etmişti. 1971 yılında Başkan Nixon, doların altına bağlanmasına son vermişti. Bunun üzerine Avrupa'nın yönetici konumundaki kapitalist ülkeleri, 11 Mart 1973 yılında dolara bağlılıklarına son vermişler ve doların karşılığına denk gelen bir değerde anlaşmışlardı. Bu adımla birlikte paranın o güne kadarki uluslararası düzenleyici işlevi de ortadan kalmış ve böylece onu sürekli genişleyen uluslararası borsalarda bir spekülasyon aracına indirgemişti. Bununla ABD'nin Avrupa üzerindeki bir hegemonya aracı daha ortadan kalkmış oluyordu.</p>

  <p>1973, OECD ülkelerinde tam istihdamın uygulandığı en son yıldı. 1968 yılından bu yana süren grevler doruk noktasına varmıştı. Sendikalarla işverenler arasındaki güçler dengesi nedeniyle şirketlerin fiyatları tek başına belirleme yetkisine dokunulmamıştı; işverenlerin ücret artışlarını fiyatlara yansıtması üzerine enflasyon da tırmanışa geçmişti.</p>

  <p>Aynı anda karşı güçler de ortaya çıkmaya başlamıştı. David Rockefeller tarafından kurulan "Trilaterale Kommission”u, ki buna "Elder Statesman” diye adlandırılan ABD'den, Avrupa’dan ve Japonya’dan ünlü devlet adamları alınıyordu, ilk kez kamuoyu karşısına çıkarak, enflasyonu konu edinen bir çıkış yapmışlardı (Trilateral Commission).</p>

  <p>1971 yılında bir başka danışma organı olan "Club of Rome” (Roma Kulübü), çevre sorunlarını göz önüne alarak, "büyümenin sınırlarını” rapor etmişti. Kitabın 1973 yılında Almanya'da Yayıncılar Birliği tarafından barış ödülüne layık görülmesi, konunun uluslararası arenada öne çıkmasına neden olmuştu. Öyle ki büyümenin sınırları sadece ekolojik değil, aynı zamanda ekonomi politik olarak da anlaşılmaya başlanmıştı.</p>

  <p>Avrupa parasının dolar bağımlılığından kurtulmasıyla birlikte ilk kez Avrupa ülkelerinin merkez bankaları, enflasyonu bastıran önlemler olarak sıkı para politikası uygulamasına geçmişlerdi. 1974 yılında bunu uygulamaya başlamışlardı.</p>

  <p>Sosyalist bir devlet başkanı olan Salvador Allende’nin (bkz. aşağıda “sosyalist karşı dünya” başlığı altında) 11 Eylül 1973’te askeri bir darbeyle devrilmesinden sonra Şili'de, tabii ki başka ülkelerde de ancak çoğunlukla temsili demokrasi altında, 1990 yılına kadar sürecek olan ve sonradan “neoliberalizm” olarak adlandırılacak olan bir siyaset uygulanmıştı: işçilerle olan ilişkilerin yeniden gözden geçirilmesi, devletin sosyal ve altyapı görevlerinin kısıtlanması (bundan askeri kesim hiçbir şekilde etkilenmiyordu), doğrudan vergilerin düşürülmesi ve özelleştirme.</p>

  <p>Bundan önce 1973 sonbaharında petrol ihraç eden ülkelerin örgütü olan OPEC, tekel konumunu kullanarak petrol fiyatlarını önemli ölçüde yükseltmişti. Bunun 1973 yılında doruk noktasına varan ve eğrisi gittikçe aşağıya doğru seyreden ekonomik büyüme üzerindeki etkisi olumsuz olmuştu. Buna bir de ulusal merkez bankalarının yeni para politikası eklenince, yeni bir ekonomik kriz kaçınılmaz hale gelmişti. Ancak krizin aşılmasından sonra o güne kadar birçok OECD ülkesinde görülmemiş bir fenomen ortaya çıkmıştı: sonu bir türlü getirilemeyen kitlesel işsizlik.</p>

  <p>1973 yılındaki olguların semptomları, bundan daha önce başlamış olan ancak artık baskın hale gelmiş olan bir sürecin etkisiyle önem kazanmıştı: 50'li yıllardan itibaren üretimde sayısal işleme sahip (dijital) makinelerin yanı sıra otomatik üretim teknolojisi de kullanılmaya başlanmıştı. Bundan böyle proto-teknolojik aşamayı geçmiş olan bu araçlar, geniş çapta üretime sokulmuşlardı. Bunun anlamı eski makinelerin dışarı atılması, ancak aynı zamanda işverenlerin de iş gücünden tasarruf etmesi demekti. (Katzenstein 1967; Katzenstein 1974)</p>

  <p>Yeni üretim teknolojisi, fabrika içi çalışma yapısı üzerinde de etkili olmuştu. Bunun birçok örneği sayılabilir, ancak burada sadece birinden bahsedelim: baskı makinelerinde kullanılan mekanik dizginin yerini filmin alması, bu sektördeki bütün dizgicileri de işlerinden etmişti. Bu durum, sendikaların zayıflamasına da neden olmuştu, çünkü böylece sendikal hareket içinde etkili olan bir meslek grubu ortadan kalkmıştı.</p>

  <p>Tam istihdamın hüküm sürdüğü dönemlerdeki sınıf mücadelesi, patronları üretimde canlı üreticiler yerine makine kullanmaya itmişti; buna bir de 1973 yılındaki artan petrol fiyatları eklenince, atılacak ilk adım ücretleri aşağıya çekmek olmuştu. Artık bu uygulamayı engelleyecek herhangi bir teknolojik altyapı sorunu kalmamıştı. Bunların kullanılması yeni bir toplumsal düzenlemeyi zorunlu kılıyordu. Bu da gelecek kapitalist gelişme döneminin -1973'ten sonraki- yeni bir konusuydu.</p>

  <p><span style="font-style:italic;"><b>Sosyalist karşı dünya</b></span></p>

  <p>II. Dünya Savaşı'nda kazandığı galibiyet sayesinde Sovyetler Birliği'nin etki alanı Orta Avrupa'ya kadar genişlemişti; 1948 yılında Çekoslovakya'daki komünist partisi de iktidara gelmişti. Aynı yıl Tito tarafından yönetilen Yugoslavya da Sovyetler Birliği nin başını çektiği birlikten ayrılmış ve Soğuk Savaş döneminin bloksuzlar hareketine katılmıştı. Gerçi o da toplumsal ve iç siyaset açısından sosyalist bir yönetime sahipti, ancak ağırlığı Sovyetler Birliği gibi devlet işletmelerine değil, fakat özerk kolektif şirketlere veriyordu.</p>

  <p>Kapitalist ve sosyalist sistemler arasındaki çatışma ülkelerin bölünmesine bile neden olmuştu: 1949 yılında Federal Almanya (BRD)'nın yanı sıra Alman Demokratik Cumhuriyeti (DDR) de kurulmuştu. Kore ikiye bölünmüştü -kuzeyde sosyalist Kore ve güneyde ise ABD'nin hegemonyası altındaki Güney Kore. Bir bakıma iki ülke arasındaki bu savaşa (“Kore Savaşı” 1950-1953) ABD’nin ve 1949 yılında kurulmuş olan Çin Halk Cumhuriyetinin de müdahalesiyle, ilk kez kapitalist ve sosyalist örgütlenmeye sahip büyük güçler de katılmışlardı.</p>

  <p>Sovyetler Birliği, hem ekonomik (Karşılıklı Ekonomik Yardımlaşma Konseyi (COMECON) hem de askeri (Varşova Paktı) olmak üzere kurulmuş olan iki pakta önderlik ediyordu. Bu ülkelerde uygulanan plan ekonomisi, 50'li yıllarda krize girmişti. Sovyetler Birliğindeki birkaç küçük ademî merkeziyetçi eğilimin herhangi bir etkisi olmamıştı. Ancak Doğu Alman Cumhuriyeti 1963 yılında, merkezi planlama ile piyasa mekanizmalarının etkin olduğu, yani tek tek şirketlerin kârlarını verimliliğin merkezi haline getiren karma bir ekonomik model i [Planlamanın ve Yönetimin Yeni Ekonomik Sistemi (NÖPSPL)] uygulamaya başlamıştı. Bu plan kararlı bir şekilde uygulanamadı, çünkü COMECON içindeki daha az sanayileşmiş ülkelerle, Sovyetler Birliği arasındaki koordinasyonda sorunlar çıkmıştı. 1968 yılında Çekoslovakya’da da buna benzer bir model uygulanmaya çalışılmıştı. Ancak buradaki ekonomik yönelime, demokratik bir hareket de eşlik ediyordu; bu nedenle Çekoslavakya, 21 Ağustos’ta Varşova Paktına mensup ülkelerin orduları tarafından işgal edilmişti. Böylece sosyalist ülkelerdeki toplumları dinamik hale getirme girişimleri de bastırılmıştı. 60’lı yılların sonundan itibaren de kendi olanaklarına dayanarak gelişme kaydetmeye dair herhangi bir perspektife sahip olamadılar. Silahlanma yarışı, şimdilik bu gerçeğin görülmesini önlüyordu.</p>

  <p>Çin’deki komünist partisi, 1949 yılındaki iç savaştan galip çıkmıştı. Komünist Partisi’nin yönetimi altındaki Çin (Tayvan’ı ABD'nin himayesindeki Koumintang yönetiyordu), Sovyetler Birliği’nin plan ekonomisini örnek alarak, 1957 yılında hızlandırılmış sanayileşme hamlesine (“İleriye Doğru Büyük Adım”) girişmişti. 1960 yılında SSCB ile Çin Halk Cumhuriyeti arasında büyük bir sorun ortaya çıkmıştı: Sovyetler Birliği’ni eleştiren Mao, Sovyetler’de yeni bir burjuva sınıfının kapitalizmi geri getirmek istediğini ileri sürmüştü. Mao 1966 yılında halkı, “Büyük Proleter Kültür Devrimi’yle parti ve devlet içindeki bürokratik kesimlere karşı ayaklanmaya çağırmıştı; ancak bununla ülkenin kültürel ve siyasi altyapısının önemli bir bölümünü tahrip etmişti. Uzun vadede burada da sosyalist toplumun geleceğinin tehlikeye gireceği gibi bir durum ortaya çıkmıştı.</p>

  <p>İkinci Dünya Savaşı döneminde Vietnam’da Fransa'nın sömürge yönetimini Japonya devralmıştı. 1945 yılında Fransa yeniden yönetimi ek geçirmişti. Aynı yılda komünist Ho Chi-Minh, Vietnam Demokratik Cumhuriyeti (DRV)’ni ilan etmişti. 1946 yılında patlak veren 1. Hindi Çin Savaşında Fransa, 1954 yılında DRV birliklerine ve Viet-minh gerillalarına yenilmişti. Bunun üzerine ülke 17. boylamdan itibaren ikiye bölünmüştü: Demokratik Vietnam Cumhuriyeti şimdilik sadece kuzeyle sınırlandırılmalıydı, ancak halk içindeki gücü günden güne artan bir gerilla hareketi (Front National de Liberation du Vietnam-FNL) güneyde de etkin olmaya başlamıştı. ABD 1960 yılında, savaşın seyrine müdahale ederek (özellikle Kuzey Vietnam’a yönelik napalm ve kimyevi silahlar da kullanarak) savaşın büyümesine neden olmuştu. Ancak buna rağmen ABD savaşı kaybetmiş ve 1973 yılında geri çekilmek zorunda kalmıştı. 1975 yılında da ülke, komünist yönetim altında yeniden birleşmişti.</p>

  <p>1959 yılında başlarında Fidel Castro ve Che Guevara’nın bulunduğu gerillalar, diktatör Batista’yı devirmeyi başarmışlardı. Yeni kurulan hükümet, bir toprak reformu gerçekleştirmenin yanı sıra 36 ABD’li şirketi de millileştirmişti. Bunun üzerine Amerikan Kongresi de Küba’ya ticaret ambargosu uygulama kararı almıştı. 1961 yılında ABD tarafından örgütlenen ve sürgün Kübalılardan oluşan bir birliğin Küba’yı işgal girişimi, başarısızlıkla sonuçlanmış ve Küba da bunun üzerine Sovyetler Birliği’ne yaklaşarak sosyalist bir sürece girmişti.</p>

  <p>1970’te Şili’de Halk Cephesi’nin (sosyalistler ve komünistler) adayı olarak seçime katılan Salvador Ailende Gossens, devlet başkanı seçilmişti. Ailende önce bakır madenlerinin yanı sıra hem Amerikalıların hem de yerli zenginlerin ellerinde bulunan önemli şirketleri millileştirilmişti ve sonra da bir Önceki hükümetin programına aldığı ancak bir türlü uygulanmayan toprak reformunu hayata geçirmişti. ABD ile ilişkiler de gün geçtikçe gerilmeye başlamıştı. Ardından 1973 yılında Şili’de askeri bir darbe yapılmış ve devlet başkanı Ailende öldürülmüştü.</p>

  <p>70'li yılların ortalarında sosyalizm, dışa karşı dinamik bir görünüm kazanmıştı, ancak Sovyetler Birliğinde, Çin'de ve Avrupa'daki diğer sosyalist ülkelerde alttan alta bir ekonomik kriz kendisini hissettirmeye başlamıştı.</p>

  <p>Sosyalizmin o dönemdeki çekiciliği ve perspektif zenginliği, sömürgecilikten kurtulan bir dizi Afrika ve Ortadoğu ülkesinin sosyalist yola girmesini teşvik etmişti.</p>

  <p>O günkü kuşaktan olan birçok insana o gün kapitalizm değil, fakat sosyalizm yakındı.</p>
</body>
</html>
