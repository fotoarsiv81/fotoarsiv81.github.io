<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p style="text-align: center;"><span style="font-weight:bold;font-style:italic;">Ön Hatırlatma: Kriterler</span></p>

  <p><br /></p>

  <p>Şimdiye kadar çabamızı esas olarak kapitalizmin tanımına yoğunlaştırmıştık. Bunu yaparken de merkezi bir olgu olan kârı keşfettik. Bunun nedenlerini keşfetmeye çalışırken zorluklar yaşamış ve çözümü için de eklektik önerilerle karşılaşmıştık. Şimdi bunun hemen göze çarpan boşluklarını, tarihsel incelememizle kapatıp kapatamayacağımızı inceleyelim.</p>

  <p>Ancak bunu yaparken, yani tarihsel anlatımla kavram açıklamasına girişirken yeni bir sorunla karşı karşıya kalabiliriz. Tehlikeyi savuşturabilmek veya en azından onu küçültmek için elimizde tarihe, kapitalizmin özü hakkında soru sormamızı sağlayan kriterler olmalıdır. Bununla seçenekler de çoğalmış olmaktadır. Tarihsel olayları ayrıştırmanın kriterlerini ise kitabın başında açıklamaya çalıştığımız toplum kavramıyla elde edebiliriz. Yeniden hatırlatmak için:</p>

  <p><span style="font-style:italic;">Toplum, hem insanların kendi yaşamlarını, hem de henüz veya artık kendi yaşamlarını güvence altına alamayacak durumdaki kuşakların yaşamlarını hem de genel olarak yaşamın yeniden üretiminin sağlanmasında çevre koşullarının güvence altına alınması için birbiriyle kurdukları ilişkidir,</span> (bkz. 1. Bölüm)</p>

  <p>Her an <span style="font-style:italic;">ilk</span> sormamız gereken soru, insanların belli bir zaman diliminde yaşamlarını güvence altına alacak araçları nasıl elde ettikleridir. Bunu görebilmek için de önce üretim sürecinin teknolojik ve maddi altyapısının bilinmesi gerekir. "Teknolojik altyapı" için de belli bir dönemde revaçta olan ama yaygın olarak kullanılmayan yöntemler değil, fakat tipik olan yöntemler geçerli olmalıdır. Buna bir örnek verelim: Buhar gücünün kullanıldığı teknoloji, 1700’lü yıllarda bilinmesine rağmen onun üretimde ve ulaşımda yaygın olarak kullanılması ancak 19. yüzyılda gerçekleşti.</p>

  <p><span style="font-style:italic;">İkincisi</span>, o dönemin mülkiyet veya aynı anlama gelen toplumsal yapısının nasıl olduğudur. Aynı tür mülklere sahip olan insan kümesine sınıf diyoruz. Geçimlerini temelde sahip oldukları sermaye aracılığıyla sağlayan insanlar, kapitalist sınıfa (Fransızca ifade etmek gerekirse: burjuvazi); geçimini esas olarak ücretle sağlayanlar ise işçi sınıfına (proletarya) dâhildir. Diğer sınıflar da aynı kriterlere uygun olarak, yani üretim araçlarına sahip olup olmadıklarına bakılarak sınıflandırılmalıdırlar.</p>

  <p><span style="font-style:italic;">(Eğer Almancada "bürgerliche Gesellschaft</span><span style="font-weight:bold;">"</span> (= <span style="font-style:italic;">burjuva toplumu) ifadesi kullanılıyorsa bu, "kapitalist toplum" olarak anlaşılmalıdır. "Bürger"</span> (= <span style="font-style:italic;">yurttaş) kavramı ise (yurttaş</span><span style="font-weight:bold;">,</span> <span style="font-style:italic;">citoyen) devlet hukukunun ifadesi olarak değil, fakat ekonomik bir kavram olarak (bourgeois: sermaye sahibi) kullanılmaktadır.</span></p>

  <p><span style="font-style:italic;">Üçüncüsü,</span> belli bir toplumda cinsiyet ve kuşaklar arası ilişkilerin nasıl olduğunu, çocukların nasıl meydana getirildiğini ve yetiştirildiğini, ekonomik açıdan aktif kuşakların toplumdaki yaşlı kuşaklarla nasıl bir ilişkiye sahip olduklarını, bu ilişkilerin toplumsal yönteminin nasıl olduğuna dair bilgi sahibi olmamız gerekir. Bütün bu ilişkilerin toplamına -sadece biri olmamalıdır-aile diyoruz. Bunun işlevinin, topluma yeni kuşaklar (yeni işçiler) meydana getirmek ve yetiştirmek olarak tarif edince, bazıları bu açıklamayı sinik ve banal bulabilir: Bunun bir boyutu eksiktir -artık çalışamayacak durumda olanların bakımı. Bu durumda kuşaklar arası ilişkinin somut ve tarihsel durumuna yönelik ilgi de artmaktadır.</p>

  <p><span style="font-style:italic;">Dördüncüsü</span>, bir toplumun mekânsal ilişkileri ve özellikle de sınıflar arası çelişkilerin muhatabı olan kurumların tarz ve yöntemi hakkında da bilgiye sahip olunmalıdır. Bu alan esas olarak siyasetin ve dar anlamda da devletin alanıdır.</p>

  <p><span style="font-style:italic;">Beşincisi</span>, mevcut toplumsal ilişki ve yapılara karşı çıkan hareketler ve bunların tek tek sundukları seçenekler hakkında da yeterli bilgiye sahip olmamız gerekmektedir.</p>

  <p>Kapitalizmin tarihine, sermayenin niceliğinin gelişimi de dâhil edilmelidir. Yaklaşık olarak kapitalist toplumlardaki yatırımların büyümesi veya küçülmesi de saptanmalıdır. Ne var ki bu alana ilişkin istatistik bilgiler esas olarak 19. yüzyılın son çeyreğinden bu yana mevcuttur (Maddison 1964, s. 234-242); yöntemsel olarak daha kesin bilgilere ise ancak 1924'ten sonra, "<span style="font-style:italic;">Artur Lyon Bowley ve Josiah</span> C. <span style="font-style:italic;">Stamp’ın National Income başlıklı çığır açı eseriyle"</span> birlikte ulaşılabildi. (Braudel 1990 III, s. 726) Sermayenin ve yatırımların kimliğine dair bilgilere ise ancak yaklaşık olarak ulaşabiliyoruz. Bunun ortaya çıkarılmasının zorluğunun en önemli nedeni hesaplamadaki ulusal ve maddi farklılıklardır<i>.</i><a href="../Text/Notlar.xhtml#nn17" id="n17"><sup>17</sup></a></p>

  <p>Kapitalizmin tarihinin dönemieştirilmesi, yukarıda bahsedilen beş kriteri aynı anda dikkate alarak yapılamaz. Dönemleştirme çabasının ritmi, önce teknolojik gelişmenin zeminini sonra da muhalif toplumsal hareketlerin hedef aldığı mülkiyet yapısını takip edecektir. Diğer bilinen dönemlerse, ki bu süreçler de incelenecektir, sanayi döneminden bu yana "uzun dalgalar" halinde kalabilir. Cinsiyet ve kuşaklararası ilişkiyse, dönemler üstü bir özellik taşımaktadır, fakat kesinlikle tarih dışı bir yapıya sahip değildir; bu nedenle Fernand Braudel'in "maddi yaşam" ya da günlük hayat için önerdiği zaman ölçüsüne göre, "longue duree" ye göre incelenmelidir.</p>

  <p>Böylece kapitalist toplumun gelişmesini dönemlere ayırmayı kolaylaştıracak kriterlere de kavuşmuş oluyoruz. Bunu hemen anında onun bir önceki aşaması olan feodalizme uygulayabiliriz.</p>
</body>
</html>
