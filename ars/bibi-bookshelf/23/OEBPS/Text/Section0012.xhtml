<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><span style="font-weight:bold;">4 </span></h2>

  <h2 style="text-align: center;">SANAYİ DEVRİMİ</h2>

  <p><span style="font-weight:bold;font-style:italic;">Açıklama</span></p>

  <p>Birinci<a href="../Text/Notlar.xhtml#nn32" id="n32"><sup>32</sup></a> sanayi devriminin ne zaman başladığım kavrayabilmek için önce dönemin hangi toplumsal yapısının daha erken kapitalistleştiğini bilmemiz gerekmektedir.</p>

  <p>1.Büyük Britanya'da tahıl ve yün üretiminin başlaması,<br />
  2.Deniz aşın ticaret,<br />
  3. Kredi sistemi.<br /></p>

  <p>Sanayi devrimi şu olgularla ortaya çıkmıştı:</p>

  <ol>
    <li>El zanaatlarının ve atölye işletmeciliğinin yerini makinelerin alması. O güne kadar yüzlerce yıl boyunca sadece iki makine bulunmaktaydı: değişmen ve baskı makinesi. Değirmende öğütülen ürünlerin, deniz aşırı ticarette ve ticaret sermayesinde kayda değer bir işlevi olmamıştı. Sanayi devrimini başlatan makinelerse; mekanik çıkrık ve dokuma makineleriydi ki bunlar dünya pazarları için üretim yapıyorlardı. Buradan hareketle yeni bir teknolojik gelişme de baş göstermişti.<br /></li>

    <li>Güç kaynağı olarak hayvan ve insan kaslarının yerini Önce su ve sonra da buhar gücünün alması.<br /></li>

    <li><span>Makinelerle üretilen ürünler, ezelden beri gelen tarımsal ürünlere (tarımdan sanayiye geçiş) oranla öncelikli bir konum edinmişlerdi.</span><br /></li>

    <li><span>Mal-para ilişkisi yatay paylaşımın ana biçimi olarak baskın hale geliyordu.</span><br /></li>

    <li><span>Dikey paylaşımın ücretlendirme sistemi, ekonomik olmayan mülk edinme biçiminden ekonomik mülk edinme biçimine geçişin ifadesi olarak ortaya çıkmıştı.</span><br /></li>

    <li><span>Yeni bir mal ortaya çıkmaktaydı: İşgücü ve onunla birlikte yeni bir pazar, yani işgücü pazarı ortaya çıkmıştı.</span><br /></li>

    <li><span>Sermaye artık tahıl ekonomisinin dışındaki üretim alanlarını da kapsar hale geliyordu. Tarım dışı ürünlerin üretimiyle birlikte “biçimsel” olan, “emeğin gerçek anlamda sermayenin denetimine girmesiyle yer değiştiriyordu. (Marx 1975, s. 533)</span><br /></li>

    <li><span>Yapıları belirleyen iki farklı sınıfın ortaya çıkması: işçi sınıfı ve burjuvazi.</span><br /></li>

    <li><span>Artık değer üzerinden sağlanan kâr, ticaret ve teknolojik gelişmeyle elde edilen kazançtan daha baskın hale geliyordu. Kârın bu biçimi, ticaret kapitalizmi döneminden ziyade, sanayi devri minin ve daha sonraki kapitalist gelişme aşamasının kâr biçimidir.</span><br /></li>
  </ol>

  <p><span style="font-weight:bold;font-style:italic;">Sanayi devrimi ışığında kapitalizm tanımının spesifikleştirilmesi</span></p>

  <p>Sanayi devriminden bu yana kapitalizm, esas olarak kâr amacı güden; kâr etmek amacıyla yatırılan sermayenin birikimini sağlayan; bunun için üretime başvuran, ücretli emekle, maden sanayinde ve makine endüstrisinde üretilen makineleri kullanan toplumların işleyiş tarzıydı. Sanayiyi ise toplu üretim olarak tarif edebiliriz: (Kapitalist gelişmenin ileriki evrelerinde, -yani sanayi devriminden sonra- toplu hizmet dönemi söz konusu olacaktır.)</p>

  <p><span style="font-weight:bold;font-style:italic;">Dönemselleştirme</span></p>

  <p>Sanayi devrimi tahminen 1780 yılında İngiltere’nin Lancashire kentinde başlamıştı. (Dönemselleştirme için bkz. Hobsbawm 1997 I, s. 43 vd.) Bunun birinci dönemi tahminen 1840 yılına kadar devam etmişti. Temel üretim malzemesi, yurtdışına ihracat için pamuktan (daha doğrusu, keten ve pamuğun karışımı olan pazendi) üretilen tekstil ürünleriydi. Kısa bir süre sonra Büyük Britanya’yı, Belçika takip etmişti, ancak Belçika, sanayi devriminin birinci evresine esas olarak 19. yüzyılın başlarında girmişti.</p>

  <p>Sanayi devriminin ikinci aşamasındaki stratejik “öncü sanayi” (Wehler 1969, s. 65; karş. s. 51; s. 58) olarak öne çıkanlar, demir yollarının inşası, madencilik (kömür, demir ve sonradan çelik) ve makine sanayii idi. Bunun ardından gelişen inşaat sektörü, kol emeğini aşan bir sanayi görünümü almıştı. Bununla birlikte -tahıl üretiminin ardından- yeni bir iç pazar alanı daha gelişmişti; yatırım malları alanı. Bütün bu gelişmelere rağmen tarım dışı alandaki kapitalist üretimin ürünleri hâlâ kitlesel tüketime yönelik değildi.</p>

  <p>1830 yılından itibaren Fransa'da, Alman devletlerinde ve Amerika’da sanayi devrimi süreci başlamıştı. 1853/54 yıllarında Amerika’nın toplarla donatılmış gemileri, Japonya’yı gümrüklerini açmaya zorlamıştı. Bunun üzerine Meji-Hanedanlığı (1868’den sonra), feodal dönemi sona erdiren yukarıdan aşağıya bir devrim başlatmıştı. Ardından Japonya’da hızla 1920 yılına kadar sürecek olan bir sanayi devrimi süreci başlamıştı. Bunun kısa süre içinde başarılı olmasının esas nedeni, daha önceden bir Japon ticaret sermayesinin var olmasıydı. Braudel’in, Japonya’nın kendine özgü kapitalizminin 1638 yılında budanmasına ilişkin yaptığı yorumu yeniden hatırlayalım;</p>

  <blockquote style="margin: 0 0 0 40px; border: none; padding: 0px;">
    <p>Gelişmekte olan ekonomik büyümenin, çeşitli engellerle 200 yıl boyunca geciktirildiğini artık hiç kimse reddetmiyor. (Braudel 1990 II, s. 659)</p>
  </blockquote>

  <p>Ve devam ediyordu:</p>

  <blockquote style="margin: 0 0 0 40px; border: none; padding: 0px;">
    <p>Bunların ortadan kalkmasıyla birlikte Japonya, katedemediği mesafeyi hızla katetti. (Age.)</p>
  </blockquote>

  <p>Bu da demektir ki: Japonya'nın kapitalizmi, 1853/54 yıllarındaki Amerikan baskısıyla ortaya çıkmış değil, fakat sadece daha önceden varolan, ama gelişmesi suni olarak engellenmiş bir gelişmenin yeniden doğal seyrine kavuşmasından başka bir şey değildir.</p>

  <p>Rusya, köylülerin 1861 yılındaki özgürleşmesinden sonra “kapitalizmin bir tür serası” konumundaydı. (Gitermann 1987,3. Cilt, s. 191) Sanayi devrimi, İskandinavya ülkelerinde 1870'li yıllardan sonra yayılmaya başlamıştı.</p>

  <p>Büyük Britanya'dan başlayan kıvılcımın farklı farklı etkileri olmuştu: Belçika, Fransa, Almanya, Habsburg monarşisinin Alman ve Çek kısımları, Japonya ve ABD sanayileşirken, Çin'de çok fazla değildi, Hindistan ise daha az olarak gelişmekteydi, çünkü Hindistan'ın teksti! endüstrisi, Büyük Britanya'nın ithal malları nedeniyle tahrip edilmişti. Rusya'nın büyük bir bölümü de 1917 yılana kadar sanayileşmemişti.</p>

  <p>Sanayi devriminin birincisini sanayi devrimleri olarak, yani çoğul olarak ifade etmek mantıklı görünmektedir. Bununla Büyük Britanya'dan kıvılcımlanan sanayi devriminin aynı teknolojik altyapıyla (19. yüzyılın sonlarında ve 20. yüzyılın başlarında) başka ülkelerdeki sanayileşmeyi daha da ileriye götürdüğünü anlatmak istiyoruz.</p>

  <p><span style="font-weight:bold;font-style:italic;">Maddi altyapı</span></p>

  <p><span style="font-style:italic;">“Sanayi devriminden bahseden</span>, <span style="font-style:italic;">aslında pamuktan bahsetmektedir”</span> (Hobsbawm 1969 I, s. 55) Bu sanayileşmenin birinci evresi için, 1840'lara kadar geçerlidir. Ondan sonraki dönemin maddi temelini maden ürünleri, kömür, demir ve çelik oluşturmaktaydı. Mal, insan ve bilgi, demir yollarıyla; 19. yüzyıldan sonra da yelkenlinin yerini alan buharlı gemilerle taşınıyordu. Prototeknolojinin örnekleri ise 19. yüzyılın ortalarından itibaren telgraf, gaz lambası ve tarımda kullanılan gübreydi. Keşfinden kısa bir sonra fotoğrafçılık, ellili yıllardan itibaren hâlâ elle yapılır olmakla birlikte yeni bir teknolojinin temelini oluşturuyordu. İkinci sanayi devrimiyle birlikte demir yolları ve inşaat sektörü büyüyerek, kol emeğinin çok çok ötesine geçmişti. Bu dönemde bu sektörler, proto-endüstri ile tam gelişmiş endüstrinin eşiğinde bulunuyorlardı; tam gelişmişlik konumunuysa, kapitalizmin ileriki aşamasında, yani 19. yüzyılın son çeyreğinde yakalayacaktır. Önceleri bu yer altı inşaatı alanında başlamıştı, sonraysa ucuz ve sağlıksız hazır evlerin yapımıyla devam etmişti. ("Ev rantı” olarak adlandırılan kira, o dönemin en verimli gelir kaynaklarından biriydi.)</p>

  <p>Sanayi devriminin başlamasıyla birlikte odun çağı da kapanmış oluyordu. Artık enerji kaynağı olan bu ürünün yerini kömür ve kok kömürü alıyordu; maden olarak da demir ve çelik. Cam eskiden olduğu gibi gene pencere ve optik araçlarda kullanılmaya devam ediyordu.</p>

  <p>Sanayi devrimine yol açan teknolojik gelişmeyi Hobsbawm şöyle açıklıyor:</p>

  <blockquote style="margin: 0 0 0 40px; border: none; padding: 0px;">
    <p>Her okul çocuğu bilir ki, pamuk endüstrisindeki teknolojik gelişmeyi bu alandaki mekanik bir sorun tetikledi; çıkrıkla, dokuma tezgahı arasındaki eşit olmayan verimlilik hızı yeni bir gelişmeye neden olmuştu. Teknolojik açıdan geri bir araç olan çıkrık, dokuma tezgahlarının (özellikle 1730 yıllarında keşfedilen ve 1760 yılından sonra genel olarak kullanıma sunulan "dokumacının uçan gemisi"yle hızlı tempoda üretim yapılıyordu) ihtiyacını karşılayacak hızda çalışmıyordu. Üç yeni buluş bu dengeyi bozmuştu: 1760’larda keşfedilen ve evlerdeki çıkrıkla birkaç ipliği birden eğiren "Jenny makinesi” (ince eğiren çıkrık makinesi), 1768 yılında keşfedilen ve hem normal çıkrık gibi kendi ekseninde dönen hem de eğirmeyi birleştiren "su çıkrığı”; ve sonunda 1780’li yıllardan itibaren her iki çıkrığın yöntemini birleştiren ve buharla çalıştığı için de “araba-çıkrık makinesi” adını alan çıkrık makinesi. Son iki buluş, esas olarak fabrika üretiminde kullanılmışlardır. Sanayi devriminin pamuk fabrikaları, daha çok çekirdeği ayıklayan ve iplik üreten atölyelerden (bu fabrikalarda pamuğun çekirdeği çıkarılarak, eğirmeye hazır hale getirilirdi) ibaretti. (Age. s. 57 vd.)</p>
  </blockquote>

  <p>Ticaret kapitalizminin son dönemlerine kadar besin kaynaklarının kalitesinde herhangi bir değişiklik yaşanmamıştı. Mevcut tahılın miktarı ve fiyatı (gümrükler de dâhildir) beslenmesi gereken işgücünün ihtiyacına göre belirlenmeye başlanmıştı. Zaman zaman bu ihtiyaç patatesle sağlanmıştı. (40’lı yıllarda İrlanda’da görülen bir bitki hastalığı, beslenme sorunlarına neden olmuştu; bunun üzerine İrlanda’dan bir “açlık göçü” baş göstermişti.) I. Napolyon’un Büyük Britanya’ya uyguladığı “kıta ablukası” (1806’dan sonra) şeker kamışının ithalatını da yasaklamıştı; bunun üzerine şeker pancarından şeker üretme yönteminde önemli bir gelişme kaydedilmişti. (Hobsbawm 1997 I, s. 122)</p>

  <p>1786 ila 1831 yılları arasında Luigi Galvani, Alessandro Volta, Hans Christian Oersted ve Michael Faraday, o günlerde henüz sanayide kullanılamayan elektrik alanında Önemli keşifler yapmışlardı -akımın, elektrolizin; elektrik ve manyetizm arasındaki ilişkinin ve endüksiyonun bulunuşu. (Age. s.340)</p>

  <p><b>Toplumsal yapı</b></p>

  <p>Sanayi devrimiyle birlikte ekonomik açıdan burjuvazinin karşısında duran modern kent proletaryası da oluşmaya başlamıştı. 19. yüzyılın ortalarında Büyük Britanya ve Belçika -ama sadece bu iki ülkede- toplumunun büyük bir çoğunluğunu proletarya oluşturuyordu; diğer sanayileşmiş ülkelerde henüz halkın büyük bir çoğunluğu toprağa bağımlı olarak çalışmaktaydı.</p>

  <p>Sanayi alanında elde edilen kâr, sürekli çalışma saatlerinin uzatılması nedeniyle “mutlak artık değer”i oluşturuyordu.</p>

  <blockquote style="margin: 0 0 0 40px; border: none; padding: 0px;">
    <p>Bir işçi, harcadığı emeğin değerine karşılık gelenin Ötesinde çalıştığı saatlerde doğrudan doğruya sermayenin el koyduğu bir artı-emek üretir; işte bu süre içinde ürettikleri mutlak artık değeri oluşturur. (Marx 1975, s. 532)</p>
  </blockquote>

  <p>1750 ila 1830 yılları arasında Büyük Britanya'da <span style="font-style:italic;">“reel ücretler tahminen üçte bir</span>; <span style="font-style:italic;">beşte iki oranında geriye gitti”</span> (Kuczynski, Jürgen 1964, s. 115) Sanayi devriminin ikinci aşamasında, proletaryanın önemli bir kesimini İrlandalı göçmenler üzerinden sağlamak zorunlu hale gelmişti. (Hobsbawm 1997 I, s. 66; 72) Buna 19. yüzyılın ortalarından itibaren görülen büyük bir açlık dalgası da yol açmıştı. Bu dönemde 1,5 milyon insan ülkesinden göç etmişti ki o dönemde İrlanda'nın nüfusu 8 milyondu. Bu insan göçü öyle bir anda akın etmişti ki, hem Britanya sanayisi bu işçileri istihdam edecek kadar hızla genişleyemedi, hem de sanayi proletaryası devrimci bir hareketin ön aşamasında bulunuyordu. Hareketin 1850 yılındaki gerilemesinin nedeni o dönemde gerçekleşen reformlar (tahıla uygulanan gümrüklerin kaldırılması, günlük çalışma süresinin 10 saate indirilmesi) değil, fakat bir anda akın eden göçün amele piyasasında yarattığı rekabetti.</p>

  <p><span style="font-weight:bold;font-style:italic;">Aile yapısı ve toplumsal güvence</span></p>

  <p>Sanayi devrimiyle birlikte ailenin önemi, tali bir konuma kaymıştı.</p>

  <p>Kabile toplumundan bu yana aile, üretimin, siyasetin ve soyun devam ettirilmesinin ocağıydı.<a href="../Text/Notlar.xhtml#nn33" id="n33"><sup>33</sup></a> Bu durum feodalizm döneminde ve hatta ticaret kapitalizminin belli bir aşamasına kadar da, yani feodalizm kalıntılarının hâlâ hüküm sürdüğü alanlarda değişmemişti. Ailenin üretim, siyaset ve soyu devam ettirme konusundaki işlevini şöyle ifade edebiliriz:</p>

  <p>Üretim: Köylük alanlardaki aile, aynı zamanda bir üretim birimini de oluşturuyordu.</p>

  <p>Siyaset: Yönetici sınıfın bireyleri ailede yetiştirilmekle kalmadı, aynı zamanda iktidardaki soyluların erkek üyeleri ailenin de yönetici kesimini oluşturuyordu. Toplumun diğer yönetici olmayan aileleri ise bireyleriyle birlikte yöneticilere bağlıydılar.</p>

  <p>Soyun devam ettirilmesi: Aileler, çocukların, yaşlıların ve hastaların bakımını da kapsayan, toplumsal güvencenin merkezini oluşturuyorlardı.</p>

  <p>Sanayi devrimi döneminde öncelikle kadınlar ve çocuklar ucuz, Özel ve yetenek isteyen işlerde değerlendirilmişlerdi. Bu durumda, eğer bazı resmi kurumların yardımı olmasaydı, ailelerin geleneksel, bakım ve soy üretim gibi işlevlerini yerine getirmeleri mümkün olamazdı. Aile artık üretim birimini de oluşturmuyordu, çünkü üretim fabrikalarda yapılır hale gelmişti.</p>

  <p>Devletin yürütme, yasama ve yargı organlarının toplumdan bağımsız olarak kurumlaşmasıyla birlikte yönetici aileler de itibarlarını ve özellikle de yönetici görevlerin ve bu görevlere talip olma soya çekimle değil, seçimle veya atamayla (bürokrasi ve yargıdaki önemsiz görevlere atanma) yapılmasından sonra kaybetmişlerdi.</p>

  <p>Toplumsal katmanlaşmadaki dönüşümler ve üretimde verimliliğin artışı, sanayi öncesi toplumlarda periyodik veya sürekli bir işsizlik yaratmıştı. Bundan böyle nüfusta bir azalma değil, fakat nüfus fazlalığı söz konusu olmaya başlamıştı. Thomas Malthus, sözüm ona iktisadi bir formül ortaya atarak, besin kaynaklarının aritmetiksel olarak, nüfusunsa geometrik olarak arttığını iddia etmişti. Bundan hareketle yoksulların çocuk yapma konusunda cömert davranmalarının en başta kendileri için pek de yararlı olmadığını belirtmişti.</p>

  <p>Sanayi devrimiyle birlikte entegre edilemeyen kitlelerin saflarında, 15. yüzyıldakinden daha fazla bir oranda yoksulluk da artmıştı. Sanayi öncesi dönemin yoksullarıyla, proletarya arasında önemli bir fark vardı: Proletaryaya üretim nedeniyle ihtiyaç duyuluyordu. Dönemsel veya sürekli işsizlere ilişkin eski fakirlik yasaları uygulanıyordu. Bu yasanın birinci işlevi, bunları kimsesizler veya yoksullar evinde asgari düzeyde besleyerek, kontrol altında tutmaktı. 1795 yılında Berkshire'deki asliye hukuk mahkemeleri, tarım işçilerine kendi bölgelerinde verilmek üzere asgari bir maaş öngören “Speenhamlan-Yasası"nı onaylamıştı. Eğer bir tarım işçisi gerçekten uzun süredir işsizse veya aldığı ücret asgari düzeyin altındaysa, bu durumda ona resmi fonlardan belli bir miktar ödeme yapılırdı. Bilimsel kitaplarda bu kararın sonuçlarından, bir facia olarak bahsedilmektedir: Girişimciler işçi ücretlerini söz konusu asgari miktarın altına çekerek arta kalan kısmının sübvanse edilmesini sağlamışlardı; iş ahlakı ve üretim şevki yerlerde sürünüyordu. 1834 yılında yeni fukara yasaları çıkarılmıştı. Bundan böyle yetişkin işçiler sübvanse edilmeyecekti ve ayrıca iş piyasası tümden korumasız bırakılmıştı. Karl Polanyi, söz konusu tarihten günlük çalışma süresinin 10 saate indirildiği güne kadarki ara dönemi, hiçbir siyasi tedbirle sınırlandırılmamış pazar ekonomisi dönemi olarak nitelendirmektedir. (Polanyi 1978, s. 57-181). Bu dönem aynı zamanda kitlesel sefaletin yaşandığı dönemdir de; aynı zamanda bu dönem, işçilerin asgari ücretin altında çalıştırılmaları nedeniyle fiziki varlıklarını korumakta güçlük çektikleri (açlık, evsizlik, devasa sağlık sorunları ve kendini alkole verme eğilimleri) ve “nüfus fazlalığına” rağmen, kapitalist üretim sisteminin yıkıma uğrama tehlikesi geçirdiği bir dönemdi.</p>

  <p><span style="font-weight:bold;font-style:italic;">Mekânsal düzenleme</span></p>

  <p>Kent varoşlarının ortaya çıkmasının esas nedeni sanayi devrimidir.</p>

  <p>Bu arada yeni bir aktör, ulusal devlet de ortaya çıkmaktadır. Onun önemli özellikleri -ulus, devlet egemenliği ve ülke sınırları- çoğunlukla da mutlakiyetçi bir biçimde ticaret kapitalizmi döneminde ortaya çıkmıştı. Şimdi bu devletlerin önünde daha büyük ekonomik olanaklar yatıyordu. Bunlar iç dinamiklerini harekete geçirerek, devlet kurumlarını kendi yararlarına kullanmaya başlamışlardı.</p>

  <p>18. yüzyılın başlarında olduğu gibi Büyük Britanya, 19. yüzyılda da varlığını, dünyaya hükmeden devlet olarak sürdürmüştü. “İmparatorluğa” -ilk önce sadece biçimsel olarak- İrlanda işgücü deposu olarak ve Hindistan hem doğal kaynak deposu hem de pazar (Büyük Britanya, Hindistan’ın bağımsız gelişen tekstil endüstrisini tümden tahrip ettikten sonra) olarak dâhil olmuştu. Büyük Britanya 1775’ten 1819 yılına kadar Hindistan’da birçok kez sömürge savaşına başvurmuştu; 1765 yılından bu yana Bengal’de yerli iktidarın yanı sıra, bir de İngiliz valisinin yönettiği ikili bir iktidar (Dual Government) bulunuyordu.</p>

  <p>Afyon Savaşları (1840-1842) sonrasında Çin, pazarlarını İngiliz ve Hint mallarına açmak zorunda bırakılmıştı. Avustralya 1770 yılından sonra Britanya’ya aitti ve 1786’dan 1872 yılına kadar esas olarak mahkumların tutulduğu bir açık hapishane olarak kullanılmıştı.</p>

  <p>Britanya'nın Afganistan’ı Hindistan’a bağlama girişimleri, 1838-1842 yılları arasında sürdürülen Britanya-Afganistan (birinci) savaşlarına rağmen hiçbir sonuç vermemişti. Afganistan üzerindeki etkiyi artırma girişimleri (“The Great Gamble”) bundan sonra Rusya ile de ilişkileri gerginleştirmeye başlamıştı. Büyük Britanya’nı amacı Hindistan’daki etkisini ve mülkiyetini güvence altına almaktı; Rusya ise Orta Asya’daki etki alanını korumaya çalışıyordu.</p>

  <p>Britanya ekonomisi,</p>

  <blockquote style="margin: 0 0 0 40px; border: none; padding: 0px;">
    <p>Fabrikalarda ürettiği ürünlerin, malların ve hizmetlerin (sermaye, denizcilik, bankacılık, sigorta vs.) yerlilerin doğal kaynaklarına (işlenmemiş doğal ürünler ve besin ürünleri) karşılık değişimini sağlıyordu. (Hobsbawm 1969 I, s. 137)</p>
  </blockquote>

  <p>Bunun sonucunda</p>

  <blockquote style="margin: 0 0 0 40px; border: none; padding: 0px;">
    <p>Birçok ülkenin farklı zamanlarda dâhil olduğu, yardımcı-bütünleyici ve tamamen yerli ürünler temelinde biçimlenen ekonomik sistemler oluşmuştu; bu malların temel alıcıları da Britanyalılardı: Amerikan İç Savaşına kadar ABD'nin güney eyaletlerinin ürettiği pamuk, Avustralya’nın yünü, Şili’nin nitrat ve bakırı, Peru’nun Guona gübresi, Portekiz’in şarabı vs. (Age. s. 138)</p>
  </blockquote>

  <p>19. yüzyılın ortalarından itibaren sanayi devrimini yaşamış olan diğer ülkelerle yapılan ticaretin kapsamı daha da genişti. Bunlar Britanya’dan yatırım ürünleri satın alıyorlardı. Kitlesel tüketim ürünleriyle iç pazar ürünleri (eğer tarım ürünlerini hesaba katmazsak) hâlâ ikincil bir rol oynuyordu.</p>

  <p>Güçlü Britanya sanayisinin ihracat çıkarları, iç pazardaki tarım sektörü bundan zarar görse bile -1846 yılında tahıl ürünlerine uygulanan gümrükler kaldırılmıştı- ticaretin serbest olmasından yanaydı. 1849 yılında, 1651 yılından bu yana süren “Seyrüsefer Kararnamesi” kaldırılmıştı: Britanya armatörleri ve tersaneleri uzun bir süreden bu yana desteğe ihtiyaç duymuyorlardı.</p>

  <p>Uluslararası ticarete, geniş çaplı bir altın standart kararı eşlik etmişti. Altının olmadığı ve teknik açıdan kâğıt paranın kullanıldığı yerde de ticaret yapılabilsin diye, 1844 yılında dünyanın ilk merkez bankası kuruldu: Aslında bu, 1694 yılında kurulmuş olan Bank of England’tan başka bir şey değildi. Bu örnek alınarak, 1875 yılında Almanya'nın Reichsbank’ı, 1913 yılında da ABD'nin Federal Reserve System’i kurulmuştu.</p>

  <p>Bunların hepsi, tedavüle sürdükleri kâğıt paraları altınla desteklemişlerdi. Ayrıca bunlar, özel bankalara altın para verdiklerinde de bunların karşılığında aldıkları faizler ve koydukları kurallar gereğince, bankaların ellerinde bulundurmak zorunda oldukları asgari altın stoku üzerinden, tedavüldeki kâğıt paraları karşılayacak kadar altın rezervini sağlama almış oluyorlardı. Britanya’nı dış politikası,</p>

  <ol>
    <li>oldukça geniş bir güvenlik kurallarını ve<br /></li>

    <li>ticaretten en yüksek yararı sağlamayı garanti eden bir siyaseti takip ediyordu.<br /></li>
  </ol>

  <p>Kıtasal denge siyaseti, Büyük Britanya'nın Öncü konumunu tehdit edecek bir duruma kesinlikle izin vermemeliydi. Napolyon’a karşı yürütülen savaşın anlamı da buydu. Trafalgar (1805)’daki deniz savaşında Britanya, İspanya-Fransız deniz filosunu tamamen yok etmişti. Gerçi I. Napolyon’un 1806 yılındaki Avrupa kıtasını Büyük Britanya'nın ekonomisine kapatan kuşatması, Avrupa'daki sermayenin büyümesine neden olmuştu, ancak bu tedbir, kesinlikle denizlerin hâkimi olan Büyük Britanya’ya istendiği gibi zarar veremedi.</p>

  <p>Büyük Britanya'nın ekonomik çıkarlarını korumak ve etki alanını tartışmasız bir şekilde genişletme arzusu, Britanya'nın dış politikasının -ticaret politikasının- ikinci ana ilkesini oluşturuyordu. Kırım Savaşı (1854-1856)’na bulaşmanın esas nedeni de buydu: Büyük Britanya savaşta Osmanlı İmparatorluğunu desteklemişti, çünkü Rusya'nın boğazlar üzerinde hakimiyet kurmasını istemiyordu. (Cebelitarık Boğazı, 1704 yılından bu yana Britanya'nın elindeydi.)</p>

  <p>Tam da sanayi devrimi döneminde, sonradan 20. yüzyıldaki Soğuk Savaş döneminde kabul görecek bir kavramla ifade etmek gerekirse, Büyük Britanya'nın dışında ve diğer ülkeleri de kapsayan bir “Batı” veya “Birinci Dünya” oluşmuştu: Böylece en erken zamanda gelişmiş olan sanayi ülkeleri, dünyanın diğer geri kalmış bölgeleri üzerinde şu veya bu şekilde hakimiyetlerini kurmuşlardı.</p>

  <p>Bu öncü ülkelere, 18. yüzyıldaki Napolyon savaşlarında Büyük Britanya karşısında yenik duruma düşen Fransa da dâhildi. 1830-1847 yılları arasında Fransa, sonradan anavatanın tahıl ambarı işlevini görecek olan Cezayir’i ele geçirmişti. 1858 yılından sonra da Fransa Hindi-Çin’de yer edinmeye başlamıştı. 1859-1869 yılları arasında özellikle de Fransız parasıyla Süveyş Kanalı inşa edilmişti.</p>

  <p>İspanya sömürge imparatorluğu ise 1810 yılında, Güney Amerika'daki büyük isyanların ardından kurulan bağımsız devletlerle birlikte köklü bir şekilde çökmüştü. Böylece Amerikan kıtasının yarısı, Büyük Britanya'nın ekonomik ilişkilerine daha açık hale gelmişti.</p>

  <p>Kimi “erken” uluslar (İspanya, Portekiz, Hollanda, Büyük Britanya, Fransa) deniz aşırı coğrafyalardaki sömürgelerini kısmen kaybederken (İspanya), kısmen korurken (Portekiz’in Afrika'da, Hollanda'nın Hint Adaları'nda) ve kısmen genişletirken (Büyük Britanya ve Fransa), dünyanın geri kalan ülkeleri henüz “national building” süreci yaşıyorlardı.</p>

  <ol>
    <li>Almanya'da ilk kez 1871 yılında ulusal devlet kurulabilmişti: ekonomik açıdan sanayi devrimi tarafından zorlanmış, askeri ve siyasi açıdansa Bismarck’ın “yukarıdan devrim"yle sonuçlanmıştı.<br /></li>

    <li>İtalya, 1861-1870 yılları arasında Piemont'un önderliğinde birleşik ulusal devletine kavuşmuştu.<br /></li>

    <li>ABD'de, ilk başlarda köle emeğine dayanan güney eyaletleriyle, özgür işgücüne sahip kuzey eyaletleri arasında bölünmüş bir ekonomik yapı oluşmuştu. ABD'de birleşik bir ekonomik pazar, ancak 1861-1865 yılları arasında süren uzun bir iç savaştan sonra kurulabilmişti.<br /></li>

    <li>Başka ülkeler tarafından parçalanan Belçika ise, 1830 yılında bağımsızlığını ilan edecektir.<br /></li>

    <li>1848 yılında İsviçre’nin sanayileşmiş, güçlü ve liberal politikalarla yönetilen kantonları, bir savaşla, “Özel Birlik" adı altın toplanmış, tarıma dayalı Katolik kantonlara, Federal Anayasayı ve merkezi devleti dayatmışlardı.<br /></li>
  </ol>

  <p>Rusya’da (Pasifik’e kadar genişleme) ve ABD'de (Batı’ya doğru aynı şekilde Pasifik'e kadar) büyük “iç kolonileşme” hareketleri yaşanmıştı. Meksika'ya karşı yürütülen bir savaşla (1846-1848) bugünkü Arizona, Colorado, Kaliforniya, Nevada, Teksas ve Utah eyaletleri ABD topraklarına katılmıştı.</p>

  <p>Yeni ulusal devletlerin kurulması, eski ulusal devletlerin deniz aşırı coğrafyalardaki ekonomik-siyasi çıkarları, devlet kurumlarının siyasi ve sınıfsal çıkarlar için ele geçirilmesi gibi olgular ve özellikle de Fransız Devrimi’nden sonra zihinlerde canlanan “milli” bilinç, ideolojik açıdan milliyetçiliğin doğmasına yol açmıştı.</p>

  <p><span style="font-weight:bold;">Devlet ve siyaset</span></p>

  <p>Burjuva devrimleri, ticaret kapitalizmi döneminden kalan burjuvazinin iktidara ortak olmasını henüz sağlayamamıştı. Bunun siyasi göstergesi ise gelire bağlı seçim hakkı tanıyan anayasal devlet kurumlarının yanı sıra, sadece yeni kapitalistlerin ve eski "soyluların” birlikte oluşturdukları parlamentonun bütçeyi denetleme hakkıydı. Bu durumu Özellikle Büyük Britanya'da (1832 yılındaki bir parlamento reformu, köylük bölgelerdeki toprak sahiplerinin öncelikli hakkını kısıtlıyordu), Belçika’da 1830/31 yıllarında ve Fransa'nın “Temmuz Monarşisi” döneminde (1830-1848) görebiliyoruz.</p>

  <p>İki önemli aykırı durumsa dikkat çekicidir:</p>

  <ol>
    <li>Biçimsel olsa bile, Fransa'da kısa bir süreliğine yaşayan II. Cumhuriyet (1848-1851), 1970’ten sonraki III. Cumhuriyet ile ABD ve İsviçre’nin (“tabii ki” bu ülkelerin hepsinde kadınların seçme ve seçilme haklan bulunmuyordu) durumu yeni olgulardı. Buraya Büyük Britanya’daki gün geçtikçe daha fazla genişleyen seçme ve seçilme hakkını da eklemek gerekir: Sürekli bir ikametgâha sahip oldukları sürece, 1867 yılından sonra yetişkin erkek işçiler de seçme hakkına sahip olmuşlardı.<br /></li>

    <li>Devlet erkinin yürütmede merkezileşmesi, bazen meşru halk oylamasıyla sağlanırdı ki Fransa'da Louis Bonaparte’ın (1851 diktatör-1870 imparator; onun yönetim biçimi “Bonapartizm” olarak adlandırıldı) yaptığı da buydu; ya da bu, halk oylamasını kabul etmeyen, ancak yetkisini anayasa zemininde parlamentoyla paylaşan monarşiler tarafından uygulanırdı; ayrıca bu uygulamada merkezi ve eyalet parlamentolarının kabul ettikleri bütçeler değiştirilebilirdi. Bu durumu özellikle 1871 yılından sonraki Almanya'da görüyoruz. Almanya'daki parlamento, bütün yetişkin erkekler tarafından seçilirdi, ama bu sınırlı bir yetkiye sahipti; eyalet parlamentoları ise gelire göre seçme ve seçilme hakkını uygulamaya devam ediyorlardı.<br /></li>
  </ol>

  <p>İskandinav ülkeleri ise Britanya örneğinde olduğu gibi demokratik-meşruti devletler olarak gelişmelerini devam ettirmişlerdi.</p>

  <p>Genel ulusal farklılıklara rağmen, sanayi devrimi dönemindeki bütün burjuva toplumlar siyasi ve anayasal devlet kurumlan yönündeki eğilimleriyle benzerlikler gösteriyorlardı; buna göre özel mülkiyet, yasal güvenceye kavuşuyor, demokrasinin çerçevesi ise kapitalist üretim ilişkilerinin izin verdiği kadar genişliyor veya daralıyordu.</p>

  <p>Devletin altyapısı, ticari kapitalist devletin yerleşik hale getirdiği kurumlarla sınırlı kalmıştı: okul (Protestan ülkelerde), yüksek okul, yol yapımı, posta işleri, ordu ve iç güvenlik. "Yoksulların bakımı” ise esas olarak yerel bölgelerin sorunu olarak kalmıştı.</p>

  <p><span style="font-weight:bold;">Ekonomi dışı zorun, değişikliğe uğramış alanları</span></p>

  <p>Daha önceden ticaret kapitalizmi döneminde başlayan bir süreç, sanayi devrimiyle birlikte tümden ortaya çıkmıştı. Artı ürünlere el koymak için başvurulan ekonomi dışı zorun yerini ekonomik biçimler -artık değer, ticaret ve teknolojik atılım kârı- almıştı. Ancak bundan sonra da zorun toplumdaki işlevi azalmadı, tersine: Silah teknolojisinin yenilikleri, en az ve hatta daha fazla bir şekilde endüstrininkinden daha ilerde bulunuyordu; bu gelişme kapitalizmin ilerleyen safhalarında, yani sanayi devriminden sonra daha da hızlanacak ve yoğunlaşacaktır. Ekonomi dışı zorun bundan sonraki işlevi şöyle açıklanabilir:</p>

  <ol>
    <li>Başka toprakların pazar olarak veya stratejik bölge olması açısından silah zoruyla ele geçirilmesi.<br /></li>

    <li>Alt tabakalara yönelik önleyici veya somut baskı yöntemleri. Bunların her ikisi de yeni değildi. Sanayi öncesi toplumlar da aşırı derecede saldırgandılar; ancak bunların birinci derecedeki amacı, pazarı ele geçirmek değildi, fakat çoğunlukla nesneleri ve belki de pazarla ilintili sömürü araçlarını (köleler, "uyruklar” ve yer altı kaynakları) ele geçirmekti. Demek ki zorun bu işlevi, bugün için de hâlâ geçerlidir. Ancak geçmişteki ele geçirmenin ana yönteminin yerini, ekonomik güç ilişkileri almıştı.<br /></li>
  </ol>

  <p><span style="font-weight:bold;">Ekonomik periyotların başlangıcı</span></p>

  <p>Napolyon Savaşlarının ardından Britanya ekonomisinin yaşadığı ekonomik krizlerden bu yana kapitalist gelişme, bugüne kadar düzenli aralıklarla -neredeyse her on yılda bir olmak üzere- krizler ya da en azından bir duraksama dönemi geçirmektedir. (19. ve 20. Yüzyıldaki ekonomik periyotların seyri için bkz. Mandel: 1970 s. 379 vd.)</p>

  <p>Kriz, toplumsal üretimin<a href="../Text/Notlar.xhtml#nn34" id="n34"><sup>34</sup></a> daha önce tahmin edilenin gerisinde kalması demektir; bu da üretilen mala veya üretim kapasitesine (sermaye ve işgücü) göre talebin daha az olması demektir.</p>

  <blockquote style="margin: 0 0 0 40px; border: none; padding: 0px;">
    <p>Arz edilen malın fazla olması durumu.<br />
    <span style="font-weight: bold;">Fazla üretimden</span>,<br />
    üretim kapasitesinin fazla olması da<br />
    <span style="font-weight: bold;">sermaye birikimi üstü krizinden</span><br />
    güçlü talebin olmayışı da<br />
    <span style="font-weight: bold;">tüketim altı krizinden</span> kaynaklanır.<br /></p>
  </blockquote>

  <p>Her durumda da yüksek oranda işsizliğe ve sıkça görülen fiyat düşüşlerine neden olur (deflasyon).</p>

  <p>Ayrıca sanayi öncesi dönemde de, yani ticaret kapitalizmi aşamasında da ekonomik krizler (Braudel 1990 III, s. 76-79), özellikle de tahıl ve lüks malların fiyatlarında aşırı dalgalanmalar gözlemlenmiştir. Hatta spekülasyon balonları bile patlamıştır; bunun biri 17. yüzyılda Hollanda lalelerinin soğan satışlarında ve 18. yüzyılda banker John Law'un Fransa'nın Kuzey Amerika'daki sömürgelerinin karşılığında piyasaya sunduğu tahvillerine karşılık yaptığı ödemelerde görülmüştür. Fiyat düşüşleri veya hisse senetlerinin patlaması hiçbir zaman ekonominin genel gidişatını etkilememiştir. Bunların bugünkü çağdaş ekonomik krizlerden farkı buydu. Sanayi devriminden önceki dönemde patlayan spekülasyon balonları en fazla bazı ürünlerin fiyatlarında bir düşüşe neden olabilirdi, ya da bir borsada yaşanan bir düşüş, en çok tahviller veya döviz fiyatlarında etkili olması gibi bir sonuca yol açardı, ama kesinlikle ulusal ekonomi üzerinde yıkıcı bir etkide bulunmazdı. Ulusal çaptaki ekonomik krizlerin ortaya çıkması için önce ya genel bir krizin (örneğin 1873 ve 1929) veya uzun süreli bir durgunluğun yaşanıyor olması gerekir. Ama her zaman böyle de olmayabilir. Örneğin 1987 yılında ABD'de yaşanan borsa krizi, ekonominin bütününe yayılmamıştır. Sanayi devriminden bu yana ekonomik gelişme sürekli, kısa, orta ve uzun süreli krizlerle karşı karşıya kalmıştır; ama bunlar basit fiyat düşüşlerinin de ötesine geçmiştir ki bu da kapitalizmde yeni bir fenomendir.</p>

  <p><span style="font-weight:bold;">Üç pazar türü ve işsizlik</span></p>

  <p>Mevcut pazarların yanı sıra sanayi devriminde ayrıca</p>

  <p>1.Mal ve hizmet pazarı,</p>

  <p>2.Sermaye pazarı</p>

  <p>ve üçüncü olarak da</p>

  <p>3.İşgücü pazarı</p>

  <p>ve bununla birlikte de yeni bir mal, yani işgücü oluşmuştur. Bu, hiçbir ürüne sahip olmayan ve bu nedenle de sahip olduğu tek ürününü, yani işgücünü satan bir insan grubunun varlığını şart koşar.</p>

  <p>Ancak 13. yüzyıldan önce de bölgesel ve yerel amele pazarları mevcuttu. Ancak ticaret kapitalizm döneminde bunların sayısında gözle görülür bir artış saptanmıştı (Braudel 1990 II, s. 44-50). Bu olgu, sanayi devrimiyle birlikte toplumu biçimlendiren bir duruma da dönüşmüştü.)</p>

  <p>Periyodik krizler döneminde mallara, hizmet sektörüne ve sermayeye yönelik talep azalırken, işsizlik de ortaya çıkar. İşte bu, ön kapitalist toplumlarda ya hiç görülmeyen ya da sadece proto-kapitalist bölgelerde görülen bir olguydu.</p>

  <p>Sanayi devrimi döneminde işçiler, herhangi bir rezerve sahip değillerdi; bu nedenle de krizlerde fabrika sahiplerinin onlara teklif ettikleri ücrete, sahip oldukları tek malı, yani işgüçlerini vermeyerek karşı koyamıyorlardı.</p>

  <p>Karl Marx, işsizliğin sadece krizlerin değil, aynı zamanda sermaye birikiminin de bir ürünü olduğunu keşfettiğini düşünüyordu: Rekabet nedeniyle girişimciler, emek üretkenliğini yeni makinelerle artırmaya çalışırlardı, bu da işgücü fazlalığı yaratırdı. Aynı araç, ücret taleplerinin baskı altına alınmasında da kullanılırdı: İşçilerin yerini makineler alırdı.</p>

  <blockquote style="margin: 0 0 0 40px; border: none; padding: 0px;">
    <p>Toplumsal zenginlik ne kadar büyürse, yani sermayenin işlevsel büyüklüğünün enerjisi ve çeperi ne kadar genişlerse, proletaryanın mutlak sayısı ve işgücü de o kadar artmış ve dolayısıyla sanayinin yedek ordusu da o derece büyümüş olur. İşgücünün çalışma isteğiyle sermayenin büyüme gücü, aynı nedenle gelişir. Yani zenginliğin gücüne orantılı bir şekilde sanayinin yedek ordusu da büyür. Bu yedek ordunun sayısı, aktif çalışanlara oranla ne kadar büyükse, nüfusun kitlesel artışı da o kadar istikrarlı hale gelir ve bununla birlikte çalışma hayatının eziyetine ters orantılı olarak sefalet de o derece çekilmez olur. İşçi sınıfının arasından ve sanayinin yedek ordusundan ne kadar çok Lazarus<a href="../Text/Notlar.xhtml#nn35" id="n35"><sup>35</sup></a>-fukarası çıkarsa, resmi yoksulluk da o kadar artar,. İ<span style="font-style:italic;">şte bu</span>, <span style="font-style:italic;">kapitalist birikimin mutlak ve genel yasasıdır.</span> Kapitalizmin diğer yasalarının nasıl bin bir türlü uygulamayla hayata geçirildiğinin analizini ise şimdilik burada yapmayalım. (Marx 1975:643 vd., altı çizilen yerler Marx'a aittir. Bu bölümdeki ifadeler hiddetlidir, çünkü o dönemde Büyük Britanya, hem sermaye birikiminin hem de yoksulların sefaletinin en açık bir şekilde ortaya çıktığı ülkeydi.)</p>
  </blockquote>

  <p>Kapitalizmde işsizlik oranının sıfır olduğu durumlar, sadece olağanüstü durumlarda görülmüştür. İşgücüne yönelik talebi artıran sermaye birikimi, aynı nedenle, eğer yatırım ücretlere değil de makinelere yapılırsa, işsizliğe neden olur. Belli bir noktada seyreden işsizlik oranı -yüksel ip alçalan, ancak hiçbir zaman sıfır olmayan- aynı zamanda ücretleri de belli bir seviyede tutmuş olur. Bu nedenle kapitalizm tarihinin hiçbir döneminde ücretlerin, -bu gayrisafi milli hasılada kişi başına düşen miktardır- belli bir oranın üstüne çıkmadığını söyleyebiliriz. Reel ücretlerdeki artış, ampirik sonuçların da ortaya koyduğu gibi, yukarıdaki iddialarla uyumludur. Hatta bununla, ücretlerin donmasının nedeni de aynıdır: Makineleşmeyle birlikte üretimdeki verimlilik de artar, ki bu da işçilerin tükettiği malların ucuzlaması demektir.</p>

  <p><span style="font-weight:bold;font-style:italic;">Kısmi laikleşme</span></p>

  <p>Avrupa feodalizminin yöneticileri, çıkarları için Hıristiyan inancını kullanıyorlardı; karşıt hareketler (muhalifler) de aynını yapıyordu. Hıristiyanlığın genel geçerliliği, 18. yüzyılın Aydınlanması tarafından tartışmalı hale getirilmişti; Hıristiyanlığın yaşadığı bu erozyon, sanayileşmiş ülkelerde devam etmişti. (Hobsbawm 1997 I, s. 266-272) Fakat buna rağmen Aydınlanma ilk önce, halkın sadece küçük bir azınlığı üzerinde etkili olmuştu; ama bu etki gün geçtikçe daha da büyümüştü. Toplum içinde laikliğin güçlenmesine rağmen, iki dini akım, etkisini artırmaya devam ediyordu: Avrupa ve ABD'de Protestanlık, sanayileşme devriminin henüz etkili olmadığı ya da sadece Büyük Britanya’ya bağlı olarak geliştiği Asya’da ise İslam gelişmişti. (Age., s. 272-283)</p>

  <p><span style="font-style:italic;"><b>Karşıt hareketler</b></span></p>

  <p>Kapitalizm dönemindeki "karşıt hareketlerden bahsederken iki şeyi anlıyoruz:</p>

  <p>1.Bir kez burada önce kapitalizmin bazı sonuçlarına, yani bazı yanlışlarına itiraz ederek, somut bazı durumların hemen anında düzeltilmesini isteyen, ama kapitalizmi tartışma konusu yapmayan çabaları dikkate almak gerekir. Burada iki akım göze çarpmaktadır:<br /></p>

  <p>a. Kendisini sadece bazı tikel düzeltmelerle sınırlayan;</p>

  <p>b.Sistemli çabalar peşinde koşarak "kapitalizmin başka bir türü'nü arzulayan hareketler.</p>

  <p>Bu eğilimler, hedeflerine göre hem soldan hem de sağdan çıkabilmektedir; örneğin daha fazla özgürlük ve eşitlik (günümüzden bir örnek vermek gerekirse, anti-ırkçı hareket gibi) isteyenler olduğu gibi, düzen, fark ve mesafe (aynı şekilde günümüzden somut bir örnek: yabancı düşmanlığı hareketi) isteyenler de çıkabilmektedir.<a href="../Text/Notlar.xhtml#nn36" id="n36"><sup>36</sup></a> Aynı durum eşitlikçiliğe karşı olan sistem içi hareketler de görülebilir: Nasıl ki faşizm başka bir kapitalizm ise, muhtemel eşitlikçi ve özgürlükçü sosyal devletçilik de öyledir.</p>

  <p>2. Kapitalizmi ortadan kaldırmayı arzulayan bütün hareketler, karşıt hareketlere dâhildir. "Sosyalizm” kavramını sadece bunlar için kullanmamak gerekir, çünkü bazı reformcu sosyal devletçilik de bu kavram altında sınıflandırılmaktadır.<br /></p>

  <p>Ticaret kapitalizminden sanayi kapitalizmine (hatta sonradan aynı şekilde bu dönemden geçen bazı ülkelerde de, yani 20. ve 21. yüzyılda sanayileşmeye adım atan ülkelerde de aynı durum saptanmaktadır) geçişte, kendisini herhangi bir strateji veya felsefi akım içinde görmeyen birçok muhalif hareket - ‘toplumsal isyancılar”- ortaya çıkmıştı; bunlar yeni bir toplumsal duruma geçişin kendileri açısından iyi olmayacağını düşünen insan toplulukları -çoğunlukla köylü ve işçiler- tarafından kurulan Brigantlar (Tugaylar), gizli örgütlenmeler, tarikatvari örgütlenmeler ve kendiliğinden oluşan gruplaşmalardır. (Hobsba2m 1962)</p>

  <p>Örneğin, Avusturya Galiçya’sında 1846 yılında meydana gelen köylü ayaklanmaları; Rusya’daki 1826-34, 1835-55 ve 1861 yıllarındaki köylülerin, kapitalizme değil, fakat feodalizmin yükümlülüklerine karşı başlattıkları ayaklanmalar.</p>

  <p>İşçi sınıfını bu hareketlere dâhil ettiğimizde, ona haksızlık etmiş oluruz. İşçi sınıfının konumu, ortaya yeni çıkan bir maldan (işgücü) ve yeni bir sınıftan, yani proletaryadan türemiş bir statüdür, ki tek tek mensupları, özellikle de ilk kuşağın mensupları konumlarını, tamamen yeni bir toplumsal durumdan hareketle belirlemek durumundaydılar.</p>

  <p>19. yüzyılda Kuzey Amerika’ya (Britanyalılar da Büyük Britanya'nın Amerika'daki kolonilerine göç ediyorlardı) yönelik kitlesel göç bu durumun bir parçasıydı. Bu göç aynı zamanda Avrupa'daki sanayileşmeyi de büyük bir yükten, belki de yıkım tehlikesinden kurtarmıştı; böylece hem kitlesel sefalet azalmış hem de devrimci potansiyel (Avrupa'daki 1848/49 yılındaki ayaklanmalara aktif bir şekilde katılan, sonra Amerika'ya göç ederek oraya yerleşen, çiftlikler kurarak tarımla uğraşan ve sonra Amerikan iç savaşında Kuzey'in safında savaşarak, eski mücadelelerini sürdürdüklerini düşünen devrimcileri anımsayalım) emilmiş oldu. Aynı zamanda bu göçlere katılan işçiler sayesinde, Birleşik Devletler'deki kapitalizm de hızlandırılmış oldu.</p>

  <p>İlk kuşağın Avrupa'da kalan mensupları ise, kendilerini sadece zaman zaman işçi olarak görüyor ve çoğunlukla de eski zanaatlarına dönmeyi hayal ediyorlardı; eski çevreleriyle ilişkilerini muhafaza etmek için de çocuklarının vaftiz babalarını eski toplumsal çevrelerinden seçiyorlardı. Geleneksel ilişkiler gevşediğinde de, dostluklarını ya ustabaşılarla kurdukları vaftiz babalığı görevi üzerinden ya da zorunlu olarak "sınıf olarak kurumlaşan proletarya"ya yaklaşarak sürdürüyorlardı. (Zwahr 1981) Bu tutum önce sosyal güvencenin olmadığı alanlardaki karşılıklı yardımlaşmada görülüyordu; örneğin sıkıntıya düşmüş olan iş arkadaşlarına yardım için dayanışma kasaları oluşturuluyordu. Mal olarak işlem gören işgücünün fiyatını istikrarlı kılabilmek için sendikalar kurulmuştu. Siyasi etkilerini güçlendirmek için de her ülkenin kendi şartlarına göre siyasi partiler kurulmuştu. Bu yapılaşma çabaları ülkelerin şartlarına göre birbirinden farklı yollar izlemişti.</p>

  <p>19. yüzyılın ikinci yarısından sonra Büyük Britanya'da, "işçi isyanlarına ve özellikle de makinelerin kırılması şeklinde ortaya çıkan "Luddizm” hareketlerine tanıklık edilmişti. Sendikalar başlarda yasaktı ve bu nedenle ilki 1824 yılında kurulmuştu. 1838-1848 yılları arası, "Çartistler''in etkin olduğu kitle hareketlerine sahne olmuştu. (Thompson 1987) Çartist hareketin en önemli talepleri, erkeklerin seçme ve seçilme hakkına kavuşmasıyla, günlük çalışma saatlerinin düşürülmesiydi. Bunların talepleri sadece ekonomik ve siyasi taleplerle sınırlı değildi, aynı zamanda işçi ailelerinin kültürel, ahlaki ve dini kimliklerini ifade eden ve bu kimliğin korunmasını sağlayan “Moral Economy" girişimleriyle de ifade edilmişti. Parlamentonun 1846 yılında aldığı bir kararla tahıl gümrükleri kaldırılmış ve ucuzlayan ekmek fiyatları nedeniyle işçilerin reel ücretlerinde bir iyileşme görülmüştü; aynı şekilde parlamento, 1847 yılındaki bir kararla günlük çalışma saatlerini 10 saate düşürmüştü. Bu kazanımların ardından Çartist harekette bir dağılma görülmüştü. Bundan sonra sendikalarda sadece kalfalar örgütlenmeye başlamıştı. 1867 yılındaki bir yasayla da, kentlerde düzenli bir ikametgâha sahip erkek işçilerle, köyde yaşayan ve asgari miktarda bir vergi ödeyen tarım işçilerine seçme hakkı verilmişti. Bununla birlikte işçi sınıfı, oy deposu olarak artık her iki parti (muhafazakarla liberaller) için de ilginç olmaya başlamıştı. Ardından sendikalar, tek tük işçi önderlerini, Liberal Parti saflarından parlamentonun alt kanadına sokmaya başlamışlardı.</p>

  <p>Fransa'da ise Jakobenizmin gizli örgüt geleneği, işçi sınıfı hareketi içinde yaşamaya devam etmişti. Ayaklanmaların en etkin teorisyeni Auguste Blanqui idi. (Blanqui 1969) Henri de Saint-Simon, “endüstri sınıfının (“<span style="font-style:italic;">la</span> <span style="font-style:italic;">classe industrielle</span>") -girişimciler ve işçiler- birlikte etkin olduğu yeni bir kapitalizm projesi ortaya atmıştı; Fourier ve Proudhon ise Örnek toplumsal komünler önermişlerdi. 1848 devrimi döneminde ulusal atölyeler kurulmuştu. Bunların kapatılmasına tepki gösteren Paris işçi sınıfının isyanı, büyük bir katliamla, “Haziran katliamıyla bastırılmıştı (3.000 ölü). 1871 yılındaki Paris Komünü -her ne kadar iki ay kadar sürmüş olsa da- bir yönüyle sosyalistler tarafından yönetilen ilk devlet düzeniydi. Ancak vahşi bir devlet katliamıyla (20.000-30.000 ölü) son bulmuştu.</p>

  <p>Alman kalfaları, 1834 yılında Paris'te “Lanetlenenlerin Birliği'ni kurmuşlardı. Bölünmeden sonra 1936 yılında “Adiller Birliği" kurulmuştu. Bu hareket Blanqui'nin “Mevsimler Topluluğu'yla sıkı bir ilişkiye sahipti. Bunun İsviçre ve Londra'da da şubeleri bulunuyordu. Bunlar kırklı yıllarda da Almanya'da bir yardımlaşma fonu oluşturmuşlardı.</p>

  <p>1848 devriminden sonra da Almanya'da Stephan Born önderliğindeki ilk siyasi örgütlenme olan “İşçi Kardeşliğinin yanı sıra sendikalar da kurulmuştu. Devrimden sonra bu örgüt yasadışı ilan edilmişti. Alman burjuvazisinin ulusal ve siyasi etkisindeki “işçi eğitim dernekleri” daha önceden de mevcuttu. Bunlar en çok Ferninand Lasalle (1825-1864)'ın etkisi altındaydılar. Lasalle, “devlet kredisiyle finanse edilen üretim birimleri"nin kurulmasının yanı sıra genel seçme ve seçilme hakkı da talep ediyordu.</p>

  <p>O,863 yılında “Genel Alman İşçiler Derneği"ni (ADAV) kurmuştu. Lasalle'nin partisiyle ideolojik tartışma içinde olan ikinci parti de -bunun kökeni de İşçi Eğitim Derneklerine dayanmaktaydı- “Sosyal Demokrat İşçi Partisi (August Bebel, Karl Liebknecht, 1869)” olarak kurulmuştu.</p>

  <p>Anarşist eğilimli “Toplumsal İsyancılar” ise esas olarak Latin ülkelerinde, İsviçre'nin bir kesiminde, İspanya ve İtalya'da yaygındı. Bunların siyasi önderi Michael Bakunin’di.</p>

  <p>İşçi örgütlerinin teorik yapıları, onların deneysel örgütsel yapılarından daha karmaşıktı. Bunlara, sanayi devriminden hemen sonra eşitlikçi toplumsal ekonomik yapıların inşa edilebileceğini düşünen ütopik komünistler de dâhildi. Bu örgütlenmenin Alman temsilcisi Wilhelm Weitling'di. Britanyalı fabrikatör Robert Owen ise ütopik-komünist anlayışını pratikte uygulamaya çalışıyordu. Onun ve Fourier'nin yandaşlan, önder olarak kabul ettikleri teorisyenlerinin teşvikleriyle ABD'de eşitlikçi komünler kuruyorlardı.</p>

  <p>Ekonomi politiğin eleştirisinden, Hegel'in tarih felsefesinin “ayaklan üzerine dikilmesinden” ve geçmiş dönemin işçi hareketinin deneyimlerinden hareketle Marx ve Engels, “Tarihsel Materyalizm Teorisi'ni inşa etmişlerdi. Bu arada Londra'daki Eşitler Birliği"nin “cemaati” de, “Komünistlerin Birliği"ne dönüştürülmüştü. Marx ve Engels, bu birlik için, sonradan “Komünist Manifesto” diye ünlenecek olan “Komünist Partisi Manifestosu</p>

  <p>(1847/1848)”nu kaleme almışlardı. Her ikisi de sonradan kuruluşu gerçekleştirilecek olan “Uluslararası İşçiler Birliği”ne (IAA, Birinci Enternasyonal, 1864-1876) önderlik ediyorlardı.</p>

  <p>Kapitalist düzene ilk eleştiri getiren şahsiyetler kapitalizmi, içindeki rekabet nedeniyle, yıkıcı buluyorlardı. Eleştirmenlerin birçoğuysa bu anarşik yapının karşısına -biçimsel açıdan muhafazakarların dünyasından alınmış bir kavramı- düzeni koyuyorlardı. Onlara göre üretim ve dağıtım, ister bu devlet eliyle, isterse de devlet ve toplum içindeki öz yönetim eliyle yapılsın, bilinçli bir planlamaya dayanmalıydı. (Bu konumdan ayrılan anarşistler ise açıklamalarında plan ve düzenden bahsetmiyor ve hatta devleti tümden reddediyorlardı.) Liberalizmin özgürlükçü motifini benimseyen Marx ve Engels, hedeflerinin;</p>

  <blockquote style="margin: 0 0 0 40px; border: none; padding: 0px;">
    <p>Tek tek bireylerin özgür gelişiminin, herkesin özgür gelişiminin temeli olduğu topluluklar (Marx/Engels 1969: s. 482)</p>
  </blockquote>

  <p>olduğunu açıklıyorlardı. Bu ifadeyle onlar, hem liberallerle, hem de anarşistlerle dirsek temasında oluyorlardı. Ancak onlar, asıl hedefe varmak için üretim araçları üzerindeki özel mülkiyetin kaldırılması (bu açıdan liberallerden ayrılıyorlar) ve devletin bir süre daha yaşamaya devam edeceği bir ara aşama (anarşistlere kalsa devlet hemen anında ortadan kaldırılmalıdır) konusunda bunlardan ayrılıyorlardı.</p>

  <p>Bu arada işçi sınıfının oluşumu, bir “öğrenme süreci” olarak ifade ediliyordu. (Vester 1970) Peki bu süreçte ne öğrenildi? Belki de, emeğin bir mal olarak satıldığı yeni bir toplumsal sistemde, aynı şekilde tümden yeni bir sınıf olarak kendi çıkarlarının savunulmasını ve kendi emekleri üzerinde söz sahibi olmaları gerektiğini öğrendiler. İşçi sınıfı kapitalizmin nasıl aşılacağını değil, fakat onun içinde nasıl yaşaması gerektiğini öğrenebilmektedir. Bazı işçiler ve onların teorisyenleri, ücretli işçilerin ayakta kalabilmek için kapitalist sistemi aşmaları gerekmediğini düşünebilir. Sonuçta işçi sınıfı, emeğin mal haline gelmesinin bir ürünüdür. Sanayi devrimi dönemindeki pratik ve teorik deneyimler, sonuçta üçlü bir yanlışlanmadan ibarettir.</p>

  <p>Ne var ki bu düşünce sonradan elde edilmiştir. Bu, sanayi devriminin işçi sınıfı hareketine yabancı bir açıklamaydı. Onlara göre yeni bir olgu olan kapitalizm, onun kurbanlarının eylemleriyle aşılabilecek dar bir perspektife sahipti. Hedef bu toplumsal sistem içinde ayakta kalmak değil, fakat onun aşılmasıydı.</p>

  <p>İşçi sınıfının 19. ve 20. yüzyılının tarihini işte bu ikilik belirleyecektir.</p>

  <p>Avrupa'daki bu karşıt hareketlerin dışında bir de sömürgelerdeki kölelerin, örneğin 1807-1835 yılları arasında Bahia'ya (Brezilya) götürülmüş olan Sudanlıların isyanı görülüyordu. (Hobsbawm 1997 I, s.274)</p>
</body>
</html>
