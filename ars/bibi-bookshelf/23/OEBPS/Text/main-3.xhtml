<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a id="bookmark0"></a>3 </h2>

  <h2 style="text-align: center;">SANAYİ ÖNCESİ KAPİTALİZM</h2>

  <h4 class="sigil_not_in_toc" style="text-align: center;">(1500-TAHMİNEN 1780)</h4>

  <p><span style="font-weight:bold;">Ticaret kapitalizmi</span></p>

  <p><span style="font-style:italic;">Ticaret kapitalizmi</span><span style="font-weight:bold;">,</span> <span style="font-style:italic;">özgür kalfaların<sub>y</sub> zorla çalıştırılan işçilerin, serflerin, bağımlı köylü ve kölelerin emeğiyle matbaa ve dokuma atölyelerinde mal üreterek</span><span style="font-weight:bold;">,</span> <span style="font-style:italic;">üretilen malların alım ve satımını örgütleyerek ve bütün bu etkinlik için harcanan sermaye üzerinden kâr ve sermaye birikimi sağlamayı amaç edinmiş toplumların işleyiş tarzıdır.</span><a href="../Text/Notlar.xhtml#nn26" id="n26"><sup>26</sup></a></p>

  <p>Bu dönemde kullanılan yegâne sermaye, ticaret erbabına<a href="../Text/Notlar.xhtml#n27" id="n27"><sup>27</sup></a> aitti ve ayrıca onun iki alt biçimi daha vardı: malların kullanılmasıyla elde edilen sermaye (Marx 1976, s. 278-291) ve sermayenin kullanılmasıyla elde edilen sermaye. (Age. s. 327-334) Bu dönemin tipik kârı, şeffaf olmayan pazarlar üzerinden yapılan ticari kârdır. Artık değerin küçük bir kısmıysa doğrudan (büyük atölye ve işletmelerden) ve dolaylı (yayıncılık) yoldan elde edilmekteydi.</p>

  <p>Ücretlerin bu dönemde baskın bir role sahip olmadığı, toplam olarak kullanılan sermayenin dağılımından da görülmektedir: Dağıtım ve satış için kullanılan miktar, üretim için kullanılan miktardan da kat be kat fazlaydı, çünkü kapitalizm, üretim etkinliğini tam olarak kavramamıştı. Marx'ın sözleriyle ifade etmek gerekirse: <span style="font-style: italic;">“emek, sermayeye biçimsel olarak tabi olmuştu”</span> (Marx 1975, s. 533)</p>

  <p><span style="font-weight:bold;">Maddi altyapı</span></p>

  <p>İnsan ve hayvanların besin kaynaklan (insanlar için buğday, çavdar ve et; atlar için yulaf, inekler için ot) değişmeden kalmıştı. İnsanların besin kaynakları mısır ve patatesin Amerika’dan gelmesiyle, hayvan la rınkiyse esas olarak ikili hasat döneminin başlamasıyla değişikliğe uğramıştı.</p>

  <p>16. yüzyıldan itibaren pazara giren, ancak sonraki yıllarda kitleler tarafından tonlarca litre tüketilecek olan yeni bir keyif maddesi ortay çıkmıştı. Bu <span style="font-style:italic;">“ilk kez ortaya çıkacak olan yüksek derecede alkol ve alkollü içeceklerdi”</span> (Braudel 1990 I, s. 254)</p>

  <p>Her ne kadar bu, ilk zamanlar kitleler tarafından tüketilmiyor olsa da, deniz aşırı ülkelerde keşfedilmiş ve getirtilmiş olması nedeniyle kâr oranı yüksek bir lüks üründü. (Sombart 1986) Bu ürünlere, bilinmekle birlikte henüz fazla kullanılmayan altın ve gümüşü de eklemek gerekir; aynı zamanda ya hiç bilinmeyen ya da tamamen yeni olan başka ürünler de ortaya çıkmıştı: kahve (aslında Arabistan kökenlidir, ancak bugün esas olarak Amerika’da üretilmektedir), kakao, şeker ve tütün. Bunlar fazla tüketilmemekle birlikte ticaret kapitalizminin vazgeçilmez ürünleriydi.</p>

  <p>İthal edilen bu mallara karşılık Avrupa’dan da yün ve pamuklu kumaşlar ihraç edilmekteydi. Artık ithal edilen mallar tek başına bile, yani karşılığında Avrupa’dan mal ihraç etmeden, büyük bir kâr bırakır hale gelmişlerdi. İpek, 1500’lü yıllardan itibaren hem ithal ediliyordu hem de aynı zamanda "<span style="font-style:italic;">Toskana</span>, <span style="font-style:italic;">Venedik Lombardiya ve Aşağı Rhonetal'dan tonlarca”</span> (Braudel 1990 I, s. 349 vd.), 18. yüzyıldan sonra da Savoyen’de üretiliyordu. Her ne kadar bu mallardan büyük bir miktarda üretilse de, gene de bunları sadece küçük bir zengin azınlık tüketiyordu.</p>

  <p>Bir başka ticari malsa, ki bunu utanmadan o dönemin “maddi temeli” olarak adlandırmak istemiyoruz, Afrika’dan getirtilen kölelerdi. Bunlar sadece emekleriyle Amerika'daki “efendilerine” değil, aynı zamanda bunları Afrika’dan kaçıran, satın alan ve satan tüccarlara da büyük kârlar sağlıyorlardı.</p>

  <p>Toplam olarak Avrupa'da, ticaret kapitalizmi tarafından değişimi yapılan dört tür ürün söz konusuydu:</p>

  <ol>
    <li>Üst sınıflar için üretilen tekstil ürünleri (kitleler kendi ihtiyaçlarını ya kendileri üreterek ya da atölyelerden karşılıyorlardı);<br /></li>

    <li>Üst sınıflar için üretilen (köleler de dâhildir) lüks ürünler;<br /></li>

    <li>Devletin askeri ihtiyaçlarına karşılık veren ürünler;<br /></li>

    <li>O bölgede üretilmeyen, ancak pazarların kurulduğu merkezlerde yaşayan kitlelerin ihtiyaç duyduğu ürünler: tahıl ve (küçük bir miktarda olmakla birlikte) kesim hayvanı.<br /></li>
  </ol>

  <p>Üretimi kolaylaştıracak ve fiyatları aşağıya çekecek bir teknolojik gelişme ise o dönemde henüz ortaya çıkmış değildi.</p>

  <p>Bu durum, bilimsel bilginin henüz yeterince üretim aşamasında uygulanmadığını göstermektedir. Toprağa iki farklı bitki türü ekme yönteminde kullanılan teknolojik bir yenilik yaratılmış, ancak onun da ağır sonuçları olmuştu. Enerji kaynakları konusundaysa, üretimde nicelik artırıcı bir etkide bulunan geleneksel enerji kaynaklarının çoğaltılmasıyla yetinilmişti: Saban ve yük taşıma işinde kullanılan beygirlerin (Braudel 1990 I, s. 371-380) ve su değirmenlerin sayısında bir artış olmuştu. (Age. s. 380-390) Ticarete yararlı olan diğer yeniliklerdeyse durum biraz daha farklıdır. Bunların başında, deniz aşırı ticarette kullanılan, hem süratli hem de büyük miktarda mal taşıyan yeni yelkenlileri (Koggen ve Karavela) saymak gerekir. Bunlar eskiden olduğu gibi insan gücüyle, yani küreklerle değil, rüzgar gücüyle ve hatta bu gücü, rüzgarı arkasına almadan da kullanan yelkenlerle hareket ettiriliyorlardı.</p>

  <p>Ticarette kullanılmayan, ancak sinerji yoluyla başka alanlarda faydalı olan teknik yenilikler de gözlemlenmekteydi. Burada özellikle yel değirmenlerinden bahsetmek gerekir, çünkü bunlar artık sadece tahıl öğütmek için kullanılmıyorlardı; gemicilikte kullanılan dürbünün akrabası olan mikroskop da yeni bir buluştu. Sonradan büyük bir çığır açacak olan matbaa ve baskı makinesiyse o günlerde sadece küçük çaplı atölyelerde kullanılıyordu.</p>

  <p>Enerji kaynaklarındaki en önemli gelişme taş kömürünün, o da sadece odunun yerini almak üzere, işlenmesiydi. Madencilik alanındaki yeni teknolojiyse esas olarak gümüş madeninin işlenmesinde değerlendiriliyordu.</p>

  <p>Bütün bu yeni buluşların toplamını birden sanayi devriminin bir ön adımı, yani “proto-endüstrileşme” olarak adlandırmak pek de yanlış olmaz. (Kriedte/Medick/Schlumbohm 1978)</p>

  <p>Tarımın kapitalistleşmesinin sonucunda üretilen ürünler ise, iç pazar için tahıl vs., dış pazar içinse tekstil ürünlerinin ana maddesi olan yün ve ketendi.</p>

  <p>Evlerde kullanılan yapı teknolojisinde ise dikkat çekici bir yenilik yoktu; belki sadece evlerde pencerelere yerleştirilen camdan bahsedilebilir.</p>

  <p><span style="font-weight:bold;">Toplumsal Yapı</span></p>

  <p>Ticaret kapitalizmi döneminde ortak toplumsal bir yapıdan bahsetmek mümkün değildir. Her “Thünen Çemberinin kendine has bir erken kapitalist sistemi mevcuttu; örneğin:</p>

  <ul>
    <li>Elbe'nin doğusunda toprak baronları ve serfler vardı;<br /></li>

    <li>batısında ise toprak baronları ve onlara bağımlı köylüler bulunmaktaydı;<br /></li>

    <li>Büyük Britanya'da büyük toprak lordları, onların kapitalist kiracıları, yayıncılar ve ticaret burjuvazisi ve nitekim ücretli emekçiler;<br /></li>

    <li>Hollanda’da ise yayıncılar, kapitalist tüccarlar ve ücretli emekçiler;<br /></li>

    <li>Amerika’da özellikle sömürgelerdeki köle sahipleri ve köleler.<br /></li>
  </ul>

  <p>Hollanda ve Büyük Britanya'da, gerçi bu, ticaret kapitalizminin geliştiği diğer ülkeler için de geçerliydi, üretimin dışına sürülmüş ve sayısı gün geçtikçe artan yoksul bir kitle dikkat çekiyordu. Bunlar, alışılmış “resmi” yoksulluğun dışındaki unsurlardı. Bugüne kadar feodalizmde yoksullara, özellikle de dilencilere ve evsizlere rastlanmak taydı. Ancak şimdi toplum, toplumun dışına sürülmüş kitlesel bir yoksullukla karşı karşıyaydı: Bunlar köylerinden ve topraklarından sürülen köylülerdi. Bunlar daimi bir işe sahip olmayan, sayıları günden güne kabaran ve o güne kadar işleyen “hayırsever" kurumların kucaklamadığı insanlardı. Bunların bir kısmı orduda iş bulurken, diğerleri, yani “sıfırın altındakilerse” ya yasal olmayan işlerde değerlendiriliyorlardı ya da yankesiciliğe ve gaspa yöneliyorlardı. (Braudel 1990 II, s. 558-567) Eğer serbest ticaretçi kapitalist toplumu bir bütün halinde düşünür ve bunu alt ve üst katmanlara bölersek, ortaya şöyle bir sonuç çıkardı:</p>

  <ul>
    <li>aşağıda çeşitli türden işlerle meşgul yığınlarca insanlar;<br /></li>

    <li>yukarıda ise iki başlı bir piramit tepesi söz konusudur: bir yanda soylular, diğer yanda ise yayın ve ticaret burjuvazisi. (Buradaki burjuvaziyle kapitalistleri, yani geçimini esas olarak elde ettiği kârdan sağlayanları kastediyoruz.)<br /></li>
  </ul>

  <p>Mutlakiyetçilik döneminde burjuvazi ve soylular sınıfı karşı karşıya bir konumda bulunmaktadır, ancak kraliyet sayesinde denge sağlanmaktadır; Büyük Britanya ve Hollanda'da karşı karşıyadırlar, ancak esas olarak çekişme halindedirler ve bu sonradan çatışmaya dönüşecektir.</p>

  <p>Mutlakiyetçilikle yönetilen ülkeler için sıkça kullanılan üç “kesimli” piramit şeması (soylular, ruhban sınıfı ve üçüncü kesim) gerçekleri yansıtmaktan uzaktır: Soylular ve ruhban sınıfı aynı tür (feodal) bir gelire sahiptir; üçüncü kesimin geliri ise daha farklıdır; bir tarafta yayın ve ticaret burjuvazisi ki bankerler de bunlara dâhildir, diğer tarafta ise serfler, yükümlülüğü olan köylüler, ücretli emekçiler ve diğer yoksullar bulunmaktadır.</p>

  <p><span style="font-weight:bold;">Aile ve toplumsal güvence</span></p>

  <p>Köydeki büyük aile -evlilik, hem işlerin yapılması hem de gelecek kuşakların bakımı için zorunludur- toprak ağalığı sisteminin geçerli olduğu bölgelerdeki tipik aile modelidir. Serflerin aile birimi ise esas olarak asgari geçim kaynaklarının temin edilmesi için örgütlenmiştir. Soylu aileler de oldukları gibi kalmışlardır: Ailenin işlevi, gelecek yönetici kuşağın bakımını vs. sağlamaktır.</p>

  <p>Köylük alanlardaki kadınların, ticari kapitalizmin maddi temeline yönelik katkıları ise büyüktü; onlar evlerde kendir ve kenevir örmekte ve bunları işlenmeye hazır hale getirmekteydiler. Özellikle de bekâr genç kızların katkıları çok büyüktü. [Bunun ideolojik ifadesini bizlere kadar gelen masallardaki dokuma metaforunda görebiliriz. (Schneider, Jane 1989)]</p>

  <p>Kentlerde yaşayan yoksul kesimlerin aile ilişkilerine dair kesin bir yapıdan bahsetmek henüz mümkün değildir.</p>

  <p>Yayıncılık ve ticaret burjuvazinin aile ilişkilerinde ve özellikle de kadınların maddi iş zorunluluğundan kurtulması yeni bir gelişmedir. Bunların durumu, atölye yönetiminde yardımcı olan atölye sahiplerinin eşlerinin konumundan farklıdır. Görevleri sadece çocuk doğurmak olan burjuva kadınlar, bu konumlarıyla soylu kadınları andırmaktadırlar. Her iki kesimin işlerini gören hizmetçiler söz konusudur. Bunların tarım alanlarındaki serf ve hizmetçilerden farkı, verimli bir işte çalışmamalarıdır. Bunlar sadece şahsa ait işlerde çalışmaktadırlar. Bu meslek dalı, birkaç meslekle birlikte (örneğin hekimlik ve hamamcılık gibi) ortaya yeni çıkmış olan hizmet sektörünü oluşturmaktadır.</p>

  <p>Günlük yaşamlarını sadece evde sürdüren burjuva kadınları, zamanlarını sadece burjuva sınıfının yeni kuşağını oluşturacak olan çocuklarına harcamaktaydılar. Burjuva "çocuklarının” diğer alt kesimlerin çocuklarından farkı, onların özel bir yaş grubunda olan ve eğitilmeye muhtaç, özel insan kategorisine sahip olmalarıdır. "Çocukluk dönemi”, şimdilik sadece burjuvazinin algılamasıyla sınırlı, spesifik bir yaş dönemine ait bir kavram olarak ortaya çıkmıştı. (Aries 1982) Feodalizmin soylu kesimleri arasında da bunun bir ön koşulu oluşmuş olabilir. Başta sınırlı olmakla birlikte, devletin genel eğitimi zorunlu hale getirmesi, çocuk eğitimine, burjuva kesimleri de aşan, toplumun diğer katmanlarını da kapsayan yeni bir özellik kazandırmıştı.</p>

  <p>Mülkiyet ve miras edinme hakkı kazanan burjuva ailesi, bu konumuyla yeni bir toplumsal işlev kazanıyordu. Burada da soylulara benzer bir yön bulunmaktadır: Soylular ellerindeki feodal toprakları (tımar) ve diğer mülkiyetlerini miras yoluyla çocuklarına bırakabiliyorlardı. Toplumun bütün kesimlerinde hastalık ve yaşlılık güvencesi, aile tarafından karşılanırdı. Kendisine yetecek kadar kazanamayan aşırı yoksullar için kurulan hastaneler ve bakım evleri ise onlara bakmaktan ziyade onların kontrol altında tutulması için kurulmuşlardı. Hastane ve bakım evlerinde kalan işsiz ve kimsesizler, bu yolla sokaklardan ve kent meydanlarından uzaklaştırılmış oluyorlardı. Kölelerin yaşam güvencesiyse, eğer böyle bir şeyden bahsetmek mümkünse, marjinal bir varlığın giderleri olarak karşılanmış olmalıydı.</p>

  <p>Bir yandan malların gittikçe yaygınlaşan sirkülasyonu, diğer yandan da henüz karşılanamayan enerji ihtiyacı, “teknoloji boşluğunun” hüküm sürdüğü ara dönemde devletin büyük bir sorunu haline gelmişti. Enerji ihtiyacının esas olarak insan gücü üzerinden çözülmesi, devleti nüfus arttırıcı tedbirler almaya itmişti. O dönemdeki “nüfus patlamasının esas nedeni bu politikaydı. 1347-1349 yılları arasındaki veba salgınıyla, 1618-1648 yılları arasındaki mezhep savaşlarının yol açtığı insan kırımı şokunun ardından bu politikalar toplumda ilgiyle karşılandı.</p>

  <p>Üretim ve ticaret üzerindeki bir diğer olumlu etki de kovuşturmaya uğrayan azınlıklıkların göçleri ve bunların kurdukları yeni kolonilerdi; (1492 yılındaki İspanya Yahudilerinin [Osmanlı topraklarına <span style="font-style:italic;">-çev.</span>]<span style="font-style:italic;">,</span> Britanya Calvinistlerinin Amerika’ya ve Fransız Hugenotlarının Almanya’ya göçü).</p>

  <p>Doğum kontrolü yöntemlerinde uzmanlaşmış cadıların (Heinsohn/Steiger 1985) katliama uğramasının da nüfus patlamasına etkide bulunduğu tezi, tek taraflı bir biçimde ileri sürülmesi nedeniyle tartışmalıdır.</p>

  <p><span style="font-weight:bold;">Mekânsal düzenleme</span></p>

  <p>Ticaret merkezleri hiçbir zaman üretimin merkezleri olmadı; fakat mal dağıtımının ve kredi sisteminin (sıralama şöyle: Önce üretim sayesinde yoğunlaşan sermaye sonradan kredi olarak sermayeye dönüşüyor) merkeziydiler. Bu özellikle 13. ve 15. yüzyıl Venedik’i ile bunun Kuzey Batı Avrupa'daki benzeri olan Brügge için geçerliydi. Tartışmasız bir şekilde dünya kapitalizminin merkezi haline gelen Büyük Britanya'nın (18. yüzyılın sonlarıyla 19. yüzyılın başları) ortaya çıkışına kadar bu ülkeler, aynı zamanda büyük askeri güçlere (örneğin, 17. yüzyıldaki İsveç, Fransa ve Amsterdam gibi) sağladıkları krediler sayesinde siyasi merkezlerdi de (Braudel 1990 III, s. 271-284). Bu durum, kimi zaman yabancı kredilere muhtaç olan mutlakiyetçiliğin tartışmasız özerkliğini de sorunlu hale getiriyordu.</p>

  <p>Dikkat çeken nokta, büyük keşiflere ve sömürge hareketlerine girişen Portekiz ve İspanya gibi ülkelerin, kendilerine bağlı bir ticaret ve kredi sistemi kuramayışlarıdır. Amerika’dan getirdikleri kıymetli metalleri ve özellikle de altını, 16. yüzyılın ikinci yarısından itibaren aynı zamanda Avrupa'nın ticari-dağıtım merkezi de olan Antwerpen’de tüketim mallarına karşılık kullanmışlardı. Altının ve kıymetli metallerin İberya Yarımadası üzerinden getirtilmesine rağmen bu ülkeler, Avrupa'nın metropollerindeki bankacılara ve kredi kurumlarına (Augsburg/ Almanya'daki Fuggerler) muhtaç olmaya devam etmişlerdi (Age. s.153,158,160 vd.). Bu konum, uzak diyarlardan karabiber, muskat cevizi ve başka baharatlar getirterek, bunları Antwerpen'de Ren şaraplarıyla, bakır ve gümüşle değiştiren Portekiz’in durumunda çok açık görülebilir. Antwerpen’in takipçisi olan Ceneviz (1557-1627; karş. s. 167-185) bu konumunu, tamamen bir banka kenti olmasına borçludur. Ondan sonra da bu konumu 17. yüzyılın üçüncü çeyreğinden itibaren Amsterdam (Age. s. 187-303), ancak ikili bir işlev de üstlenerek, devralıyordu:</p>

  <ol>
    <li>Başlarda bu konumu, Londra’nın 1700’lerden itibaren yükselmesine kadar, dünyanın ticaret merkezi olarak üstleniyordu.<br /></li>

    <li>Sonra da bu konumunu, hem Fransa'nın Amerika'daki savaşlarını ve hem de Amerikalıların Büyük Britanya’ya karşı yürüttükleri bağımsızlık mücadelesini finanse eden,kredi ülkesi olarak devam ettiriyordu. Fransız kraliyetinin hakimiyetini tamamen yitirmesiyle birlikte Amsterdam, finans merkezi olma konumunu tümden Londra’ya terk etmek zorunda kalmıştı, aynı zamanda bununla Büyük Britanya’ya karşı kullandığı askeri gücünü de kaybetmiş oluyordu. (Arrighi 1996, s. 142-144).<br /></li>
  </ol>

  <p>Erken "dünya sistemi”ni açıklayan Thünen Çemberleri, Avrupa'nın tarım alanlarını ve bunların ticaret merkezleri içindeki yerini tarif etmek gerektiğinde yetersiz kalmaktadır. Deniz aşırı ülkeleri de bu ilişkiler ağına katmak gerekir, çünkü lüks ve keyif verici mallar esas olarak oradan -kıymetli madenler, kahve ve kakao Latin Amerika’dan; karabiber ve pamuk (ilk başlarda esas olarak yüksek tabaka için Öngörülen) Hindistan’dan; diğer baharatlarsa Hint Adaları’ndan- gelmekteydi. Afrika kıymetli metalleri sağlıyordu. En korkunç mal olan Afrikalı kölelerse Amerika’ya götürülüyorlardı.</p>

  <p>Bunlar biçimsel sömürgeler (Amerika hariç) değil, fakat siyasi ve askeri girişimlerin yürütüldüğü ticaret üsleriydi. Bu girişim çerçevesinde Hollanda Afrika’nın güneyine yerleşti, çünkü Hollandalı Doğu Hindistan Şirketi daha önceden 1652 yılında, Hindistan yolu üzerindeki Kap kentini (erzak ihtiyacını gidermek için) ele geçirerek inşa etmişti. Ticari şirketler iktisadi operasyonları yürütürken, onların devletleri de silahlı güçleriyle destek çıkıyorlardı (Hollanda, Büyük Britanya, Fransa).</p>

  <p>Deniz aşırı ülkelerdeki “mülkiyet”in yasal durumu çeşit çeşitti; bunlar bazen devletin (dolayısıyla kraliyet tacının) bazen de ticari şirketlerin (örneğin Latin Amerika’da olduğu gibi) mülkiyetindeydi; bu bölgeler onların bağlı oldukları devletler tarafından egemenlik alanı ilan edilerek korunmaktaydı. Bu merkezler kullanılarak, ülkelerin diğer kısımları da ele geçiriliyordu.</p>

  <p>İlk dönemde ele geçirilen sömürgelerin altyapısına dokunulmazdı (Amerika bir istisnaydı), fakat Avrupalıların egemenliğinin pekiştirilmesi için kullanılırdı.</p>

  <p>Bölgesel düzenlemeleri, Avrupalı büyük güçlerin karşılıklı çatışmaları belirliyordu: Büyük Britanya deniz hakimiyetini 16. yüzyılda ispanyayı yenerek (1588’de İspanya deniz filosunun yenilgiye uğratılması) kazanmıştı. 1651 yılındaki “Seyrüsefer Kararnamesi”, Hollandalıların ticaret etkinliğini devre dışı bırakıyordu: Bu kararnameye göre İngiltere limanlarına veya limanlarından sadece İngiliz gemisiyle veya mürettebatının yüzde 75’i İngiliz olan gemileriyle mal taşınabiliyordu. 18. yüzyılda Büyük Britanya, Fransa’ya karşı yürüttüğü ve neredeyse dünyanın tamamını kapsayan bir savaşın kesin galibi olmuştu: Fransa 7 Yıllık Savaş (1756-1763)’ın sonunda (çünkü Prusya kralı II. Friedrich de Avrupa'da Fransızlara karşı savaşıyordu), Amerika (West Indian bölgesi hariç)’dan çekilmek zorunda kalmıştı, tıpkı Büyük Britanya'nın Kuzey Amerika’dan çekilmesi gibi. Bu arada Büyük Britanya, Fransa’yı Hindistan’dan da çıkmaya zorlamıştı. Kısa bir süre sonra bağımsızlığını ilan edecek olan Amerika Birleşik Devletlerinin kuruluşu bile Büyük Britanya'nın ticaret ve mali hegemonyasını 1. Dünya Savaşı'na kadar kıramadı.</p>

  <p>Portekiz, İspanya, Hollanda ve Büyük Britanya, Atlantik üzerinden yeni deniz yollarının keşfiyle birlikte etki alanlarını genişletirken, Akdeniz’in kıyısında bir başka güç yükselmekteydi: Osmanlı İmparatorluğu. Bu imparatorluk etki alanını, 17. yüzyılda Balkanlara, Ortadoğu’ya ve Kuzey Afrika’ya (Mısır) kadar genişletmişti. 1683 yılında Viyana bile, başarısız olmasına rağmen kuşatılmıştı.</p>

  <p>Ticaret kapitalizmi, deniz aşırı alanlarda genişlememekle birlikte başka karasal “zengin” ülkeler de yavaş yavaş belirlemeye başlamıştı: Prusya, Avusturya, İsveç ve Rusya.</p>

  <p>İsveç 30 Yıllık Mezhep Savaşları’na karışmıştı, ancak Orta Avrupa'daki etkisini sonradan kaybetmişti. Rusya, Pasifik’e kadar olan alanları etkisi altına almıştı; AvusturyalI Habsburg Hanedanlığı ise Böhmiya, Maehren, İtalya’nın bir kısmı ve Kuzey Balkan üzerindeki hakimiyetini pekiştirmişti. 18. yüzyılda Avusturya, Prusya ve Rusya, Polonya’yı kendi aralarında paylaşmışlardı.</p>

  <p><span style="font-weight:bold;">Kıta mutlakiyetçiliği ve (sözde) cumhuriyetçi deniz ülkeleri</span></p>

  <p>Mutlakiyetçilik, ticaret kapitalizmi döneminin modern iki devlet modellerinden biriydi. Bu bir kıtasal fenomendi: Fransa, eyaletsel Alman devletleri (özellikle Prusya), İsveç ve Rusya. Her ne kadar askeri açıdan saldırgan bir tavır alsa da mutlakiyetçilik iç politikada kraliyetle, onun bir parçası olan büyük toprak soylularının savunmasının bir ürünüydü.</p>

  <p>Ancak kapitalist gelecek, deniz ülkeleri olan Hollanda ve sonra da Büyük Britanya’ya aitti. Bu ülkeler demokratik değildi, fakat küçük bir kesim tarafından yönetiliyorlardı; Hollanda’da yönetim, yayıncılıkla ve ticaretle uğraşan burjuvazinin; Büyük Britanya'da ise -cumhuriyet değil, fakat hanedanlığın (1688’ten bu yana) ve toprak baronlarının denetimindeydi.</p>

  <p>Bu iki yönetim biçiminin ortasını ise İspanya’daki Habsburg hanedanlığı temsil ediyordu: mutlakiyetçi deniz ülkesi, Portekiz’de de durum aynıydı.</p>

  <p>Erken dönem devletlerinin altı yapı çalışmalarını dikkate almakla birlikte, onların -sadece mutlakiyetçi devletlerin değil, aynı zamanda sözde cumhuriyetle idare edilen Hollanda devletinin de- baskı ve sömürüye ilişkin tutumlarını da hesaba katmak gerekir. İşkenceler, idamlar (Braudel 1990 II, s. 571-574) ve insanları kötürümleştiren bedensel cezalar, resmi kayıtlarda yer almayan yeni yoksulları terbiye ve disipline etmek için başvurulan acımasız yöntemlerdi.</p>

  <p><span style="font-weight:bold;">Devletin temel borçları</span></p>

  <p>Devlet maliyesini (Braudel 1990 II, s. 581-585; Braudel 1990 III, s. 416-421) mutlakiyetçi devletler değil, fakat sözde cumhuriyetçi bir “deniz ülkesi” olan Büyük Britanya devrimcileştirmişti; 1688-1756 yılları arasında “havada asılı olan” devlet bütçesini, yere indirerek sağlam bir temele bağlamıştı: Devlet tahvilleri günü gelince hemen geri ödenmiyordu (ister hemen nakit, isterse de gelirlerin ipotek edilmesi yoluyla), süreleri yeniden uzatılıyordu, çünkü bunlar artık piyasada işlem gören kıymetli kâğıtlar haline gelmişlerdi. Devletten alacaklı olanlar, ellerindeki devlet tahvillerini satarak, anında paraya çevirebiliyorlardı. Faizlerin tamamı alacaklılara verilmiyordu, bunların bir kısmına, devletin maliyesi tarafından vergi olarak alıkonuyordu. Böylece modern devlet, bugün hâlâ devam eden devlet kredi sistemiyle, yeni bir temele daha kavuşuyordu. Devlet borçlarının sistemli hale getirilmesiyle, şahısların verdiği krediler de buna bağlı olarak harekete geçirildi: bir yandan şahsi krediler, devletin ihtiyaçları doğrultusunda kullanılmaktaydı, diğer yandan da devlet güvencesi altında olması nedeniyle piyasada kıymetli kâğıt olarak işlem görmekteydiler ki ayrıca devlet bunlardan sağlanan faizlere vergi uygulamaktaydı.</p>

  <p><span style="font-weight:bold;">Karşıt hareketler ve Aydınlanma</span></p>

  <p>Serbest ticaretçi kapitalizm döneminde saptanan muhalif hareketler şunlardır:</p>

  <ol>
    <li>Almanya, Fransa ve Rusya’daki köylü hareketlerinin hedefi burjuvazi değil, fakat soylulardı.<br /></li>

    <li>Leiden ve Bristol’daki dokumacılarla, Lyon’daki matbaacıların hedefinde ise kapitalist işletme sahipleri vardı.<br /></li>

    <li>Serbest ticaretçi kapitalizm döneminin en etkili muhalif hareketi, feodalizme ve mutlakiyetçiliğe karşı duran yayın ve ticaret burjuvazisinden geliyordu (Büyük Britanya'da bunlar Stuartlar tarafından savunuluyordu); bu hareket sonunda burjuva devrimleriyle sonuçlandı. Bunun bir de entelektüel sonuçları vardı ki bu hem söz konusu hareketle uyum içindeydi, hem de genel kuralları açısından kapitalizme karşı eleştirel bir tavır içeriyordu: Tanrı’nın yerine aklı rehber edinen Aydınlanma hareketi. Eğer Kant; öylesine bir davranış göster ki insanlık, hem senin özel kişiliğinde hem de diğer tek tek insanların kişiliğinde hiçbir zaman araç olarak değil, fakat amaç olarak hedefte olsun. (Kant 1988, s. 79)</li>
  </ol>

  <p>diyorsa; bu sözler, örneğin kapitalizmde imzalanan bir iş sözleşmesinin kural koyan (normatif) sınırı ve gerekçesi olarak kullanılabilir; ancak aynı zamanda bu sözler, kapitalist ilişkilerin sorgulanmasını emreden bir kurallar dizini olarak da görülebilirdi ki sadece bu da değil: Onun sözleri ne sosyolojik ne de herhangi bir maddi anlamda ifade edilmiştir; o sözler olması gerektiği gibi, yani tarihsellikle de sınırlı değildir. Mutlakiyetçilik döneminde Aydınlanma, toplumsal etkide bulunmanın ve karşılıklı diyalogun özgürlükçü (Masonlar) bir biçimi olarak değerlendirilmişti.<br /></p>

  <p><span style="font-weight:bold;">Burjuva devrimleri</span></p>

  <p>1.Hollanda’nın İspanya’dan ayrılması 1581-1621;</p>

  <p>2.İngiliz Devrimi 1640-1688;</p>

  <p>3.Amerika'daki sömürgelerin (Kanada hariç) Büyük Britanya’dan ayrılması 1775-1783;</p>

  <p>4.Fransız Devrimi 1789-1794;</p>

  <p>Bütün farklılıklara rağmen bunların hepsinin ortak bir yanı vardı: Hepsinde de ticaret ve manüfaktür burjuvazisi (Büyük Britanya'da kiracı soylular kesimi de) devleti üstleniyor ve onu demokratik olmayan (sadece doğrudan vergi ödeyenler aktif ve pasif seçme ve seçilme hakkına kavuşuyor), ancak parlamenter bir sisteme dönüştürüyordu; o güne kadar sadece kraliyetin yetkisinde olan bütçe yapma ve vergilendirme hakkı, ilk kez bu gücün özünü oluşturuyordu.</p>

  <p>Bu durum ABD için de geçerliydi. Vergi ödemekle birlikte yasama organında söz sahibi olmayan köle sahibi toprak ağaları, Britanya yönetimine karşı ayaklanarak bağımsızlıklarını ilan etmişti. Bağımsızlıktan sonra seçme ve seçilme hakkı gelir düzeyine bağlı değildi, ancak bu hak sadece yetişkin beyaz erkeklerle sınırlandırılmıştı.</p>

  <p>Fransız devriminde, küçük burjuvaların, yani hiçbir mülkiyete sahip olmayanların ve bir bakıma proto-proletaryayı oluşturanların iktidara ortak oldukları kısa bir dönemde daha da ileri gidilmişti. 1794 yılındaki Termidor döneminde iktidar, yeniden ticaret burjuvazisinin genel devrimci Ölçülerine geri döndürülmüştü. Radikal dönemde, Aydınlanma hareketinin kapitalizmden soyut, eşitlikçi ideallerini hayata geçirmeye çalışan denemelere başvurulmuştu. "Yönetim” adı altında yerleşik hale gelen burjuva iktidarına karşı 1796 yılında Gracchus Babeuf önderliğinde başlatılan "Eşitlerin Komplosu” başarısızlıkla sonuçlanmıştı.</p>

  <p>Fransız devriminin, Hollanda, Büyük Britanya ve Kuzey Amerika'daki devrimlerden farklı yanları ise şunlardı:</p>

  <ol>
    <li>Zaman zaman etkin olmakla birlikte kapitalist olmayan hedefler amaçlanmıştı;<br /></li>

    <li>Birinci Konsül ve sonraki imparator Napolyon Bonapart’ın girişimiyle başlatılan silahlı "devrimin mirası” hareketi, Avrupa'daki devletler sistemini tepe taklak etti ve mutlakiyetçi ülkelerde bir dizi reformun yolunu açtı.<br /></li>
  </ol>

  <p>Kapitalist toplumlar açısından Hollanda, Büyük Britanya ve Kuzey Amerika devrimlerinin anlamı daha büyüktür: Bunlar gelişen dünya ticaretinin öncü devletleriydi. Fransız devrimi, bir kıta devrimiydi ve esas olarak Avrupa’yı; Hollanda, Büyük Britanya ve Kuzey Amerika devrimleriyle dünyayı değiştirmişti. En azından bunlar ortaya çıkan dünya ticaret kapitalizmiyle uyumlu hareketlerdi ki bu nedenle bu devrimleri, deniz ülkelerindeki devrimler olarak ifade ediyoruz.</p>

  <p><span style="font-weight:bold;">Sağ ve Sol</span></p>

  <p>1789 yılından itibaren Avrupa ve Kuzey Amerika'da bir sağ ve sol hareket ortaya çıkmıştı. Demek ki sadece sol değil, aynı zamanda sağ da modernizme aittir. (Sağ hareket, Büyük Britanya'da sonradan meydana gelen sanayi devrimi döneminde öylesine rasyonelleştirildi ki bu hareket gerici olmakla kalmadı, aynı zamanda kelimenin gerçek anlamında geriye dönüşü arzuladı. Sanayi devrimi bir bakıma Fransız devrim in in ideolojik-siyasi açılımlarını başka bir rotaya sokmuştu, çünkü bu sayede devrimin genel siyasi talepleri ekonomik çerçeveye hapsedilmişti.)</p>

  <p>Sol, liberal<a href="../Text/Notlar.xhtml#nn28" id="n28"><sup>28</sup></a> ve radikal demokratik; sağ ise gerici<a href="../Text/Notlar.xhtml#nn29" id="n29"><sup>29</sup></a> bir anti-kapitalist hareketle (burjuva döneminin daha gerisine gitmeyi arzulayan), yani kapitalizme eleştirel yaklaşanla onunla uyumlu hareketlere bölünmüştü.</p>

  <p>Sol içinde liberalizm, ana damarı oluştururken, radikal demokratik hareketin kaynağı da sol olmuştu.</p>

  <p>Bunun analizini Fransız Devrimi'nin ünlü şiarlarından Liberté-Egalité-Fraternité’den hareketle yapabiliriz.</p>

  <p>En başta dar anlamda Liberte, ekonomi dışı baskı yöntemlerinin yerini, her alandaki pazar (rekabet) özgürlüğünün, yani bireylerin gelişim olanaklarının (örneğin, konuşma özgürlüğü) sağlanmasından, "the career open to talent” (Hobsbawm 1997 I, s. 224-244)’in almasından başka bir şey değildir. Bunun sınırını ise hem toplumdaki diğer bireylerin özgürlüklerinin başladığı yer, hem de pazarın rekabetiyle uyumluluğu belirler. Dar olmayan anlamdaysa özgürlük, ancak bolluk toplumunda mümkündür. Sınırsız özgürlük yerini, kıtlığın olduğu yerde, sözleşmelerin ve pazarların kurallarına bırakır.</p>

  <p>Burada açıklanan özgürlük düşüncesi, bireylerin gelişim olanaklarıyla ilgilidir. Özgürlüğün kazanılmasından, bireylerin Özgürlüğünü kısıtlayan her türlü baskı ve yoksunluktan kurtuluş olarak anlaşılmaktadır.</p>

  <p>Egalité derken de -aynı şekilde mütevazı bir açıklamayla- doğumdan kaynaklanan her türlü ayrıcalığın ve baskının ortadan kalktığı ve bireylerin baştan itibaren aynı eşit koşullara sahip olması olarak anlaşılmaktadır.</p>

  <p>Özgürlük ve eşitliğin birlikte ele alınmasıyla, sol hareketin en önemli merkezi tezi de, yani artık tek tek bireylerin veya sınırlı sayıda bir kitlenin değil, fakat bütün insanlığın kurtuluşunun gerçekleşmiş olduğu tezi hayata geçmiş olmaktadır. (Bobbio 1994, s. 76-86) Bu talep, sadece insanın maddi yaşamı için gerekli olan asgari olanakların yaratılmasını değil, fakat bunu aşan, özgürlük için, Kuzey Amerika'daki Yeni-İngiltere-Devletleri’nin 1776 yılındaki Bildirgesinde de ifade edildiği gibi “mutluluk için çabalama” hakkını da içermesi gerekir.</p>

  <p>Fraternité ise Özgürlük ve eşitlik taleplerinin örgütlenme biçimidir. Sağ da tıpkı sol gibi Fransız Devrimi'nin bir ürünüdür, ancak buna tepkinin ürünüdür. Sağın amacı 1789 devriminde kaybedilen hakları geri almaktır ve bunun toplumsal altyapısını da 1815 yılındaki restorasyon sürecinde bütün mutlakiyetçi ülkelerde ortaya çıktığı gibi toprak sahibi soylular oluşturmaktadır. Bunlar ne Fransız Devrimi'ni ne de kapitalizmi kabul ediyorlardı.</p>

  <p>Tarihsel açıdan bugüne kadar gelebilen diğer bir liberal akımsa tutucu sağcılardır ki bunlar kendilerini orta akım olarak görmektedirler. Bunların manifestolarını 1790 yılında Önce Whig<a href="../Text/Notlar.xhtml#nn30" id="n30"><sup>30</sup></a>, ama sonradan Tory<a href="../Text/Notlar.xhtml#nn31" id="n31"><sup>31</sup></a> taraftarı olan Britanyalı Edmund Burke açıklamıştı. (Burke 1993) Bunların kendilerini orta kesime yerleştirmeleri, esinlendikleri Aristo'nun bir şemasından kaynaklanmaktadır: hem despotizmi (sağ) hem de anarşiyi (sol) kabul etmeyen iyi düzen. (“Sağ” ve “sol” yönü işaret eden kavramın kökeni ise Fransız parlamentosunun 1789 yılındaki oturma düzeninden gelir.)</p>

  <p>Gerici ve liberal-muhafazakarların, Fransız Devrimi'nin üçlü şiarına, “Liberté, Egalité ve Fraternité"ye karşı geliştirdikleri üç değerleri vardır: Düzen, Fark ve Mesafe (Nolte 1993, s. 85-90; burada 89).<br /></p>

  <p>Gerici sağcılar açısından düzen, Özgürlüğün tam karşısında yer alır; liberal muhafazakarlar içinse bu, özgürlüğü salt düşünce özgürlüğünün ötesine, yani piyasaya (ekonomi) kadar genişletme çabasına karşıdır. Fark, insanlar arası eşitsizlikten, yani farklı niteliklere sahip insanlardan kaynaklanır ki bunun ortadan kaldırılması aynı zamanda Özgürlüğü de ortadan kaldırır. Mesafe ise, insanlar arası farkları görmezden gelerek, eşitliği savunan ve eşitlik adına mülkiyet özgürlüğünü ortadan kaldıran girişimlere karşı siyasi olarak müdahale etme hakkıdır.</p>

  <p>Fransız Devrimfnin sağ ve sol akımları ortaya çıkarmasıyla birlikte, o güne kadar değer yargıları nispeten ortak olan Avrupa'nın “Hıristiyan” dünyası da tamamen olmamakla birlikte önemli ölçüde bölünmüşlüğe uğradı: “Barış” bundan böyle devletin düzeni (Yeniçağda Hobbes bunu “Leviathan” olarak ifade etmişti) korumasının da adı olmuştu, ancak gene de bu konuda genel bir siyasi çatışma yaşanmadı, (ancak bunun hayata geçirilebilmesi için duruma göre kenara itilen “barış” kavramı, dönemin sağ ve sol siyasi iktidarlarınca yeni bir anlam kazanıyordu.)</p>

  <p>18. yüzyılın sonundan itibaren ortaya çıkan sol hareketin değer sistemi esas olarak ilericilikle belirleniyordu: Bunun tarihsel bir dönemde hayata geçirilebilmesi için gerektiğinde devrime de başvurulabilirdi. Bunun karşısına sağ hareket, gelenek kavramıyla çıkmıştı.</p>

  <p>Ancak ilericilik kavramının iki farklı anlamını göz önüne almak gerekir; biri bunu tamamen normatif ele alırken, diğeri ise rekabetle bağıntılı olarak düşünürdü.</p>

  <p>Normatif düşüncede olanlar bunu Aydınlanma hareketi gibi, yani insanoğlunun sürekli özgürlüğe, eşitliğe ve hümanizme (bu kavramı genel anlamda kardeşlik ve dayanışma olarak da anlayabiliriz) doğru gelişme kaydetmesi gerektiğini şart koşar. Ama bu hedefe nasıl varılacağına ilişkin açıklamada bulunmaz.</p>

  <p>İlerleme kavramını “Liberalizmce birlikte kullanan bir anlayışa (aslında ekonomik liberalizm) göre rekabet sayesinde ortaya çıkan her yeni buluş, insanlığın gelişmesine ve en iyiyi bulmasına da -hem özgürlük hem de maddi olanakların eşitlenmesi açısından- olanak sağlamaktadır.</p>

  <p>Bu türden tarihsel felsefi açıklamalar (Fritzsche 1998, s. 267-318; burada: 273), esas olarak 18. ve 19. yüzyılda ortaya atılmışlardı. (Rekabet ve ilerlemenin birlikteliğine ilişkin ilk eleştiriyi Marx yapmıştı.) 20. yüzyılda yaşanan felaketlerden sonra sol, geleceğin kendi ideallerine ait olduğuna dair iyimserliğini kaybetmişti. Bir zamanların geleneği haline gelen eşitlik ve özgürlük alanındaki kazanından ise sağ, sorgulamaya devam etmişti. Faşizm kendisini devrimci bir hareket olarak görürken, 20. yüzyılın son çeyreğindeki sosyal devletin yıkımı da “neoliberal devrim olarak ilan edilmişti.</p>

  <h3 class="sigil_not_in_toc"><a id="bookmark1"></a></h3>
</body>
</html>
