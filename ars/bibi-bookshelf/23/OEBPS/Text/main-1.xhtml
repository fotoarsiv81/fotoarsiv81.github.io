<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a id="bookmark0"></a><span style="font-variant:small-caps;">2 </span></h2>

  <h2 style="text-align: center;"><span style="font-variant: small-caps;">K</span>Â<span style="font-variant: small-caps;">RIN İZİNDE</span></h2>

  <p>Kapitalizm tanımının tekrar eden Özetinde şunları görmüştük: Kapitalizm, kazançtan elde edilen üretim araçlarının yoğunlaşmasıdır. Soru şudur: Kazanç nasıl meydana geliyor? Şimdi burada da birbirinden farklı teorilerin bir gösterisini izleyelim.</p>

  <p><span style="font-weight:bold;">Adam Smith</span></p>

  <p>Adam Smith (1723-1790) -birkaç öncülünden sonra- iktisat biliminin veya 19. yüzyıldaki İngilizce ifadesiyle "Political Economy"nin kurucusu olarak kabul ediliyor. Kavrama göre ekonomik etkinlik, aynı zamanda genel toplumsal etkinlik olarak da anlaşılmalıdır.<a href="../Text/Notlar.xhtml#nn10" id="n10"><sup>10</sup></a></p>

  <p>Smith, <span style="font-style:italic;">"An Inquiry into the nature and causes of the Wealth of Nations"</span><a href="../Text/Notlar.xhtml#nn11" id="n11"><sup>11</sup></a> başlıklı temel eserinde ulusların zenginliğinin temelinde insan emeğini görmektedir. Diğer bir başka kaynaksa doğanin bereketidir ki onun önce emek tarafından işlenmesi gerekir. Üretim fazlalığı, doğal maddelerin ve araçların yanı sıra iş bölümü sayesinde önemli ölçüde sağlanmaktadır. Smith'e göre bu, işgücü verimliliğinin esas kaynağıdır. İş bölümünün uygulandığı bir toplumda normal durumda hiçbir insan ihtiyaç duyduğu maddelerin tamamını tek başına üretemez. İnsanlar ürettiklerini, pazarda, başka insanların ürettikleriyle değiş-tokuş ederler. İnsanlar bütün ihtiyaçlarını pazarda giderirler; bunu yaparken de kendi ürettiklerini, başkalarının ürettikleriyle değiştirirler.</p>

  <p>Üretilen ve tüketilen malların tamamı pazarda alış-veriş yapan insanlar tarafından üretilmektedir ki bunun toplamı da gayrisafi milli hâsıladır: Adam Smith bunu <span style="font-style:italic;">"Ulusların Zenginliği"</span> diye ifade etmektedir.</p>

  <p>Smith’e göre toplumlar üç temel sınıfa ayrılır; işçiler, şirket sahipleri ve toprak sahipleri. Bunların hepsi üretime farklı farklı alanda katkı sunmaktadırlar:</p>

  <ul>
    <li>işçiler, emek güçleriyle,</li>

    <li>şirket sahipleri sermayeleriyle (=üretim araçları),</li>

    <li>toprak sahipleri ise topraklarını kiraya vererek ya da satarak.</li>
  </ul>

  <p>Bunun sonucunda da birbirinden farklı üç tür gelir meydana gelmektedir:</p>

  <ul>
    <li>işçiye verilen maaş ("ücret"),<br /></li>

    <li>şirket sahibinin edindiği kazanç ("kâr"),</li>

    <li>toprak sahibinin elde ettiği toprak geliri ("kira").</li>
  </ul>

  <p>"<span style="font-style:italic;">Ücret", "kâr"</span> ve <span style="font-style:italic;">"kira</span>"nın oranını, işgücüne, sermaye ve toprağa yönelik arz ve talep oranı belirlemektedir. Bunlar, onların <span style="font-style:italic;">"pazar fiyatıdır*.</span> Uzun vadede bu oranlar, asgari düzeyin altına inemezler, çünkü bu miktarlar bir işçinin yaşamak için gerekli olan ihtiyaca, üretim araçlarının hazır hale getirilmesi için harcanan gidere ve toprağın işlenmesi için harcanan masraflara göre belirlenmektedir. Adam Smith’e göre bu asgari miktar, "doğal fiyat"ın gidip geldiği düzeydir. Bütün ürünler işgücü tarafından üretildikleri için Smith’e göre de her ürünün fiyatı, sonuçta onun üretilmesi için harcanan işgücüne göre belirlenmelidir. Smith de tıpkı ondan daha öncekiler<a href="../Text/Notlar.xhtml#nn12" id="n12"><sup>12</sup></a> gibi bir "emek-değer teorisyeni"dir. Bununla da bir malın fiyatını, onun üretilebilmesi için kullanılan işgücü -zamanda sabit miktarda malların üretimiyle- para, eskiden bu altın ve gümüş olarak değerlendirildi- ölçen iktisatçıları anlıyoruz.</p>

  <p>(Ara not: Buradaki "değer" ve "fiyat" kavramlarını şimdilik eş anlamda kullanıyoruz. Bu kavramların etrafında şekillenen sorunlara sonra yeniden döneceğiz.)</p>

  <p>Smith'e göre mademki mallar, toprak, sermaye ve işgücü tarafından üretiliyor; toprak, sermaye ve işgücünün fiyatı kira, kâr ve ücret tarafından belirleniyor, o halde malların fiyatı aynı zamanda kira, kâr ve ücretin toplamından oluşmalıdır:</p>

  <blockquote style="margin: 0 0 0 40px; border: none; padding: 0px;">
    <p>"Şunu aklımızdan çıkarmamalıyız ki fiyatı oluşturan unsurların gerçek değeri, her bir parçayı alırken, tüketirken ve kullanırken harcanan zamanla belirlenir. İşgücü sadece fiyatı oluşturan unsurların tek tek değerini değil, aynı zamanda kira ve kârın miktarını da belirlemektedir; fiyat aynı zamanda işgücünün evrilmesiyle ortaya çıkan bir değerdir." (Smith 1988, s. 44)</p>
  </blockquote>

  <blockquote style="margin: 0 0 0 40px; border: none; padding: 0px;">
    <p>"Bir ürünün satıldığı fiyat, ki biz buna doğal fiyat diyoruz, aynı zamanda onun üretilmesi, dönüştürülmesi ve pazarda sunulması için ödenen toprak kirasını, ödenen ücreti ve sermayenin elde ettiği kârı satın alabilmelidir." (Age. s. 48 vd.)</p>
  </blockquote>

  <p>Bu ürünlerin temelinde işgücünün bulunduğunu, <span style="font-style:italic;">"Ulusların Zenginliği'</span> kitabının ilk satırlarında bile görüyoruz.</p>

  <blockquote style="margin: 0 0 0 40px; border: none; padding: 0px;">
    <p>"Bir ulusun bir yıllık emeği, aynı zamanda bir yıl içinde ihtiyaç duyulan ve hayatın hazlarını tatmamızı sağlayan her şeyin de temelini oluşturuyor. Bunlar ya doğrudan bu emeğin bir üründürler ya da bu emeğin ürettiğiyle başka ülkelerden satın alınanlardır." (Age. s. 3)</p>
  </blockquote>

  <p>Her iki alıntıyı karşılaştırdığımızda bir çelişkinin varlığı hemen göze çarpar: Eğer bir malın değeri/fiyatı bir tarafta toprak kirası, kâr ve ücretten oluşuyorsa ve diğer tarafta da bütünüyle işgücüne dayanıyorsa, o zaman toprak kirası, kâr ve ücretin de işgücünden kaynaklanması gerekir.</p>

  <p>Ücret için bu, anlaşılır bir şeydir. Peki, toprak kirasında durum nedir? Toprak kirası, toprağın başka birine bırakılması karşılığında alınan fiyattır. Toprak işlenir, ekilir ve hasat toplanır; kısacası çalışılır ve bunun karşılığında da ücret ödenir. İşgücü toprak üzerinde etkin olur, çünkü topraktan verim alınır. Verimlilik ise toprağın doğal özelliğidir -toprağın kullanımı ve gelişimi için gerekli olan ıslah etme, sulama ve gübreleme işini bir an için bir kenara bırakalım- ve toprak sahibi, toprağı başkasına bırakmanın karşılığında bir kira alır. Ancak bu işlerin yapılmasını toprak sahibi üstlenmedi.</p>

  <p>Aynı durum kâr için de geçerlidir. Bu, sermayenin fiyatıdır. Sermayenin de bir an sadece üretim araçlarından, doğal ham maddelerden oluştuğunu düşünelim ki sonuçta doğal ham maddeler ve makineler de işgücü sayesinde işlenmekte ve meydana getirilmektedir. Ayrıca bütün bu işlerin de sermayedar tarafından değil de işçiler tarafından yapıldığını düşünelim; bu durumda kâr, işyeri sahibine değil, çalışanlara verilmelidir. Bu durumda bu kâr değil, fakat ücrettir. Bu kârı işyeri sahibi çalışmasının karşılığı olarak değil, fakat mülkiyet hakkına karşılık almaktadır ki bu da toprak kirası gibi çalışmadan sağlanan bir gelirdir:</p>

  <blockquote style="margin: 0 0 0 40px; border: none; padding: 0px;">
    <p>"Bu şartlarda işçin in ürününün tamamı sadece ona ait değildir. İşçi bu geliri çoğunlukla onu işe yerleştiren sermaye sahibiyle paylaşmak zorundadır. Demek ki bir malı üretmek veya elde edebilmek için kullanılan işgücü, onun meydana gelmesi için gerekli olan yegâne faktör değildir; hatta istenilen malın elde edilmesi için karşılığında verilmesi gereken ürünün sayısını, hangi fiyata satın alınacağını veya değiştirileceğini belirleyen de o değildir. Görüldüğü gibi üretilen maldan bir kısmı, sermayenin kazancı olarak bir kenara konulmaktadır ki ayrıca bu miktardan hem ücretler önceden ödenmekte hem de ürün için gerekli ham madde sağlanmaktadır."(Age. s. 44)</p>
  </blockquote>

  <p>Eğer kâr, hem malın değerinin/fiyatının bir parçası hem de çalışmadan edinilen bir gelirse, bu çelişki nasıl çözülebilir? Bu sorunla, aynı zamanda Adam Smith’in teorik devamcısı olan David Ricardo uğraşmıştı.</p>

  <p><span style="font-weight:bold;">David Ricardo</span></p>

  <p>Temel eseri ilk kez 1817 yılında yayınlanan David Ricardo (1772-I823)’nun asıl amacı Smith’in emek-değer öğretisinin içinde bulunduğu çelişkiyi ortadan kaldırmaktı; bunu da, "bir malın değeri, harcanan emekte yatmaktadır" tezini daha da isabetli kılarak yaptı. (Ricardo 1994).</p>

  <p>Bu düşüncelerin takip ettiği hattı, çeşitli ara başlıklar altında özetlenen alıntılarla aktaracağım; gerçi bu düşünceler Ricardo'nun değil, fakat büyük ihtimalle onun hocası olan James Mill’e aittir, ama gene de bunlar Ricardo’nun adıyla yayınlanmıştır.</p>

  <blockquote style="margin: 0 0 0 40px; border: none; padding: 0px;">
    <p>"Bir malın değeri veya bunun karşılığına denk gelen malın miktarı, bu iş için ödenen ücretin çokluğu veya azlığı tarafından değil, fakat bu malın üretilmesi için zorunlu olan ortalama emek gücü tarafından belirlenir." (Ricardo 1994: 5)</p>
  </blockquote>

  <p>Bunu takip eden açıklamalarında Ricardo, Adam Smith’i, malın para fiyatını analiz ederken, düşünsel anlamda pazarda belirlenen kısmım, doğal fiyattan -emek gücünden- daha fazla öne çıkardığını belirterek, eleştirir.</p>

  <p>İşgücünün farklı kalitelerde olması, Ricardo’ya göre emek gücü teorisini göreceli hale getirmez:</p>

  <blockquote style="margin: 0 0 0 40px; border: none; padding: 0px;">
    <p>"Farklı kalideki işgücü, farklı ücretlendirilmektedir. Ancak bu durum, malın göreceli değerinin değişikliğe uğramasına neden olmaz." (Age. s. 13)</p>
  </blockquote>

  <p>Bir adım ilerde Ricardo, sadece ücretlerin ve hemen üretimde kullanılan hammaddelerin değil, aynı zamanda işletmelerin değerini de işgücü değerine göre ölçülürler.</p>

  <blockquote style="margin: 0 0 0 40px; border: none; padding: 0px;">
    <p>"Malların değerini sadece o anda kullanılan işgücü değil, aynı zamanda üretimin hazırlığında kullanılan ön-işgücü, yani araçların,makinelerin ve binaların yapımında sarfedilen işgücü de belirler." (Age. s. 15)</p>
  </blockquote>

  <p>Ancak burada bir karışıklık meydana gelmektedir:</p>

  <blockquote style="margin: 0 0 0 40px; border: none; padding: 0px;">
    <p>"Malların üretiminde sarfedilen işgücü miktarının, malın ortalama değerini belirlediği yönündeki temel yasa, üretimde kullanılan makinelerle, diğer sabit giderlerle ve sürekli katkıda bulunan sermayeyle değişikliğe uğrar." (Age. s. 22)</p>
  </blockquote>

  <p>Peki, bu bizi hangi sonuca götürür?</p>

  <p>Bunu takip eden incelemede sadece Ricardo’nun, toprak mülkiyeti ve toprak kirası sorununu bir başka yazısında (Age. s. 57-72) emek gücü-değer-teorisiyle aydınlatıcı bir şekilde açıklamasına rağmen, sermaye ve işgücüne ilişkin görüşlerine yer vereceğiz. Ama şimdi sermaye, işgücü ve -düşüncemizin ve ilgi alanımızın yoğunlaşacağı- kâra yönelelim.</p>

  <p>Şimdilik bir malın üretimi için sadece işgücünün kullanıldığını farz edelim. Buna göre değeri/fiyatı ne olurdu? Yanıt: Onun değeri/fiyatı, paraya karşılık gelen işgücü saati kadar olurdu. Peki, kazanç ne kadar olurdu? Yanıt: Eğer fiyat, ücret kadar olsaydı bu durumda herhangi bir kazanç olmazdı.</p>

  <p>Şimdi farz edelim ki bir malın doğrudan üretimi için gerekli olan ham madde de sadece emek gücü harcanarak hazır hale getirilmek zorundadır. O zaman ham maddenin hazır hale getirilmesi için kullanılan işgücünün parasal karşılığı da malın fiyat/değer saptamasında etkili olur. Burada da kârın nasıl ortaya çıktığı açık değildir.</p>

  <p>Şimdi de üretimde uzun ömürlü üretim araçlarının kullanıldığını farz edelim. Bunların üretiminde de kesinlikle işgücü kullanılmıştır. Bunların tamamı hemen üretilen malda harcanmamaktadır, bir ürün yaratıldığı halde onlar, hâlâ kullanılabileceklerdir; buna karşılık işgücü ve üretimde kullanılan ham madde hemen ürüne dönüşmekte ve bir bakıma pazarda tümden yok olarak, fiyata yansımaktadırlar. Bir makine satın alındığında onun fiyatı hemen ödenmek zorundadır. Makine, her malın üretiminde yıpranmakta ve yıpranan her parça malın değerine/fiyatına katkıda bulunmaktadır. Makinenin henüz yıpranmayan, ancak ödenmiş olan diğer bölümü için fiyat talep edilemez. Mal üretimini makinelerle yapan ve makinenin fiyatını önceden ödeyen girişimci, malını sadece işgücü ve ham madde kullanarak üreten ve masraflarını hemen pazarda çıkaran girişimciye göre, daha dezavantajlı durumdadır. Makine kullanan girişimci, bu durumu dengelemek için henüz makinenin yıpranmamış, ancak ödenmiş bölümünü de fiyata ekleyecektir. Bu durumda malın değeri/fiyatı, işgücü-değerinin üstüne çıkmış olmaktadır.</p>

  <p>Tabii ki bununla, kârın nasıl ortaya çıktığına dair soru, hâlâ yanıtlanmış olmuyor. Ricardo ve dolayısıyla Smith’in içinde bulunduğu çelişkiyi bir kez daha açıklayalım. Her ikisi de bütün gelirleri -toprak kirası, ücret, kâr- işgücüne dayandırıyordu. Ancak gelir sahibi olanların hepsi değil, sadece ücretli işçi çalışmaktadır. Peki, toprak rantını ve kârı, işgücüne nasıl yükleyebiliriz? Bu sorun Kari Marx tarafından ele alındı.</p>

  <p><span style="font-weight:bold;">Karl Marx (II)</span></p>

  <p>Kitabın içeriği nedeniyle toprak rantı sorununu (Marx bu konuda yazmış olmakla birlikte) bir kenara bırakıyor ve Marx'ın sermaye ve işgücü hakkındaki görüşlerine bakıyoruz. "Kapital"in birinci cildinde, satın alınan bir malın fiyatının üstüne ek bir fiyat koyarak kâr sağlanabileceği yönündeki görüşleri çürütüyor. Her satıcı aynı zamanda alıcıdır, bu nedenle malı yeniden satmak için alanın da aynı şekilde bir önceki satıcının, fiyata eklediği ek fiyatıyla birlikte almış olabileceği farz edilebilir. (Marx 1975, s. 170-181)</p>

  <p>Smith ve Ricardo’nun içinde bulundukları çelişkiyi önünde bulan Marx, esas çalışmasını işgücüne yoğunlaşmıştı. Smith ve Ricardo gibi Marx da, işçinin asgari ücretinin sınırını, işçi tarafından üretilen bütün malların değeriyle aynı oranda tutmaktadır; bu aynı zamanda o işçinin giderlerinin de sınırıdır: yeme-içme, giyecek, barınma- konut ve çocukların bakımı. Bu değeri, malın üretilebilmesi için gereken çalışma saatlerine ve oradan da paraya çevirmek mümkündür. Farz edelim ki işçi, kendi yaşamını sürdürebilmek için sarf ettiği zaman kadar bir zamanı da başka malların üretiminde kullansın.</p>

  <p>İşçinin kendi yaşamını sürdürebilmesi için mal satın alması ve bunları tüketmesi sürecinde yeni bir mal daha ortaya çıkıyor: işgücü. Marx'a göre bu (işgücü), işçinin yaşamı için gerekli olan malların üretiminden daha fazlasını üretmektedir. Eğer bir işçi, yaşaması için gerekli olan mallardan daha fazlasını üretiyorsa, bu durumda bir fazla emek ortaya çıkmaktadır: artık-ürün. işte buna girişimci el koymaktadır, çünkü o işçiyi, çalıştığı zaman süresi içinde, yaşamı için gerekli olan mallardan daha fazlasını üretmesi şartıyla işe almıştır. Artık ürün daha fazla iş saati barındırmaktadır ki buna da artık değer diyoruz.</p>

  <p>Bu düşünceyi basit şekliyle (ham maddeleri ve makineleri dışarıda bırakmak kaydıyla) şöyle ifade edebiliriz:</p>

  <p>Şimdi bir işçinin günde 6 saat çalıştığını ve bu süre içinde belli miktarda bir ürün (Marx buna iplik diyor) ürettiğini farz edelim. Şimdi aynı şekilde bu işçinin ihtiyaç duyduğu yiyeceğin üretimi için de 6 saatin gerektiğini farz edelim. Üçüncü kez farz edelim ki bu işçi ürettiği iplikler için 3 lira (Marx bunu İngiliz parasıyla hesaplamaktadır) almaktadır. Aynı şekilde yiyecek için de 3 lira gerekmektedir. Şimdi yine farz edelim ki iş sözleşmesi 6 saati değil de 12 saati öngörmektedir. Bu durumda işçi, 7-12 saatleri arasında, yani geri kalan 6 saatte, herhangi bir artı ücret almadan, 3 liralık ürün daha üretiyor. 6 lira tutarındaki ipliğin tamamı kapitaliste aittir. Bunu sattığında da elde edeceği para, işçiye ödediği 3 lira değil, fakat 6 lira olacaktır. Böylece söz konusu artık değer de 3 lira olmaktadır. (Age. s. 200-213). Artık değeri, işçiye ödenen ücrete böldüğümüzde de artık değer oranı ortaya çıkmış olur. Bu durumda oran 100’dür. Marx ücreti <span style="font-style:italic;">ü</span> ile gösteriyor, artık değeri a, artık değer oranını ise <span style="font-style:italic;">a'</span> ile. Böylece formül şöyle bir şekil alıyor: <span style="font-style:italic;">a'</span>= <span style="font-style:italic;">a:ü.</span></p>

  <p>Marx'a göre bu artık değere sadece kapitalist el koymuyor, aynı zamanda bunun bir kısmı başkalarına da veriliyor: toprağını kiraya veren toprak sahibine, ürünü pazara taşıyan ve işin örgütlenmesini üstlenen tüccara ve belki de faize para veren bir başka şahsa veya kuruma.</p>

  <p>Smith ve Ricardo’da zorlu görünen bu sorun, Marx'ın açıklamasıyla bir anda ortadan kalkıyor. Ancak sorun, eğer hesaba ipliğin yapıldığı ham maddeyi ve makineleri de katarsak yeniden geri dönüyor. Bunları da bölme işaretinin sağına almak gerekir. Marx bunları "değişmez sermaye" diye niteliyor ve formülde bunları s ile gösteriyor. Ona göre formülde <span style="font-style:italic;">ü</span> ile gösterilen ücretler oynaktır. Marx s nin üye oranını sermayenin '‘organik bileşimi" diye ifade etmektedir. S nin üye oranı yüksekse bunu sermayenin "yüksek organik bileşimi" diye nitelendiriyor. Eğer bu oran göreceli olarak küçükse bu durumda da "düşük organik bileşim" diye ifade etmektedir.</p>

  <p>Bir malın değeri (D), artık değer, ücret ve değişmez sermayenin toplamıdır.</p>

  <p>D= s+ü+a.</p>

  <p>Kapitalistin syi hesaba katmak zorunda olmasından dolayı, artık onu, artık değer oranı değil, artık değerin toplam gidere olan oranı ilgilendirmektedir.</p>

  <p>"Kapital"in üçüncü cildinde Marx, kavramlarını biraz daha genişleterek Ricardo’nunkine yakınlaştırıyor. (Marx 1976, s. 33-86). Marx, artık değeri maliyetlerin tamamı içinde değerlendirildikten sonra, bundan böyle yazılarında "artık değer"den bahsetmez, ona doğrudan "kâr" (k) der. Kârın giderlerin tamamına bölünmesiyle de kâr oranı (k') ortaya çıkar. Bu, şöyle formüle ediliyor:</p>

  <p>k' = a: (s+ü)</p>

  <p>Artık değer oranının (a:ü), kâr oranından daha yüksek olması gerektiği, hemen kendiliğinden göze çarpar. Değişmez sermayenin oranı, değişir sermayenin oranından ne kadar büyük olursa, kâr oranı da o derece düşük kalır. Doğaldır ki <span style="font-style:italic;">ü</span> katkısı, s’ye oranla daha düşük olan bir sermayenin kâr oranı da düşük olacaktır, ancak <span style="font-style: italic;">ü</span> oranı yüksek olan aynı miktardaki sermayenin kâr oranıysa yüksek olur. Ne var ki Marx, bunun böyle olmadığını, ampirik olarak yaptığı deneyimlerine dayandırmaktadır. Aynı miktardaki iki büyük sermaye, katkı oranlarından bağımsız olarak aynı yüksek kâr oranına erişmektedir. Bunun nedeni de sermayenin, yüksek-sermaye-katkısına ihtiyaç duyulan sektörlerden, düşük -sermaye- katkısına ihtiyaç duyulan sektörler arasındaki yolculuğu esnasında ortaya çıkan "ortalama kâr oranı" (k')'dır. (Age. s. 164-181)</p>

  <p>Marx, s+ü'nün toplamını, maliyet gideri olarak adlandırıyor. Nasıl ki kâr k’ (s+ü) ise, malın fiyatı da (F) şöyle oluşuyor: F=s+ü+k' (s+ü).</p>

  <p>Tam da bu noktada "değer" ve "fiyat" kavramlarını birbirinden ayrıştırmamız gerekiyor. Bir malın değerinden, ancak onun sadece <span style="font-style:italic;">emek</span> değeri olduğunda bahsedilir. Bu ise az önce örneklediğimiz durumda söz konusu değildir: <span style="font-style:italic;">Fiyat</span>, maliyet gideri (ki bu gerçek anlamda maliyet değeridir, çünkü bu emek değerlerinden oluşur) ve emek değeri içermeyen kâr'ın bilemişimden meydana gelir. Bu ise 1). hem artık değerin oranından, hem de sabit ve değişir sermayenin toplamından; 2). pazardaki mübadele sonucunda, yani emeğe dayanmayan ve sadece sermayeye yönelik arz ve talepten meydana gelmektedir.</p>

  <p>Kârı sadece emeğin meydana getirdiği düşünülebilir, ancak sonuçta kâr, hem emeği hem de pazardaki mübadeleyi temsil etmektedir.</p>

  <p>Bunu en iyi şekilde Marksist bir işçiyle (ki bunu bugün istediğiniz her yerde bulabileceğinizi farz edin) bir kapitalist arasında yapılan hayali bir tartışmada görebilirsiniz.</p>

  <p>İşçi, yapılan kazancın sadece kendi emeğine dayandığını ve bunun da artık değer olduğunu iddia edecektir. Dolayısıyla artık değere el konulmasını sömürü olarak nitelendirecektir. (İngilizce kullanılan "exploitation" terimi tam da bu anlama gelmektedir.)</p>

  <p>Kapitalistin yanıtı ise şöyle olacaktır: Bunun sadece artık değer olduğunu söylemek mümkün değildir. Çünkü bu, hem işçiye emeği için ödenen ön-ücretin hem de kullanılan ham madde ve tesisler için ödenen sermayenin (ki bunun miktarı da sadece artık değer oranıyla değil, aynı zamanda pazardaki dalgalanmalarla belirlenmektedir) faizidir.</p>

  <p>Marksist işçi bu tartışmadan, ancak kârın sadece emek değere dayandığını kanıtlayabilirse galip çıkabilir. Bu da malın fiyatının onun değerinin aynısı olması demektir.</p>

  <p>Marx'ın açıklamasındaki zorluk, malın fiyatının birkaç unsur içermesinden kaynaklanmaktadır: "ü" ve "s" değerdirler, ancak "a" da bir değerdir; ne var ki "a" çıplak bir şekilde değil, ancak kâr olarak ortaya konduğunda görülebilmektedir. Yani malın fiyatının (F) değer (D) olarak açıklanması, ki bunun için de fiyatı oluşturan unsurların (F, f') değere dönüştürülmesi gerekir. Marx bunu, bitiremediği ve ancak ölümünden sonra yayınlanan "Kapitalin 3. cildinde taslak halinde ortaya koymaya çalışmıştı. (Age. s. 33-146) Onun sunduğu çözüm, ilk kez istatikçi Ladislaus von Bortkiewicz tarafından dikkat çekildiği gibi, matematiksel açıdan yanlışlar içermektedir, (v. Bortkiewicz 1906; v. Bortkiewicz 1907).</p>

  <p>"Dönüşüm sorunu" olarak adlandırılan ve geçmişi yüz yıla dayanan bu tartışma (Quaas 1992) artık sonuca bağlanmış gözüküyor. Çözümse hem çok açıktır, hem de "çok anlamlıdır".</p>

  <p>Çok net olarak belirtelim: Fiyatlar doğrudan emek değerlerine indirgenemez. Böylece kâr da tartışmasız olarak artık değere indirgenemez. Artık değer teorisi yanlış değildir, ancak ihmal edilebilir (Fees-Dörr 1989): Kâr, artık değer olarak kabul <span style="font-style:italic;">edilebilir,</span> ancak yapılmak <span style="font-style:italic;">zorunda değildir.</span> Dönüşüm tartışmasının sonucunun "çok anlamlı" olmasıysa olumsuz bir durumdur, çünkü kazancın kaynağını yeniden muğlaklıkta bırakmaktadır.</p>

  <p><span style="font-style:italic;"><b>Teorik gezinti: Marx'ın "Kapital"inin 3. cildindeki değer- fiyat - sorunu</b></span></p>

  <p>Marx'ın artık değer teorisinin kanıtı için çok önemli bir unsur olan değer -fiyat- sorunu, burada özet bir şekilde yeniden ortaya konacaktır.</p>

  <p>Adam Smith, Ricardo ve Marx'a göre bir malın değerini, onun üretimi için harcanan emek belirlen Arz ve talep unsuru dikkate ahnarak, pazarda işlem gören bir malın saptanan fiyatı F, aynı zamanda onun ortalama değerini de ifade eder. Yani D=F.</p>

  <p>Marx'a göre değer, üç unsurdan; "değişmez sermaye" <span style="font-weight:bold;">s</span> (ham madde, tesisler, makineler, enerji vs.)den, "değişir sermaye" <span style="font-weight:bold;">ü</span> (ücretlerden ve artık değer <span style="font-weight:bold;">a</span>’dan oluşur. Demek ki değer D= s+ü+a. Marx, s+ünün toplamını sermaye (S) diye tanımlıyor, ancak üretim sürecinde harcanan sermaye ile toplam olarak üretimin başında, tesisler, yapılar ve ham madde için yatırılan sermaye arasındaki fark unutulmamalıdır; bu ikinci kısım, aynı zamanda kar oranının böleni olarak da işlev görmektedir.</p>

  <p>Marx, a:ü oranını, artık değer oranı (a") olarak nitelendiriyor. Ücrete değil, fakat s+ü’ye orantılanan artık değereyse Marx, artık değer demiyor, doğrudan kâr diyor. M: (s+ü) nün oranı ise doğrudan kâr oranı (k’)dır. Artık değer oranı Kapital'in birinci cildinde, kâr oranı ise üçüncü cildinde İncelenmektedir.</p>

  <p>Üçüncü ciltte Marx'ın amacı, değer (D) ve fiyatın (F) özünü kanıtlamaktı. Ben de bunun nasıl yapıldığını anlatmak için basit bir örnek kullanacağım. Marx gibi ben de hesaplama yaparken keyfi sayılara ve oranlara başvuracağım. Sayılar ve oranlar farklılıklar göstermekle birlikte açıklamada bir değişiklik olmayacaktır.</p>

  <p>Şimdi <span style="font-weight:bold;">ü</span> ile <span style="font-weight:bold;">s</span>'nin toplamının 12 olduğunu varsayalım. Bunu şöyle de ifade edebiliriz: toplam olarak harcanan sermaye 12 (Dolar, Euro, Sterlin vs)’dir. Artık değer oranının ise % 100 olduğunu varsayalım (isterseniz bu oranı daha düşük veya yüksek de tutabilirsiniz).</p>

  <p>İki farklı sermayenin (A ve B) bulunduğunu ve bunun toplamının da 12 olduğunu varsayalım.</p>

  <p>Ancak her ikisinde de s nin üye olan oranı farklı olsun.</p>

  <p>A: S=8 (s)+4 (ü) olsun. Artık değer oranı yüzde yüz olduğunda, artık değer de a=4 olmaktadır. Kâr oranı ise 4: (8+4)=33 (%) 1/3’tür. Fiyat ise F=s+ü+a=8 + 4+4=16’dır.</p>

  <p>B: S=4 (s)+8 (ü) olsun. Artık değer oranı yüzde yüz olduğunda, artık değer de 8 olmaktadır. Kâr oranı ise 8: (8+4)=66 (%) 2/3 olmaktadır. Fiyat ise F=s+ü+a=4 + 8+8=20 olmaktadır.</p>

  <p>Demek ki aynı miktardaki (12) iki farklı sermayeyle, farklı kâr oranı (A:4=33 (%) 1/3, B: 8=66 (%) 2/3) ve farklı fiyat (A: 16, B: 20) elde edilmektedir.</p>

  <p>Birinci şıktaki açıklama kavratıcı değildir. Neden sermaye A, düşük bir kârı kabul etsin ki?</p>

  <p>Bu nedenle Marx süreç içinde ortalama bir kâr oranının yakalandığını düşünmektedir. Yani sermaye, düşük kâr oranına sahip olan A sektöründen, daha yüksek kâr oranına sahip B sektörüne yönelerek, orada fazla bir sermaye yaratmaktadır. Bu durumda bir kısım sermaye, yeniden geriye dönüş yapmaktadır ki zamanla ortalama bir kâr oranı tutturulmaktadır. Bu durumda kâr oranı % 50 olmaktadır. Bu hesaba göre sermayeyi (S) oluşturan unsurların artık değeri ve fiyat oranı şudur:</p>

  <blockquote style="margin: 0 0 0 40px; border: none; padding: 0px;">
    <p>S=s+ü = 6+6</p>

    <p>a= 6 (artık değer oranı % 100 varsayılırsa).</p>

    <p>p'= a: (s+ü) = 6: (6+6) = % 50.</p>

    <p>Fiyat F = 6+6+6 = 18.</p>
  </blockquote>

  <p>Sermaye hareketinden sonra A ve B sektöründe faaliyet yürüten sermayelerin kendi özgün alanlarının kâr oranlarını değil de, ortalama kâr oranlarını, yani örnekte olduğu gibi % 50 oranına denk gelen bir kâr (=6) elde ettiklerini farz edelim.</p>

  <p>Bu durumda:</p>

  <blockquote style="margin: 0 0 0 40px; border: none; padding: 0px;">
    <p>A sermayesi:</p>

    <p>F = 4 + 8 + 6=18</p>

    <p>B sermayesi:</p>

    <p>F = 8 + 4 + 6= 18</p>
  </blockquote>

  <p>Sermaye (Marx: "girdi fiyatı") ile ortalama kâr oranının toplamından oluşan fiyata Marx, "üretim fiyatı" diyor. A şıkkında fiyat (18), değerden D (16) 2 nokta üstte kalırken, B şıkkındaki fiyat (18), değerden D (20) 2 nokta altta kalmaktadır. Buradaki değerler D emek değerleridir. Fiyatın oluşumu sadece emekle değil, fakat sermayenin hareketiyle, yani pazardaki (sermaye) durumla belirlendi. Emek değerleri fiyattan farklılaşıyorlar. Böylece onların gerçek kimliklerini kanıtlamak bu hesapta mümkün olmadı.</p>

  <p><b><span style="font-style:italic;">Arta kalan miktar olarak kâr:</span> <span style="font-style: italic;">Sınırları kullanma okulu</span></b></p>

  <p>Marx, emek-değer öğretisini, artık değer teorisiyle kanıtlamaya uğraşırken, aynı dönemde emek-değer öğretisi de krize girmişti. Öğretinin içinde bulunduğu çelişki, aralarında William Stanley Jevons (1835-1882), Carl von Menger (1840-1921) ve Leon Walras (1834-1910)’ın da bulunduğu bazı araştırmacıları, bu teoriden (Smith bunu bir zamanlar "doğal fiyat" [=değer] olarak nitelendirmişti) tümden vazgeçmeye ve gene Adam Smith’e ait olan "pazar fiyatlıyla (kısaca: fiyat) değiştirmeye yönlendirdi. Klasik emek-değer teorisini tahtından indiren bu akım, iktisat biliminin düşünsel tarihinde çoğunlukla "neoklasik" olarak adlandırılıyor.</p>

  <p>İlk kez 1871 yılında <span style="font-style:italic;">"The Theory of Political Economy</span>" -Ekonomi Politiğin Teorisi- başlığıyla yayınlanan kitabında Jevons, bu paradigma değişikliğini şöyle açıklıyor:</p>

  <blockquote style="margin: 0 0 0 40px; border: none; padding: 0px;">
    <p>"Sürekli tekrar eden araştırmalarımdan ve düşüncelerimden sonra şu sonuca vardım ki değer tamamen kullanımla bağıntılıdır. Hâkim olan görüş, değerin kökenini kullanımda değil, fakat emekte görmektedir; hatta bazıları emeğin, değerin nedeni olduğunu bile öne sürmektedirler. Bense bunun karşılığında mülkiyetine sahip olduğumuz mallarla bağıntılı olan kullanım değişiminin doğal yasalarını aramamız gerektiğini göstermeye çalışıyorum ki böylece alışılmış arz-talep yasalarına da kaynaklık eden tatminkâr bir değişim teorisine de ulaşılmış olacaktır. Bu teori gerçeklerle uyum içindedir; her zaman emeğin, değerin nedeni olduğunu varsayacağımız bir durumla karşılaştığımızda bu teori bize her şeyi açıklamaktadır. Emek, çoğunlukla değeri belirlemektedir, ancak sadece dolaylı yoldan; bunu da malların kullanım oranını artırmak için,ya bunun yöntemini artırırken ya da arzın kısıtlanmasını değişikliğe uğratırken yapmaktadır." (Jevons 1924, s. 1 vd., ayç.).</p>
  </blockquote>

  <p>Kıtlık döneminin fiyatları: Talep, arzdan daha yüksek olması durumunda fiyatlar daha yüksektir. Bir malın sınır-kullanımı, o malın en son nüshasının, henüz talep son bulmamışken, satışa sunulması demektir. Her yeni malın negatif bir kullanıma sahip olması: Artık hiçbir nüsha satın alınmamaktadır ve bu da onun için harcanan her emeğin israf olduğu anlamına gelir. Arz-talep dengesi eşit olunca fiyatlar da '‘denge fiyatı" haline gelir: Bu durumda en son satın alınacak ürün, aynı zamanda üretilen en son üründür de. Sınır-kullanımı öğretisi sonradan "Genel Denge Öğretisi" olarak geliştirildi.</p>

  <p>Bu teori, grafik olarak -aşırı basitleştirilerek- koordinat sistemiyle ortaya konabiliyor. Dikey taraf talep kısmını, yatay tarafsa arzı temsil eder. Eğer arz tarafı sıfırlanmışsa bu durumda talep (bununla birlikte fiyatlar) sonsuza varır. Her yeni arzla birlikte talepte de düşme görülür. Sunulan son "sınır ürün", en son kâr oranını belirleyen fiyatı temsil eder ve ardından da arz sıfıra ulaşır.<a href="../Text/Notlar.xhtml#nn13" id="n13"><sup>13</sup></a></p>

  <div>
    <div><img alt="" src="../Images/main-1.jpg" /></div>

    <p><br /></p>
  </div>

  <p>Ancak burada kârın tümden yok olduğu görülmektedir. Eğer pazarlara istikrar hâkimse bu durumda pazarda etkin olan herkes, yatırdığı sermaye kadar alabilmektedir.</p>

  <p>Bu tahmin, sınır-kullanım teorisyenlerinin de yaptığı gibi, pazarın parçaları üzerinde kanıtlanmaya çalışılmalıdır: mal pazarı, işgücü pazarı ve sermaye pazarı. (Eğer klasik öğretiyi takip etseydik buna arazi ve toprak pazarını da eklemek gerekirdi. Ancak bunu, vereceğimiz örneği daha da basitleştirmek için bir kenara bırakıyoruz. Bu piyasayı, örneği biraz eğip bükerek, mal piyasasına dâhil edebiliriz.)</p>

  <p>Şimdi kendimizi işgücü ve sermaye piyasasıyla sınırlayalım.</p>

  <p>Düşünüldüğü gibi işgücü alanındaki kıtlık, ücretlerin yüksek olmasına neden olmaktadır. İşgücü talebinin az olduğu bir dönemde ödenen yüksek ücretle, arz ve talebin dengeli olduğu dönemde ödenen düşük ücret arasındaki farkı, normalde kâr hanesine yazabilmeliyiz, ancak bunu kimse yapmıyor.</p>

  <p>Şimdilik bunu aklımızda tutalım ve ardından sermaye piyasasına geçelim.</p>

  <p>Eğer sermaye kıtlığı söz konusuysa bu durumda sermaye, yüksek bir kazanç sağlamayı amaçlayacaktır. Peki, bu ne demektir? Sermaye kıtlığı, aynı zamanda işgücü arzının da düşük düzeyde kalmasını gerektirir. Az çalışılmakta ve dolayısıyla ücretler de düşük olmaktadır. Kıt sermaye ve düşük ücretli işgücüyle üretilen malların da kıt olması gerekir. Eğer söz konusu mala yönelik talep, arzedilenden daha yüksek olursa, bu durumda yüksek bir fiyat çekilir ki bu da üretim maliyetinin üstünde olur. Böylece dengeli durumun olmaması dolayısıyla aradaki fark, kâr hanesine yazılır: ücretlinin ücretini karşılayacak sermayeye olan ihtiyaç, arz edilen sermayeden daha yüksektir ve dolayısıyla ürüne yönelik talep de, arz edilenden daha yüksek olacaktır.</p>

  <p>Eğer ücretler, işçilerin işbaşı yapmasını engelleyecek kadar düşükse, bu durumda ücretlerin artırılması gerekir. Aynı şekilde: eğer malların fiyatı, insanların onları satın alamayacakları kadar yüksekse, bu durumda fiyatların da aşağıya çekilmesini bekleyebiliriz. Bir an insanların işbaşı yapmasını sağlayacak kadar bir ücret ve gene tüketicinin rahatlıkla alabileceği kadar bir fiyat düşünelim.</p>

  <p>Aynı zamanda fiyatlar belli bir noktaya kadar yüksek, ücretler de belli bir noktaya kadar düşük tutulduğunda kapitalist de kâr edebileceği için, yatırım yapacaktır. Ancak bir dönüm noktasından sonra kâr farkı da sıfır olmaktadır -çünkü piyasa aktörlerinin simetrik olmasıyla kâr da ortadan kalkmalıdır. Arta kalansa bakiyedir.</p>

  <p><span style="font-weight:bold;font-style:italic;">Dengede bozulmalar</span></p>

  <p>"Kârın izini sürerken" Genel Denge öğretisinin bize yardımcı olamayacağı bir noktaya da gelmiş olduk: Gördüğümüz gibi kâr, kapitalizmin -sermaye yoğunlaşmasının yanı sıra- iki temel niteliklerinden birini oluşturur. Hâlbuki Genel Denge Teorisi kârın, iktisadi etkinliğe sürekli etkide bulunan bir dürtü olduğunu kabul etmekle birlikte, onun istisnai bir fenomen olduğunu ileri sürmekteydi. Demek ki onlar, kapitalist ekonomiyi yeterince açıklayamıyorlar. 20. yüzyılda bunun açıklamasını, üç teorik girişim ortaya koymaya çalıştı. Şimdi onların ne olduğuna bakalım:</p>

  <p><span style="font-weight:bold;">Joseph A. Schumpeter (II)</span></p>

  <p>Schumpeter serbest piyasanın iki farklı görünümünü ayırt etmektedir: döngüsel ekonomi ve kapitalist gelişme.</p>

  <p>Döngüsel iktisatta kazanç sağlanmaz. Piyasa aktörleri mal üretiyor ve mübadelede de bulunuyorlar ve hatta bunun için para da kullanıyorlar, ancak etkinliğin sonunda -fiyatlar baz alındığında- ellerine koydukları kadar para geçmektedir.</p>

  <p>Onlar için üretim ve değişim önemlidir, çünkü bu sayede ihtiyaç duydukları, fakat üretmedikleri mallara kavuşmaktadırlar.</p>

  <p>Kazanç sadece "girişimci" devreye girdiğinde oluşmaktadır. Girişimci bu dengeyi, denge için kullanılan işgücünü, üretim araçlarını ve parayı ele geçirerek tahrip eder ve bunları "yeni bileşimlerin dayatılması" (Schumpeter 1997: 100) için kullanır. "Yeni bileşimler" kavramı;</p>

  <p>"aşağıdaki beş olasılığı</p>

  <ol>
    <li>tüketiciler tarafından henüz bilinmeyen veya yeni bir niteliğe sahip olan ürünün üretilmesini;<br /></li>

    <li>üretim metodu, yeni buluşlara dayanmak zorunda kalmayan, hatta yeni bir tür olmayan ve belli bir ekonomik sektör tarafından henüz bilinmeyen bir ürünün mali açıdan kullanılmasını;<br /></li>

    <li>bir ülkenin belli bir ekonomik sektörü tarafından henüz keşfedilmemiş olan bir pazarın, ister bu pazar yeni olsun, isterse geçmişte kullanılmış olsun, yaratılmasını;<br /></li>

    <li>yeni bir ham madde kaynağının veya yarı işlenmiş malların -bu kaynağın önceden keşfedilmiş olması, ulaşılamaz olduğunun düşünülmesi veya bunun yeni baştan yaratılmasını önemsenmeden ele geçirilmesini;<br /></li>

    <li>yeni bir tekelin oluşturulması veya var olan bir tekelin kırılmasıyla ortaya çıkan yeni bir örgütlenmenin yaratılmasını" destekler. (Age. s. 100 vd.)<br /></li>
  </ol>

  <p>Tüketiciler bir ürünü, bugüne kadarki dengenin üstünde seyreden bir fiyata sahip olmasına rağmen, ya tümden yeni oldukları ya da üretim maliyetini düşük tutan yeni bir metotla üretildikleri için satın alırlar; Schumpeter’e göre bu fiyat da ancak maliyeti karşılamaktadır. Buradaki fark da girişimcinin kârıdır. Bununla alışılmış olan denge fiyatının da üstüne çıkmıştır.</p>

  <p>Arz ve talep koordinasyonunu gösteren çizelgede yatay çizgide temsil edilen arz, sola doğru yoğunlaşarak talep ve fiyatı yükseltecektir.<a href="../Text/Notlar.xhtml#nn14" id="n14"><sup>14</sup></a></p>

  <p><br /></p>

  <div><img alt="" src="../Images/main-2.jpg" /></div>

  <p>Schumpeter’e göre söz konusu edilen teknolojik yenilikler, zaman sürecine eşit bir şekilde yayılmış olarak, fakat sıçramalarla ortaya çıkar. Ortaya çıkan yeni bir bileşim, alışılmış ürünleri ve yöntemleri yığınlar halinde bir kenara iter. Ardından bir dizi şirket de teknolojik gelişmelere ayak uydurmak için bu yola girer. Yenilikler her tarafı sarınca da şirket kazançları yok olur gider. Böylece fiyatların sadece maliyeti karşıladığı yeni bir denge kurulmuş olur. Bu arada yanlış tahminlerde bulunmaktan kaynaklanan dönemsel ekonomik krizler ortaya çıkar. Öte yandan bu krizlere, Kondratieff ve Spiethoff'un Schumpeter’den esinlenerek, "uzun dalgalar" olarak adlandırdıkları bir başka fenomen eşlik eder.</p>

  <p>Normalde bu dalgalar, dönemsel krizlerle karıştırılmaması gereken, derin bir krizle başlar. Süreç tahminen şöyle ortaya çıkar:</p>

  <p>Önce yukarıda sayılan 5 "yeni bileşimden" biri görülür. Bunu hayata geçiren şirket yüksek kâr elde eder. Buna alışılmış ürünlerin ve üretim yöntemlerinin ortadan kalkması eşlik eder; çalışanlarsa ya sefalete sürüklenirler ya da kendilerine yeni birleşimlerde bir yer bulurlar. Gerçekte bu sektörde bir dönem yüksek kârlar elde edilir, ancak zamanla bu sektöre doğru bir yığılma baş gösterir ve böylece kârlarda da bir azalma görülür. Bugün bu dönemler çoğunlukla ekonomik patlama (boom) olarak da adlandırılır. Yeni bileşimlere ilişkin arzın, talepten daha çok olmasıyla birlikte bu dönem de sona erer. Bunun üzerine, örneğin yüksek kâr hedefiyle yüklenilmiş olan kredi borçlan geri ödenemez hale gelir. Ardından kriz, piyasadaki aktörlerin büyük bir çoğunluğunu pazarın dışına atar. Ayakta kalanlarsa kâr edememekte, ancak maliyetlerini karşılayabilmektedirler. Böylece yeni bir döneme kadar geçici bir denge de sağlanmış olur.</p>

  <p>Schumpeter’e göre her işletme sahibi aynı zamanda bir girişimci değildir. Ona göre bu kavramı sadece yeni bir bileşimle kâr edebilenler hak etmektedir. Diğerlerini kapitalist olarak adlandırmak da mümkün değildir, çünkü Schumpeter’e göre sermaye, sadece yeni bileşimler üretmenin bir aracıdır. Kâr etmeyen şirket sahipleriyse sadece "normal bir hizmetkârdır. (Age. s. 283) O, denge döneminin üretim araçlarını kullanan tipik bir iş sahibidir.</p>

  <p>İşte bu denge, eğer Schumpeter’in kârın kaynağına ilişkin açıklamalarına vakıf olmak istiyorsak, tam da bunun sınırını oluşturuyor. "Normal bir hizmetkâr" denge durumunda da işçi çalıştırmaktadır. Onun geliri ne kâra ne de ücretlere dayanmaktadır. Bu, ücretler, ham madde, yarı işlenmiş ürünler, kira, kredinin anaparası ve faizler ödendikten sonraki kalan kısımdır. Hizmetkâr yaşamını bununla sürdürmektedir. Peki, bu nereden gelmektedir? Eğer işgücü-değer öğretisini kabul etmiyorsak bu, Marx'ın bahsettiği anlamda artık değer de olamaz. Şirket kârı da olamaz, çünkü yeni bir bileşimin hayata geçirilmesi de söz konusu değildir. Bu da demektir ki; denge durumunda kârın kaynağını açıklayamıyoruz. Bu durumda kârı, ancak kendimizi genel denge teorisinden kurtardığımızda, yani kapitalizmi, sürekli dengesiz bir ortamda işleyen iktisadi bir durum olarak algıladığımızda, kapitalizmin alışılmış bir fenomeni olarak kabul edebiliriz.</p>

  <p><span style="font-weight:bold;font-style:italic;">Teorik gezinti: Kapitalizm tanımına ikinci katkı</span></p>

  <p>Kârın izini sürmeye devam etmeden önce, Schumpeter’e dayanarak, kapitalizm tanımına yeni bir katkı daha yapabiliriz. Şimdiye kadarki tarihinde kapitalizm, çoğunlukla (ama sadece değil) teknolojik buluşları kullanıma sokmakla ilişkili olan ürün ve/veya teknolojik süreçlerle bağıntılıydı.</p>

  <p><span style="font-weight:bold;">John Maynard Keynes</span></p>

  <p>İktisadi dengesizlik, Schumpeter’den daha fazla bir şekilde John Maynard Keynes (1883-1946)’in belli başlı konularının başında geliyordu. Keynes, 1929-1933 yılları arasındaki dünya ekonomik krizinde, dengesizliğin ve dengenin aynı anda, ancak farklı pazarlarda birdenbire ortaya çıkacağını keşfetti. İşgücü arzının fazla olduğu o dönemlerde ürün ve sermaye dengedeydi. Bu durumda arz ve talep dengesini düzenlemek gerekmiyordu: Ücretlerin düşmesi bile çalışmayı artırmıyordu. "Çalışmanın, Faizin ve Paranın Genel Teorisi" başlıklı kitabında Keynes, piyasanın dışarıdan dürtülmesi gerektiği sonucuna vardı: Devlet ve tüketici fazladan bir talep yaratmalıdır. Bunun sermaye piyasası tarafından sağlanması gerekir: Ama önce piyasada düşük faizli kredileri kullanmaya teşvik eden bir para kaynağı yaratılmalıdır. Eğer girişimciler -Schumpeter’in anladığı anlamdaki girişimciler- kâr edeceklerine dair bir işaret görürlerse, yatırımlara da girişirler. Keynes’te kâr, rakamsal bir beklentidir; bu beklenti de yatırımları teşvik eder. Keynes "<span style="font-style:italic;">beklentiyi</span>, <span style="font-style:italic;">üretim ve çalışmanın belirleyici nedeni"</span> (Keynes 1974, s. 41) olarak ifade eder.</p>

  <p>Keynes’in ekonomi politik tedbirlerinin amacı, girişimcilerde oldukça yüksek oranda gerçekçi bir kâr beklentisi yaratmaktır ki bu da sonuçta yatırımlara neden olacaktır: düşük faizler, devlet alımları, gelirin göreceli adil dağılımı sayesinde yüksek oranda bireysel tüketim. Yatırımlar kârlardan önce gelir. Bunun için de girişimciye, yatırımların ardından hemen yüksek miktarda bir kâr sağlayacağı hissettirilmelidir ki o da elindeki parayı kenarda tutmasın veya faize vermesin.</p>

  <p>Keynes’e göre kâr, bir yatırımın ardından elde edilmesi düşünülen miktarın, maliyet girdileri çıktıktan sonraki elde kalan fazlalığıdır. İşte bu konuda bütün kapitalizm teorisyenleri ve iktisatçılar aynı ortak düşünceye sahiptirler.</p>

  <p>Yatırımları her şeyin önüne koyan Keynes’in amacı, işgücüne olan talebi artırmak ve böylece gelirlerin faizlere değil, fakat çalışmaya ve yatırıma dayandığı ekonomik bir ortam yaratmaktır. Böylece o, eski emek- değer teorisine çok yakın bir formülasyona yaklaşmaktadır:</p>

  <blockquote style="margin: 0 0 0 40px; border: none; padding: 0px;">
    <p>"Böylece ben, her şeyin <span style="font-style:italic;">emek</span> sayesinde meydana geldiğini öğütleyen klasik öncesi öğretiye<a href="../Text/Notlar.xhtml#nn15" id="n15"><sup>15</sup></a> eğilim gösteriyorum; o (emek), eskiden sanat olarak adlandırılan, ama bugün artık teknik olan şeyce de desteklenmektedir; aynı şekilde serbest, ancak az veya aşırı miktardaki varlığıyla veya eski kuşakların emekleriyle işlenmiş ve bu sayede az veya aşırı miktarda bulunması nedeniyle bir fiyatı olan doğal kaynaklarca desteklenmiştir. Emek, tabii ki girişimcinin ve onun yardımcılarının çabalarını da dikkate almak kaydıyla, yegâne üretici unsur olarak görülmelidir; tekniğin doğasını biçimlendiren de odur, doğal maddeleri işleyen de, sermayeyi ve etkin talebi yaratan da." (Keynes 1974, s. 179.)</p>
  </blockquote>

  <p>Keynes’ten şimdiye kadar, kârın ortaya çıkmasını sağlayan koşullara ilişkin birkaç şey duymuş olduk: Yatırım ve az önce yatırımla da neyin amaçlandığını ortaya koyan alıntıyı da gördük, ki bu da emektir. Ancak emek hem kapitalistlere hem de çalışanlara ait bir şeydir. Bunun sonucunda ortaya çıkan ürünse ücret ve kâr olarak bölünmektedir. Bununla da yeniden kârın kaynağının karanlıkta kaldığı, Marx öncesi klasiğin ve yeni-klasiğin durduğu yere geldik. Çok açık bir şekilde Keynes, ücret ve kâr ilişkisinin talep ve arzdan kaynaklandığını ileri süren sınır-kullanım- öğretisinin anlayışlarını savunmaktadır. Böylece ondan da kârın kaynağına ilişkin yeni bir açıklama göremiyoruz.</p>

  <p><span style="font-weight:bold;font-style:italic;">Teorik gezinti:</span> <span style="font-weight:bold;font-style:italic;">Ortak yanlar: Rekabet ve kazanç ilişkisi</span></p>

  <p>Aralarında büyük farklılıklar olmasına rağmen, şimdiye kadar ele alınan teorilerin tamamı, kazanç konusunda ortak bir anlayışa sahipler: Bunlara göre kazanç, sadece sermayenin sunumuna ve kullanılmasına değil, aynı zamanda yarıştaki (rekabet) dayanaklılığına da bağlıdır. Bunun (çoğunlukla rekabet olarak ifade edilir) görevi, yeni bir teknolojik özelliğe sahip (ya da yeni bir metotla üretilen) malların, piyasadaki diğer ürünleri ve dolayısıyla onlar tarafından yapılacak kazancı piyasadan dışlamaktır. Normalde bu, bir sermaye sahibinin diğerlerine oranla önceden katettiği mesafeyle sağlanmaktadır. Rekabet, hem kârın dürtüsü hem de onu ortadan kaldıran faktör olmaktadır. Böylece pazara da yeniden denge hâkim olacaktır.</p>

  <p>Gerçi Marx’a göre kârın nedeni rekabet değildir, fakat o da rekabetin, artık değer artışının dürtüsünü oluşturduğunu düşünür.</p>

  <p>Başka bir bakış açısı sunan bazı öğretiler de şunlardır:</p>

  <p><b>Tekel kârı üzerine teoriler</b></p>

  <p>Bir an yeniden Schumpeter'e dönelim. Ona göre yaratıcı bir şirket, yeni bir üretim teknolojisiyle o güne kadar henüz bilinmeyen bir pazarı keşfederek, piyasada özel bir konum edinir. Bu konumunu koruduğu sürece de pazarda bir monopol (tekel) oluşturur: Bunun sonucunda müşteriler ona hiç kimsenin isteyemeyeceği kadar fiyat ödemek zorunda kalırlar. Eğer şirket, bu konumunu, bir başka şirketle paylaşmak zorunda kalırsa bu durum bir duopol (iki kutuplu tekel) olur; eğer en az birkaç şirket birden bu konuma ortak olursa bu kez de bu duruma oligopol (çok kutuplu tekel) denir. Eğer şirketlerin tamamı, söz konusu yeni bileşimi kullanarak üretim faktörlerine hükmedemiyorsa bu durumda özel kârlar kazanılır. Demek ki Schumpeter’in şirket kârları aynı zamanda monopol, duopol ve oligopol kârlarıdır. Bu özel konum pazarın ilerleyen süreçlerinde kaybolacaktır.</p>

  <p>Eğer bu süreç devlet müdahalesiyle ya da şirketler arasında yapılan anlaşmalarla düzenleniyorsa buna piyasa hilesi denir ki bu durumda özel kârlar elde edilir. Bu duruma liberaller, monopol karşıtı yasaların çıkarılmasını isteyerek eleştiri yöneltirler. Almanya, bu durumu dikkate alarak 1957 yılında bir ‘Federal Anti-Kartel Yasası'nı onayladı.</p>

  <p>Rekabeti önleyen engellerin ortadan kaldırılması, doğal olarak dengenin sağlanacağı anlamına gelmiyor; tam tersine: Neoliberal Friedrich August von Hayek (1899-1992)’e göre -tam da Schumpeter’in anlayışına uygun olarak- denge durumu sürekli yeni kırılmalarla, yani "keşif metodları rekabetiyle" bozulmaktadır. (Hayek 1968)</p>

  <p>Liberal monopol teorilerinin yanı sıra Marksist teoriler de vardır. Bunlar Hilfelding'in "Finanskapital" başlıklı kitabıyla başlamıştı. Bu teorileri dayanak noktası olarak kullanan Lenin, devletin monopolleri destekleyerek, onlara fazladan kârlar sağladığı tezini ileri sürdü. (Lenin 1916) Sonradan Leninist teorisyenler, monopol kârlarının elde edilmesinde devletin rolünü o kadar öne çıkardılar ki "tekelci devlet kapitalizmini kapitalizmin gelişim sürecinin özel bir dönemi olarak nitelendirdiler. (Boccara vd. 1973) Amerikalı Marksistler olan Paul A. Baran ve Paul M. Sweezy, "günümüzde ekonominin sıradan şirketlerinin sahip olduğu nitelikler, eskiden sadece tekellere mahsus bir özellikti" saptamasında bulunuyorlar. (Baran/Sweezy 1973, s. 16) Onlara göre kazanç -surplus- Marksist teorinin artık değeridir ki bu ancak monopolist şartlarda üretilebilir ve elde edilebilir. Lenin bunu bir zamanlar özel ve fazladan bir kâr olarak görürken, artık bu, tekelci kapitalizmin olağan kârı haline geldi.</p>

  <p>Bu arada fark edileceği gibi monopol teorileriyle, kârın kaynağının keşfedilmesi için yaptığımız araştırmada pek fazla ileriye gidemeyeceğiz. Bunlar iki farklı seçeneği ortaya koyuyor:</p>

  <ul>
    <li>tarihsel materyalist değer teorisi ve</li>
  </ul>

  <ul>
    <li>kârın sınır-kullanma-öğretisi ve arta kalan miktar.<br /></li>
  </ul>

  <p>Tekeller bu koşulların belirlediği seçenekleri meydana getirmektedirler.</p>

  <p><span style="font-weight:bold;">Büyüme?</span></p>

  <p>Ücretlerin ve kazançların toplamına gelir diyoruz. Deneyimler, girişimci gelirinin -kazanç veya kâr- kişi başına düşen ücretten daha yüksek olduğunu gösteriyor. Ücretlerin toplamıysa normalde kârın toplamından daha büyüktür. Süresiz dengesizlik döneminde, büyüme sayesinde ücretlerin ve kârın da sürekli yükseleceği düşünülebilir. Ancak bu doğal kaynakların kullanılması ve bunun girişimcilerle işçiler arasında paylaşılmasıyla, örneğin serbest malların paylaşımı veya pazardaki dengesizliğin belli bir şirketin ve ülkenin kapitalistleri ve işçileri tarafından kullanılması veya belli tekellerin ve düzenlenmiş pazarlara hitap eden şirketlerin kayırılması şeklinde olur ki bu konuda hiçbir tartışma yoktur.</p>

  <p>Kazancın ücret ve sermaye arasındaki paylaşım oranı hakkındaki soru hâlâ yanıtlanmış değildir. Diyelim ki kazanç, çalışmadan elde edilen gelirdir; ücret ve kârın aynı anda yükselmesi durumunda bile bu kazancın kaynağı tam olarak belli değildir.</p>

  <p><span style="font-weight:bold;font-style:italic;">Çok faktörlü...</span></p>

  <p>Kazancın kökenine ilişkin açıklamalarda bulunan iktisat teorilerinin tarihini inceledikten sonra biz de nihayet Goethe'nin <span style="font-style:italic;">Faust</span> adlı ünlü eserinin kahramanı Doktor Faust’un içinde bulunduğu rahatsız edici durumla karşı karşıyayız:</p>

  <blockquote style="margin: 0 0 0 40px; border: none; padding: 0px;">
    <p>"işte geldim aynı yere, akılsız ben,</p>
  </blockquote>

  <p>tıpkı başlangıçtaki kadar akıllı."</p>

  <p>Değer teorisi bize bu konuda en tutarlı teori olarak görünüyor, ancak o deneysel olarak kanıtlanamıyor.</p>

  <p>Sınır-kullanma teorisi ampirik açıdan verimlidir, ancak burada da kazanç sadece arta kalan bakiyedir.</p>

  <p>Şimdi her iki teoriyi eklektik olarak birbiriyle bağlantılı hale getirmeyi deneyelim.</p>

  <p>Paul Samuelson yaptığı bir latifeyle, değerleri kabul edilebilir fiyatlara dönüştürmeye çabalayan son dönem araştırmacılarının tepkisini çekti:</p>

  <blockquote style="margin: 0 0 0 40px; border: none; padding: 0px;">
    <p>Şimdi birbiriyle çelişki içinde olan iki alternatif sistemi göz önüne getir. Bir kâğıda bir şey yaz. Sonra da bunu dönüştürmek için bir silgi al ve yazdıklarını sil. Şimdi başka bir şey yaz. Ve işte oldu! Böylece dönüştürme logaritmusumuz bitti. (Samuelson 1974, s. 239)</p>
  </blockquote>

  <p>Ne mutlu ki yapılan latife, araştırmacıların bu konuya ilişkin matematiksel-sistemsel hırsını dindirmeye yetmedi. (Eicker-Wolf vd. 1999; Kuczynski, Thomas 2000)</p>

  <p>Samuelson'a göre en azından araştırmacıların çabaları, eğer bu çabalar kendilerini sadece kapitalist toplumdaki sömürü gerçeğini kanıtlamayla sınırlarsa, gereksizdir. Çünkü bu eklektik olarak da elde edilebilir:</p>

  <blockquote style="margin: 0 0 0 40px; border: none; padding: 0px;">
    <p>"Her ne kadar "Kapital"in genel sonuçları, birinci ciltteki artık değer üzerine yapılan gereksiz ayrıntılardan bağımsız olarak geliştirilebilir olsa da onun temel işlevi, emeğin yeniden üretimi için zorunlu olan doğal mallarla, sahte olmayan emek-değer öğretisinin kabul ettiği ve bütün sınıfların ihtiyaç duydukları üretilen -gelirlerine uygun olmak koşuluyla- toplam-mal arasında bir fark gözetmesidir. Burjuva iktisat teorisinin kullandığı araçlar, eğer söz konusu iktisatçılar bu araçları bu yönde kullanma isteği gösterselerdi, sömürü kavramının açıklamasında kullanılabilirdi." (Samuelson, s. 277 vd.)</p>
  </blockquote>

  <p>Samuelson da kârın, Marx'ın emek-değer teorisiyle açıklanabileceğini kabul etmektedir, ancak tamamen değil. Gene de satırların arasındaki kibir dikkat çekmektedir:</p>

  <blockquote style="margin: 0 0 0 40px; border: none; padding: 0px;">
    <p>"Düş kurmanın kazanımına ve anlamına inanarak, ücretlerin emek-gücünün üretim masraflarına göre belirlendiğini düşünenler, benim bu anlayışı paylaşmadığımı Marx'ı didik didik eden eserimde göreceklerdir; ancak Marx'a olan güven, haksız yere onun en temel açıklamasında tahrip edilmiştir." (Age. s. 277)</p>
  </blockquote>

  <p>Burada yazar, Marksistleri dini-bütün müminler gibi ele almakta ve dini inançlarını rencide etmemek için de fazla üzerlerine gitmediğini hissettirmektedir.</p>

  <p>Şimdi yazarı ve Marksistleri bulunmak istedikleri konumda bırakalım ve bunun yerine Samuelson un olumlu baktığı, emek-değer teorisi olmadan sömürüyü kanıtlayabilecek bir teorinin olup olamayacağına bakalım.</p>

  <p>Açık bir yanıtın işaretini Robert L. Heilbroner’in "The Nature and Logic of Capitalizm" başlıklı kitabında görebiliriz. O, kazancın birbiriyle bağlantılı üç kaynağını saptadığını belirtiyor.</p>

  <p>Birincisi ticaretten elde edilen kazançtır. (Heilbroner 1986, s. 65 vd.) Bilindiği gibi Marx bunu dönemsel ve sonraki kayıplarla yeniden dengelenen bir kazanç olması nedeniyle anlamsız bulmuştu. Heilbroner ise buna tarihsel olarak önemli bir anlam yüklüyor: özellikle de eşit olmayan değişim koşullarında.</p>

  <p>Tam da bunu tamamlayan -Heilbroner tarafından uygulanmamış ancak onun teorisine uygun bir saptama- bir düşünceyse şudur: Şimdiye kadar sadece kendi içine kapalı ya da herhangi bir dış pazarla ilişkisi olmayan (bilgi desteği sunan bir sektör dahi olsa) bir toplumun varlığı kanıtlanamamıştır. Bu, günümüzdeki kapitalist toplumlar için de geçerlidir. Ayrıca hiçbir zaman ve hiçbir yerde, alıcıların ve satıcıların, herhangi bir gücün kullanılmadığı, tamamen şeffaf bir pazarda eşit bir şekilde alış veriş yaptıkları da görülmemiştir. Her zaman "eşit olmayan bir rekabet"<a href="../Text/Notlar.xhtml#nn16" id="n16"><sup>16</sup></a> hüküm sürmüştür. İstedikleri fiyatlara, masraflarından daha fazlasını ekleyen satıcılar, en azından teorik olarak, pazardan mal almayarak elde ettikleri kârları kaybetmek durumunda değillerdir. Bir pazarda rekabetin, tamamen eşit koşullarda sürdürülebileceği düşüncesini şimdilik bir kenara bırakalım -en azından bunun, kapitalizm tarihinde istisnasız olarak uygulandığını iddia etmek mümkün değildir. Bu da demektir ki: Kazanç çok büyük bir olasılıkla, aynı zamanda eşit olmayan bir mübadeleye dayanmaktadır.</p>

  <p>Kârın ikinci kaynağı, emek gücünün yeniden üretimini zorunlu kılan zamanın ötesindeki çalışma süresi içinde yaratılan artık değerdir. (Age. s. 66-73) Ancak bu tamamen Marx'ın "Kapital"in birinci cildinde söz konusu ettiği artık değer değildir. Bu ise Heilbroner tarafından ancak sınırlı şartlarda, o da "Kapital'in 3. cildindeki sabitin dâhil edilmesi ve fiyatları ekonomik açıdan değere indirgemeyi imkânsız kılan -görüldüğü gibi dönüşüm sorunu üzerine yapılan yüz yıllık tartışmadan sonra ancak kabul edilen- şartlarda kabul edilmektedir. Burada Heilbroner peygambervari bir hükümde bulunmaktadır:</p>

  <blockquote style="margin: 0 0 0 40px; border: none; padding: 0px;">
    <p>"Üretimle birlikte ortaya çıkan artık değeri (surplus value) artık değer teorisinden ayrı tutmak gerekir. İkinci artık değer teorisi göreceli fiyatları, emek üzerinden ifade etmeye çalışmaktadır, emek gücü -değerin kaynağının ne olduğundan bağımsız olarak- her zaman emek gücü ve kullanılan malzemenin maliyetinin toplamı, emek gücü kullanılarak üretilen malın fiyatından daha düşük olduğu sürece, bir artık değer üretir." (Age. s. 73. Çeviri: GF.)</p>
  </blockquote>

  <p>Demek ki buradaki "artık değer" (surplus value) işgücü artık değeriyle özdeş değildir. Heilbroner burada esas olarak Marx'tan önceki ve özellikle de Adam Smith'ten bu yana ifade edilen emek-değer teorisine yaslanıyor. Böylece o, Marx'ın, kârın kaynağına yönelik açıklamalarındaki yetersizliğe yönelik eleştirilerini, sirkülasyon içinde elde edilen kazançla değil, fakat <span style="font-style:italic;">üçüncüsüyle:</span> Schumpeter’ci yeni teknolojiye dayanan kazançla giderdiğini düşünüyor. (Age. s. 73 vd.)</p>

  <p>Bilindiği gibi bu kazanç bir süre sonra, rakiplerin "yaratıcı" ilkenin yeni bileşimini devreye sokmasıyla kaybolacak ve bunun yerine ortalama bir kârla yetinmek zorunda kalacaklardır. Bu ise Heilbroner'e göre sirkülasyon kazancı ve surplus value (artık değer) üzerinden açıklanabilir.</p>

  <p><span style="font-weight:bold;">...</span> <span style="font-weight:bold;font-style:italic;">Ve tek nedenli kazanç açıklaması</span></p>

  <p>Heilbroner, kullandığı üç kazanç yönteminin bileşimini eklektik olarak görmektedir, ancak durum hiç de öyle değildir. Çünkü kârın her üç kaynağı da ortak bir nedenden, özel mülkiyetten kaynaklanmaktadır. Sermaye birikimi şöyle açıklanıyor:</p>

  <blockquote style="margin: 0 0 0 40px; border: none; padding: 0px;">
    <p>"Bu sürecin (sermaye birikimi, G.F.) merkezinde para ve mallara (ki bunlar sermayenin cisimleştiği ürünlerdir) sahip olanlarla, günlük yaşamlarını ve üretim etkinliklerini devam ettirebilmek için bunlara ihtiyaç duyan tüketiciler arasındaki toplumsal ilişki bulunur. Bu ilişkinin yasal sorunu, taraflardan birinin bir diğerini dışlama hakkına sahip olmasıdır: Mülkiyetin, çoğunlukla dikkat edilmeyen önemli bir özelliği, mülkiyet sahiplerinin mallarını başkalarının kullanımından esirgeme hakkına sahip olmasıdır. (Age. s. 38. Çev. GF. Vurgu Heilbroner'e aittir)"</p>
  </blockquote>

  <p>Bu temel ilişkinin bir alt bölümünü, ücretle sermaye arasındaki ilişki oluşturur. Bunu da şöyle anlamak gerekir:</p>

  <blockquote style="margin: 0 0 0 40px; border: none; padding: 0px;">
    <p>"Üretilen mallara, bunların üretilmesinde işgücü kaynaklarını kullananlar değil, fakat bunların üretilmesinde sermaye kaynaklarını kullananlar sahip olurlar; işgüçlerini kullananlar bunun karşılığında sadece bir ücret alır ve ürettikleri ürünler üzerinde herhangi bir yasal hakka sahip olamazlar." (Age. s. 67. Çeviri GF.)</p>
  </blockquote>

  <p>Bu her üç kazanç yöntemi de, sermayenin mülkiyetine sahip olmadan elde edilemez.</p>

  <p><span style="font-weight:bold;font-style:italic;">(Geçici) Son açıklama</span></p>

  <p>Bununla bir teorik yolculuğun da sonuna gelmiş bulunuyoruz. ilk önce çabamızı kapitalizm açıklamasına hasretmiştik ve sonra da kâra ilişkin arayışımızı sürdürmüştük. Bundan sonraki bölümde kapitalizmin ortaya çıkışının ve gelişiminin tarihini açıklamadan önce, kısaca buraya kadar adım adım geliştirdiğimiz kapitalizm tanımını yeniden özetleyerek ortaya koyalım:</p>

  <p><span style="font-style:italic;">Kapitalizm</span><span style="font-weight:bold;">,</span> <span style="font-style:italic;">kazanç ve "malı, mal üretmek" için kullanılan sermayenin (-kapital) birikimini (akümülasyon) esas alan toplumla</span><span style="font-style: italic;">rın işleyiş tarzıdır (Straffa); bu sistem</span><span style="font-weight: bold;">,</span> <span style="font-style: italic;">mal alım-satımının yanı sıra hizmet sunumu ve alımı üzerine de kuruludur.</span></p>

  <p><span style="font-style:italic;">Kazanç eşit olmayan değişim üzerinden sağlanır (Marx/Braudel). Ayrıca pazar aracılarının hâkimiyeti (Heilbroner) sayesinde; öte yandan kapitalizm kazancı</span><span style="font-weight:bold;">,</span> <span style="font-style:italic;">bugüne kadarki tarihinin de gösterdiği gibi ürün ve üretim teknolojisindeki yenilikler üzerinden sağlar (Schumpeter); çoğunlukla da (ama sadece bu sayede değil) kazancı teknolojik yenilikleri ve ilerlemeleri kullanarak elde eder; bunun bedeli ise doğal kaynakların aşırı tüketimi ve doğal kaynak kıtlığıdır(Commoner/Kapp/Tjaden).</span></p>

  <p><span style="font-style:italic;">Kapitalizmde kâr elde etmek için sermayeye sahip olmak zorunludur</span><span style="font-weight:bold;">;</span> <span style="font-style:italic;">bu kârın (ticari kâr</span><span style="font-weight:bold;">,</span> <span style="font-style:italic;">artık değen teknolojik yenilikle) hangi türden bir yöntemle elde edildiğininse hiçbir önemi yoktur.</span></p>

  <p>Tarihsel açıklamanın yapıldığı bölümde bu kavramlara yeniden dönülecek ve ayrıca bunlar, zamansal-özgül açıdan somutlaştırılacaktır.</p>

  <p><span style="font-weight:bold;font-style:italic;">Kazanç biçimlerinin dönemselleştirilmesi</span></p>

  <p>Kapitalist olmayan toplumlar, sermaye birikiminin belli bir aşamasında kapitalizme doğru evrilirler. Kapitalizmin tarihi, aynı zamanda sermaye birikiminin de tarihidir.</p>

  <p>Sermaye birikiminin, kârın yeniden değerlendirilmesi olduğunu daha önceden görmüştük. Aynı zamanda kârın kaynağına ilişkin ortak bir görüş etrafında birleşilemediğini de saptamıştık; ancak gerçekten dört çeşit kazancın olduğunu da biliyoruz: ticari kazanç (alt türleriyle birlikte: sınır-kullanımı ve mal pazarındaki eşit olmayan koşullardan kaynaklanan kazanç), artık değer ve girişimci kazancı (Schumpeter’in anlayışına göre ve smır-kullanım yöntemiyle elde edilen kazanç) ve nitekim tekelleşmeyle elde edilen kazanç. Kazanç türlerinden birinin öne çıkması, kapitalizm tarihinin dönemselleştirilmesine de yardımcı olacağı düşünülebilir:</p>

  <ul>
    <li>Ticari kazanç Avrupa için tipik bir yöntemdi ve 1780 yılına kadar sürdü;<br /></li>

    <li>Sanayi devrimiyle birlikte elde edilen artık değer daha dikkat çekiciydi;<br /></li>

    <li>Artık değere dayanmanın yanı sıra, teknolojik yeniliklere dayanan (Schumpeter’in anlayışına göre) girişimci kazancıyla, yeni ürünlerin üretilmesi ve üretim sürecinin değişimiyle elde edilen gelirler üst üste çakıştı;<br /></li>

    <li>19.yüzyıldan sonraysa sermayenin yoğunlaşmasıyla elde edilen tekel konumundan kaynaklanan kazanç daha fazla öne çıkmıştı.<br /></li>
  </ul>

  <p>Kapitalizmin bütün tarihi boyunca kullanılan özel ticari bir kazanç yöntemi de spekülasyona ve borsaya dayanıyordu. 1973 yılından bu yanaysa hiç görülmemiş kadar önemli bir önem kazandı: Bu sadece hisse senetleri alarak değil, aynı zamanda uluslararası mali piyasada satın alınan dövizlerle de yapılıyordu. Tam da "ticari kazanç" adı altında sınıflandırılamayan bu yöntemi, farklı bir yöntem olarak algılamak gerekir; bununla birlikte kazanç yöntemleri de beşe çıkmış oldu. (Sınır-kullanma teorisine dayanan kazanç kavramını açıklamayı burada gerekli görmüyoruz. Zamana bağlı olmayan bu model-yöntemi olması nedeniyle onu, tarihsel dönemlerin sınıflandırılmasında kullanamıyoruz. Bu yöntemle elde edilen kazanç, ancak talebin arzdan fazla olması nedeniyle elde edilir ki bu da ancak dengede olmayan bir pazarda söz konusudur.)</p>

  <p>Ayrıca bu beş yöntemden hiçbiri tek başına varolamaz. Ticari kazancın hüküm sürdüğü dönemlerde artık değer ve teknolojik atılıma dayanan kazanç, yan yana gidiyordu; ticari kazançla sanayi devrimi dönemindeki üretimin ve ürünün yenilenmesi de yan yanaydı; girişimci kazancını ticari kazançtan, artık değerden ve aynı şekilde tekelden kaynaklanan kârdan ayrı düşünemeyiz. Öte yandan dört kazanç yönetimiyle de önemli saptamalarda bulunduk ki bunları kapitalizmin tarihini incelerken göz önünde bulundurmamız gerekecektir.</p>
</body>
</html>
