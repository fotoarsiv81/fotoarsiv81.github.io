<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><span style="font-variant:small-caps;">8 </span></h2>

  <h2 style="text-align: center;"><span style="font-variant: small-caps;">NEOLİBERAL KAPİTALİZM</span></h2>

  <h4 class="sigil_not_in_toc" style="text-align: center;"><span style="font-weight:bold;">(1974 VE SONRASI)</span></h4>

  <p><span style="font-style:italic;"><b>Genel belirtiler</b></span></p>

  <p>1974’ten sonraki kapitalizm, aşağıdaki genel göstergelerle ortaya çıkmıştı:</p>

  <ol>
    <li>Üçüncü sanayi devrimi: üretimde ve iletişimde bilgi teknolojisinin kullanılması.<br /></li>

    <li>1989 yılından sonra Sovyetler Birliği ile yaşanan sistem çatışmasının son bulması. Böylece 1917 yılından önce olduğu gibi kapitalizme kapalı herhangi bir coğrafya da kalmamış oldu.<br /></li>

    <li>Kamusal (devletin, belediyelerin ve diğer sosyal kurumların) yatırım ve yönlendirme işlevinin azaltılması.<br /></li>

    <li>Uluslararası finans piyasasının öneminin artması: kapitalizm, finans piyasasının yönettiği bir kapitalizme dönüşüyor.<br /></li>

    <li>Üretimin uluslara rastlaşması.<br /></li>

    <li>Uluslar ötesi yatırımların artması.<br /></li>

    <li>Uluslararası mal dağıtımının genişlemesi ve hızlanması.<br /></li>
  </ol>

  <p>2,4, 5,6 ve 7 nolu göstergeler bugün "küreselleşme” olarak adlandırılan gelişmenin özünü oluşturur. Ancak bu, coğrafi anlamda düşünülmemelidir. Kapitalizmin 1945-1973 yılları arasındaki yaşam alanları, yani "toprak kazancı” (B.Lutz), esas olarak o güne kadar henüz mal piyasası tarafından Özümsenmemiş, kapitalistleştirilmemiş iç pazarlardı. Küreselleşme iç pazarların, uluslararası finans piyasasına, uluslararasılaştırılmış üretime, yatırıma ve mal sirkülasyonuna açılmasıyla, sadece mekansal alanı değil, aynı zamanda günlük yerel hayatı da derinlemesine etkilemiştir. 1973 yılında, etkisini hemen değil, gecikmeyle gösteren gelişmelerin nedenleri şunlardır:</p>

  <ol>
    <li>Bilgi teknolojisi, proto-teknoloji olmaktan kurtularak yaygın üretimin ve iletişimin temelini oluşturduktan sonra, yatırıma ayrılmış sermaye ve şahsi ellerde toplanmış sermaye ile ücretliler arasındaki ilişki sermayenin yararına gelişmiştir. Böylece birinci sanayileşme devrimiyle başlayan süreç, devam etmiş oluyordu. Ancak bu süreç sabit bir hızda değil, fakat her seferinde sürece yeni bir ivme katan sıçramalarla ilerliyordu. İşte şimdi olan buydu.<br /></li>

    <li>“Rekonstrüksiyon-yeniden yapılanma dönemi” (Janossy) yetmişli yılların başında tamamlanmıştı.<br /></li>

    <li>Sosyalist karşı dünyanın tasfiyesi, kapitalist dönüşümünün altyapısı açısından gecikmeli olarak ortaya çıkmıştı, ancak buna rağmen kapitalizm bu coğrafyayı, sermaye birikiminin yeni alanları olarak değerlendirmeyi bilmişti. Ayrıca bu, bir başka fenomenin (4. şık) de parçasıydı;<br /></li>

    <li>Çünkü ortaya dünya piyasasının yeni aktörleri çıkmıştı. Sosyalizm sonrası Rusya bunlardan biriydi. Brezilya, Hindistan, Çin ve Güney Afrika yeni arz merkezleri olarak ortaya çıkmışlardı. Bu eğilim 90'lı yıllarla birlikte artarak devam edecekti. Bu önemli üç gelişme ışığında iki ekonomi politik kararın verilmesi gerekecekti:</li>

    <li>1944 yılında kurulmuş olan dünya kambiyo sisteminin 1973’te yıkılması ve<br /></li>

    <li>Radikal piyasa kararlarının önce tek tek ülkelerde denenmesi (1973’ten bu yana Şili, 1979’dan sonra Büyük Britanya, 1981’den sonra ABD) ve sonra da uluslararası ekonomik ilişkilere[özellikle 1995’ten sonra Dünya Ticaret Örgütü (WTO)’nde] hâkim kılınması.<br /></li>
  </ol>

  <p>Bunun <span style="font-style:italic;">neo</span>liberalizm olduğunu söyleyebiliriz, çünkü 19. yüzyılın sonundan itibaren devletlerin ekonomiye doğrudan müdahalesi ve piyasa dışı kurallarla şirket satın alımları, yani devletleştirmeler ("büyük transformasyon") artık revaçta değildi ve bu konuda geri adımlar (revizyon) atılıyordu, ki bu kararları hem devletler hem de şirketler desteklemekteydi. Artık geçerli olan ekonomik anlayış, merkez bankalarının piyasaya müdahalelerini sadece para kısıtlamalarıyla sınırlayan, monetarist doktrindi.</p>

  <p>Deficit-Spending'in ekonomik stratejisinin yerini -merkez bankalarının da hararetle desteklediği- sıkı para politikası almıştı. Sermayenin yoğunlaşmasının başlangıç noktası, krediler veya talep değildi, fakat üretim maliyetinin düşürülmüş olmasından kaynaklanan kârla sağlanmış olan yeni sermaye arzıydı (talep politikası). Ayrıca bu yönelim, üçüncü sanayi devrimiyle başlamış olan rasyonalizasyon olanaklarıyla da desteklenmiştir.</p>

  <p>Bütün kapitalist ülkelerde-Büyük Britanya'da başbakan Thatcher’le (1979-1990, “Thatcherizm”) ABD'de ise Reagan'la (Reaganomics) başlamış olan ve belirtileri aşağıda sıralanacak olan yeni bir iktisat politikasının propagandası yapılmaktaydı:</p>

  <ol>
    <li>Gelir, şirket, sermaye ve mülkiyet vergilerinin düşürülmesinin yanı sıra devlet harcamalarının azaltılması;<br /></li>

    <li>Kamu iktisadi teşekküllerinin özelleştirilmesi;<br /></li>

    <li>İş gücü ilişkilerinin yeniden düzenlenmesi;<br /></li>

    <li>Sosyal giderlerin azaltılması; en azından o güne kadar devletin üstlendiği sosyal güvenlik sisteminin adım adım özel şirket ve kurumlara devredilmesi;<br /></li>

    <li>Devletin yatırımlardan ve düzenleme görevlerinden çekilmesi ve yönetimin “laisser faire" uyarınca (uluslararası finans) piyasaya bırakılması;<br /></li>

    <li>Paranın istikrarına öncelik tanınması.<br /></li>
  </ol>

  <p>Böylece korporatist ve eşitlikçi sosyal devlet modeli (Esping-Andersen tipolojisi, bkz. yukarıda), farklılıklar olmakla birlikte, Anglo-Sakson seçeneğine (Büyük Britanya bu modele 1979’dan sonra katılmıştı) daha fazla yaklaşmıştı.</p>

  <p>Bu da bizi, üretim teknolojisine yönelik dönüşümün, yetmişli yılların ortalarından itibaren gelişmiş sanayi ülkelerinde yaygın bir şekilde kullanıldığını, ancak piyasaya uygun bir esneme payı bırakmadığı için her ülkede aynı oranda kullanılmadığını düşündürtmektedir. Bunun hangi ülkede ne derecede kullanıldığıysa, ülkedeki sınıfların güç ilişkilerine ve teknolojik atılımdan herkesin faydalanmasıyla birlikte, ücretli sınıfın ne kadar zarar gördüğüne bağlıydı.</p>

  <p>Bu çekinceleri dikkate alarak şunları söyleyebiliriz: iş gücü piyasası geçmişten daha fazla bir şekilde para-değer-istikrarının bağımlı unsuru haline gelmişti. İktisat çevrelerinde istihdam düzeyinin enflasyon üzerinde nötr bir etkide bulunması gerektiğine dair yaygın bir anlayış hâkimdir. Bunların ekonomik yönelimine göre, ki OECD ülkelerinin büyük bir çoğunluğunda bir devlet politikası olarak kabul edilen yönelime göre</p>

  <blockquote style="margin: 0 0 0 40px; border: none; padding: 0px;">
    <p>Ya eşit ağırlıklı işsizlik ya da "enflasyonu tetiklemeyen işsizlik oranıdır.” Artık bu “NAIRU” (Non-Accelerating Inflation Rate of Unemployment) olarak da ifade edilmektedir. (Franz 1994, s. 347)</p>
  </blockquote>

  <p>Bu oranın ne kadar olması konusunda farklı anlayışlar vardır, ki bazıları bunun % 5,5 olması gerektiğini belirtiyorlar. Normalde ise bu oran çoğunlukla aşılmaktadır: Almanya gibi iş piyasasının sıkı denetlendiği bir ülkede bu oran % 10 civarındadır; daha esnek davranılan yerlerdeyse bu oran ya tutturulmuştur veya ücretlerin düşürülmesi pahasına düşük tutulmaktadır (ABD'de 90’lı yıllarda olduğu gibi). Aynı ölçü, ücretlerin düşürülmesi veya çalışma saatlerinin aşağı çekilmesi karşılığında, iş piyasasında oldukça yüksek bir istihdam uygulanan toplumlar için de geçerlidir (90'h yıllardan bu yana Danimarka, Japonya ve Hollanda).</p>

  <p>1973'ten sonra enflasyon OECD ülkelerinde kırılabilmişti. Ancak ücretlerin düşürülmesi ve kamu harcamalarının azaltılması, talebin geri çekilmesine neden olmuştu. Bunun üzerine üretimden çekilen fazla sermaye, spekülatif bir şekilde uluslararası finans piyasasına aktarılmış ve buradan da gelişmekte olan ülkelerin kredi ihtiyacı karşılanmıştı. 80'li yılların ortalarından itibaren eşikte bulunan birçok ülke, derin bir borç krizine sürüklenmiş ve 90'lı yıllarda da çok sayıda para birimi spekülatif bir şekilde mahvedilmişti.</p>

  <p>Kapitalist merkezler, bolluk içinde yüzen sorunlu toplumlar haline gelmişlerdi. Söz konusu bolluk alanları şunlardı:</p>

  <ol>
    <li>Sermaye ve<br /></li>

    <li>Zaman. Artık bilimsel-teknolojik araçlar, geçmişte ihtiyaç duyulan malların üretimi için harcanan zamanın sadece küçük bir biriminde bunları üretebilmeyi olanaklı kılmıştır. Ne yazık ki çalışma saatleri bu gelişmeye göre yeniden düzenlenmemiştir. Talebin gerilemesiyle birlikte 70'li yılların ortalarından itibaren ortaya çıkan işsizliğin veya ücretleri düşürerek sağlanan yüksek istihdamın temel nedeni de buydu. Bu nedenle bolluk içindeki toplumlar sorunlu toplumlar olarak nitelendirilmektedirler.<br /></li>
  </ol>

  <p>Bugüne kadar bilinen kâr seçeneklerine (artık değer, ticaret kârı, yeni teknoloji kârı, tekel kârı) -ki bunlar verimliliklerini hâlâ sürdürmektedirler- tümden yeni olmamakla birlikte, sermaye üzerinden daha kolay kâr sağlamayı olanaklı kılan borsa da eklenmiştir.</p>

  <p>Dünya çapındaki ekonomik konjonktür, tabii ki ulusal farklılıkları da dikkate alarak, şöyle açıklanabilir:</p>

  <ul>
    <li>1974/75 yıkımı;<br /></li>

    <li>80’li yılların başına kadar ekonomik büyüme;<br /></li>

    <li>Ardından gelen bunalım ve;<br /></li>

    <li>Yeniden 90'lı yıllara kadar süren büyüme;<br /></li>

    <li>Ardından durgunluk ve 1992/93 yıllarından sonra<br /></li>

    <li>21. yüzyılın başına kadar devam eden büyüme;<br /></li>

    <li>Bunu yeniden bir durgunluk dönemi takip etmişti ki bu da<br /></li>

    <li>2003/4 yıllarında yeniden aşılmışa benziyordu.<br /></li>
  </ul>

  <p>Tek tek periyotlardan bağımsız olarak ekonomik büyümenin, hiçbir zaman 1945-1973 yılları arasındaki büyümeye ulaşamadığını belirtebiliriz. ABD'de 1990'lı yılların başında gözlemlenen büyümenin eğrisi hem dik bir şekilde yukarıya doğruydu hem de oldukça uzundu. (Brenner 2003) Sadece 1995'ten 2000'li yıllara kadar elde edilen büyüme (% 4,2), neredeyse 1960'tan 1969'a (% 4,6) kadar elde edilen büyümeyi yakalamıştı. (Brenner 2003, s. 81) [Karşılaştırmak üzere: 1969-1979: % 3,3; 1979-1990: % 2,9; 1990-1995: % 2,4] Ancak 1990'dan 2000 yılına kadarki büyüme <span style="font-style: italic;">%</span> 3,2’de kalmıştı. (Age.)</p>

  <p>Birleşik Devletlerde 90*lı yıllarda görülen ekonomik büyüme, esas olarak "yeni piyasalarla”, yani malların elektronik dağıtım sistemiyle pazarlanması sayesinde elde edilmişti (New Economy). Bu gelişmeye, kolay kredi almanın yanı sıra Federal Reserve System'in düşük faizlerle teşvik ettiği bir spekülatif borsa yükselişi de eşlik etmişti. (Age. s. 34-37) Yeni yüzyılda bu yükseliş birden kesilmişti; bunu borsadaki ani düşüşler ve sonra da bunu yeniden "normal” seviyesine gelene kadarki "yeni piyasanın” dışındaki alanlardan işçi çıkarmaları takip etmişti.</p>

  <p>1994'te Meksika'da, 1997'de Güney-Doğu Asya'da, 1998'da Rusya'da, 1999'da Brezilya'da, 2000/2001'de Türkiye'de, 2000/2002'de Arjantin’de sarsıcı finans krizleri yaşanmıştı.</p>

  <p><span style="font-style:italic;"><b>Maddi altyapı</b></span></p>

  <p>Maddi zeminin iz bırakan gelişmesi üçüncü sanayi devrimi olmuştu. Bu gelişme kendisini bilgi teknolojisinin üretim, iletişim, yönetim ve mal sirkülasyonu alanına hâkim olmasıyla göstermişti. Işık hızı, bilgi akışının da (her ne kadar bilginin işlenmesi hızı olmasa da) hızı haline gelmişti. Uzay teknolojisinin bir ürünü olan uydunun kullanılmasıyla, medya teknolojisi de hızlı bir gelişme kaydetmişti.</p>

  <p>Gen teknolojisi, bugün içinde bulunduğumuz sanayi devriminde yaygın olarak kullanılamayacak bir teknolojinin eşiğine dayanmıştır. Ancak tarım alanında çok önemli bir ekonomik faktör haline gelmiştir: kırmızıdan ayırmak için "yeşil” olarak adlandırılan gen teknolojisinin insanlar ve hayvanlar üzerindeki etkisi hâlâ bir tartışma konusudur. Henüz olması gerektiği seviyede bulunmayan, ancak üzerinde düşünülmesi gereken bir başka endüstriyel devrim alanı ise 21. yüzyılda büyük miktarda enerji tasarrufu sağlayacak olan, yenilenebilir enerji kaynaklarıdır. Bugün 21. yüzyılın başında henüz proto-teknolojik aşamada bulunan nanoteknolojisi için büyük bir gelecek öngörülmektedir.</p>

  <p>Kitlesel turizm, artık başlı başına bir endüstri haline gelmiştir (1960'lı yıllardan bu yana devam eden bir gelişmeydi). Mal ve insan taşımacılığı, yaygın havacılık ağı sayesinde oldukça ucuzlamıştır. Aynı şey depolama masrafları için de geçerlidir: “Just-in-time<sup>n</sup> sistemi sayesinde caddeler, demir ağları, hava ve deniz, yedek depo haline gelmiştir. Kapitalist merkezlerdeki besin ürünlerinin çeşitleri, düzenlenmiş taşımacılık sistemi, daha gelişmiş koruma yöntemleri ve elektronik sistemlerle güçlendirilen lojistik sayesinde mevsimlerden bağımsız olarak oldukça artmıştır.</p>

  <p>Elektronik bilgi teknolojisinin etkin olarak kullanıldığı alanlar şunlardır:</p>

  <ol>
    <li>Başından beri ikmal alanının (üretim sürecinin düzenlenmesi) karakteristik bir özelliği olmuştu;<br /></li>

    <li>Dağıtım sistemi ve büro iletişiminin (=üretim sürecinin yenilenmesi) yanı sıra<br /></li>

    <li>Yeni ürünlerin tüketiciye sunulması (örn., hesap makinesi, bilgisayar ve cep telefonu).<br /></li>

    <li>İnternet -başlarda ABD ordusu için geliştirilmişti- iletişimi, iktisat ve yönetim alanının yanı sıra, özel hayatı da alt üst ederek yeni bir altyapı oluşturdu (19. yüzyılda demiryolunun, 20. yüzyılda da telefon, radyo ve televizyon yaptığı gibi).<br /></li>
  </ol>

  <p>Üçüncü şıktaki üretim yeniliği, 80’Ii ve 90'lı yılların ekonomik büyümesine büyük bir katkı sağlamış ve yeni iş olanaklarının açılmasına neden olmuştu. Piyasanın bir süreliğine doygunluk yaşamasıyla birlikte 2000/2001'li yıllarda durgunluk içine girilmişti. Büro iletişiminin ve dağıtım sisteminin elektronik iletişim teknoloji tarafından desteklenmesi (No 2) ve aynı şekilde bunun üretim sürecinde kullanılması (No 2) işsizlik üzerinde olumsuz etkide bulunmuştu. Bu gelişme, kitlesel alım gücünün desteklenmediği, kamusal harcamaların ve vergi gelirlerinin kısıtlanmasını sağlayan iktisat politikalarıyla birleştiğinde, çalışma ortamı üzerinde olumsuz etki yaratmıştır: birçok ülkedeki işsiz sayısı, geçmiş dönemdeki ekonomik büyüme veya ekonomik krizle karşılaştırıldığında işsizlerin sayıları hep daha fazla olmuştur.</p>

  <p>Geçmişte maddi üretime yakın duran satış artırıcı yöntemler ve hizmetler (şirket, personel, sermaye ve mülkiyet danışmanlığı, yöneticilik ve rating) tarihte görülmemiş bir şekilde bağımsızlaşmıştı. Medya danışmanlığı ve reklam sektörü başlı başına birer endüstri alanı haline gelmişti. Spor ise yarı reklam yarı eğlence sektörüdür.</p>

  <p>Ürün pazarlarının, hizmet sektörünün ve iş piyasasının yanı sıra gelişen finans piyasaları, ekonomide merkezi bir konum edinmiştir. Klasik hisse senetlerinin yanı sıra borsada ortaya çıkan ve orada işlem gören paranın kendisi, başlı başına bir mala dönüşmüştür. Hisse senetlerinin alım satımında sadece tahviller değil, aynı zamanda vadeli menkul kıymetler de değerlendirilmiştir; örneğin bir malı, o malın kazanacağı değerden bağımsız olarak, belli bir zaman ve belli bir fiyat üzerinden satın almak veya satmak; faiz ve hisse senetleri gelirlerini satmak veya satın almak veya döviz kurları farklarını (swaps) üstlenmek vs. “Ürün” kavramı bir başka anlam daha kazandı: bununla, çoğunlukla finans piyasasındaki bir “yaratıcılık” kastedilmektedir; ya da şu sıralar moda bir deyim olan ve bilgi teknolojisinden ödünç alınarak toplumsal durumlara uyarlanan “virtualitaet” (biçimi olmayan bir şeyin etkisi) terimi.</p>

  <p>Bu arada kapitalizm, tarihte eşine rastlanmayan bir şekilde doğanın ve toplumun gözeneklerine kadar nüfuz eden etkinliğine yeniden bir ivme ve yoğunluk katarken, sermaye de bugüne kadar etraflıca yararlandığı bazı sektörlerden tamamen geri çekilmiştir. Elmar Altvater birbirine zıt bu iki gelişmeyi “değer katma” ve “değerden düşürme” olarak nitelendiriyor. (Altvater 1987)</p>

  <p>Elektrik ve petrol, hâlâ merkezi enerji kaynağı olmaya devam ediyor. Elektrik sağlamak için kömürün yerini yavaş yavaş atom enerjisi almaktadır. Cam, günümüzde en çok tercih edilen temel maddelerden biri haline gelmiştir; onun mimari yapısı, günümüzdeki kapitalizmin “virtualitaet (=biçimi olmayan etkinlik)” diye adlandırdığı buluşunun yeni estetik göstergelerinden biri olmuştur.</p>

  <p>Artık kitlesel bir tüketim maddesi haline gelen geleneksel keyif maddeleri, alkol, tütün, kahve ve çayın (son iki maddenin keyif maddesi olduğunu söylemek artık mümkün değildir) yerini esrar, afyon ve koka temelli maddeler almıştır. Bunlar yüzlerce yıldır bilinen maddelerdi, ancak sadece küçük bir çevre tarafından kullanılırdı. Ardından da piyasayı, kullanımı kitleselleşen sentetik uyuşturucular sarmıştır. Yasal olmasa da, modern üretim ve ulaşım sistemi sayesinde, bunlar başlı başına bir sektör oluşturmuşlardır. Aynı durum fuhuş sektöründe de görülmektedir; buna bir de insan ticaretini ve zorla çalıştırma metotlarını eklemek gerekir. Yeni bir ticaret sektörü ise artık Özel şahıslar tarafından yürütülen uluslararası yaygın silah ticaretidir.</p>

  <p><span style="font-style:italic;"><b>Sermayenin örgütlenmesi</b></span></p>

  <p>Bir malın sadece bir mekanda üretilmesi geleneği artık ortadan kalkmak üzeredir; çünkü küreselleşme bu alana da damgasını vurmuştur. (Reich 1993) Üretimin bir mekânda yoğunlaştırılması, taşeronlaşmayla birlikte ortadan kalkmıştır. İhracat ve ithalat firmaları, döviz kurlarındaki dalgalanmalardan etkilenmemek için uluslararası finans piyasasında spekülatif yatırımlarda tuttukları büyük miktarda döviz rezervlerine sahiptirler.</p>

  <p>Devlet ile sermaye ilişkisi, kamu kuruluşlarının ekonominin örgütlenmesinden geri çekilmesi, özelleştirmeleri hızlandırması ve iktisadi alanın düzenlenmesinden uzak durmasıyla yeni bir boyut kazanmıştır.</p>

  <p>Bugüne kadar devletin, yerel yönetimlerin ve kooperatiflerin yaptıkları işler, Özelleştirilerek sermayeye çevrilmiştir. Önceleri bu alanlardaki işler kâr amacıyla yapılmazdı, ancak özel şirketlere ihaleler verilirdi. Fakat şimdi özel şirketlere iki kat daha kâr sağlanmıştır: hem hizmetlerin yaratılması ve satılmasından hem de hizmet veren bu şirketlerin (veya hisse senetlerinin) borsada alınıp satılmasından.</p>

  <p>Şirketler, kapitalist-ortakların katılımlarıyla değil, fakat menejerlerin inisiyatifleriyle yönetilmeye başlandılar. (Henwood 2000, s. 246-300) Çoğunlukla bir şirketin borsa değeri sağladığı kârdan daha önemlidir: kârlar şirketlerin alım (dost veya rakip alımlar) ve satımından sağlanıyordu. Bir yönetimin -hatta çoğunlukla başkanın- başarısı şirketin borsada işlem gören hisse senetlerinin değeriyle ölçülür olmuştur. Aynı şekilde döviz alım satımları da borsa işlemlerinin arasına girmiştir. Bu türden bir kapitalizm, 80'li yılların ortalarından bu yana eleştirmenler tarafından kumarhane kapitalizmi olarak nitelendirilmektedir. (Strange 1986) 90’iı yılların ortasından itibaren Britanya Sterlini ile İtalyan Lireti, önce değer kaybına uğratılıp sonra da Avrupa para birimlerinden sökülüp atılmaları için ünlü borsa spekülatörü Soroz’un saldırılarına maruz kalmıştı. Kitlesel tüketim talebinin azlığı nedeniyle değerlendirilmeyen ve kenarda bekleyen sermaye, borsaya değil, fakat tahvillere yatırılmaya başlanmıştır. Bunlara rağbet gösteren ülkelerin büyük bir çoğunluğu gelişmekte olan ülkelerdi. Ne var ki 80’li yılların ortalarından itibaren geri ödemelerde zorluklar yaşanmaya başlanmıştı. Bu borç kriziyle (Schubert 1985) sözüm ona <sup>w</sup>Washington-Sözleşmesi” (1990)ne karşı konulacaktı: söz konusu anlaşma, Washington’daki “Institute for Internationel Economics” tarafından düzenlenen bir konferansta sağlanmıştı. Latin Amerika’nın borçlu ülkeleri, Dünya Bankası, Uluslararası Para Fonu ve bazı danışman kurumlarının ("Think Tanks”) katıldığı toplantıda, borçlan silme veya borçları yeniden yapılandırma için on maddelik bir antlaşma imzalanmıştı. Paranın istikrarını (alacaklılara güvence sağlayabilmek adına) sağlayabilmek için devlet harcamalarının kısıtlanması, kemer sıkma politikasının uygulanması, dış ticaretin serbest bırakılması, vergilerin düşürülmesi, özelleştirme vs. gibi neoliberalizmin klasik önermeleri uygulanmıştır. Latin Amerika'daki, Asya ve Rusya’daki (Boris/ Diaz/Eicker-Wolf/Kaepernik/Limbers 2000) mali krizler, bu önermelerinin sorunlarını gün yüzüne çıkarmıştır. Yerli paranın değerini korumak için destek atımlarının yapılması gerekmişti. Bu da para sahiplerine ve alacaklılara para ihraç etme fırsatı vermiş ve bunun üzerine ortaya çıkan panik alımları nedeniyle istenilenin tersi olmuş ve yerli para tümden çöküşe sürüklenmiştir. (Huffschmid 2002, s. 134-190)</p>

  <p>1994 yıhnda -1 Ocak 1995'te geçerli olmak üzere- Dünya Ticaret Örgütü tarafından Genel Ticaret Antlaşması (GATT) genişletilmişti: buna göre WTO, korumacı tedbirlere başvuran ülkelere karşı cezai müeyyide uygulayabilecekti. WTO’ya bağlı ülkeler kendi aralarında, hizmetlerin serbest dolaşımına (General Agreement in Trade in Services, GATS), tarım piyasasının kurallarına (Agreement on Agriculture, AOA) ve düşünsel mülkiyetin korunmasına (Agreement on Trade-Related Aspects of Intellectual Property Rights, TRIPS) dair anlaşmaya varmışlardı.</p>

  <p>Dünya Bankası ve özellikle de Uluslararası Para Fonu, 1973 yılından sonra işlevlerini değiştirmişlerdi. Bundan önceki görevleri II. Dünya Savaşı döneminde yıkılmış ülkelerin yeniden inşası için ihtiyaç duyulan sıcak paranın Keynesçi bir büyüme politikası uyarınca temin edilmesiyken, şimdiyse gelişmekte olan ülkelere krediler bağlamak (artık esas dikkatlerini bu ülkelere çevirmişlerdi), sıkı para politikası uygulamak için devletlerin giderlerini kontrol etmekti.</p>

  <p><span style="font-style:italic;"><b>Emeğin örgütlenmesi</b></span></p>

  <p>Sömürgecilikten kurtulan toplumların sanayileşmesiyle birlikte dünya çapındaki ücretlilerin ve el emeğiyle geçinenlerin sayısında olağanüstü bir artış meydana gelmişti. Kapitalizmin eski merkezlerinde ise “mavi yakalıların” sayılarında bir azalma görülüyordu.</p>

  <p>İşçi sınıfını sendikalarda birleştirme olanakları metropollerde azalırken, sömürgecilikten kurtulan ve yeni sanayileşen ülkelerin yanı sıra eski sosyalist, ancak yeni kapitalist ülkelerdeki birleşme olanakları fazlaca dikkate alınmamıştı. Güney Kore'deki sendikalarla, Brezilya'daki güçlü bir sendika geleneğine dayanan ve başkanları Lula'yı 2002 yılında devlet başkanı seçtirmeyi başaran Partido dos Trabalhadores (1980'de kurulan İşçi Partisi) ise birer istisnayı oluşturuyorlardı.</p>

  <p>Uzak Doğu Asya'da ve özellikle de Çin'de, köylü kökenden gelen ve sayıları milyonları bulan birinci kuşak işçiler, merkezlerde (Özellikle otomobil endüstrisinde) militan grevlerle haklarını savunmayı biliyorlardı. (Silver 2005) Güney Afrika'daki sendikalar birliği “Congress of South African Trade Unions (COSATU) ise, 1994 yılından bu yana iktidardaki African National Congress (ANC)'e yakın durmaktaydı.</p>

  <p>Avrupa'nın merkezlerindeki işçi sınıfı, 20. yüzyılın 50'li yıllarından bu yana başka ülkelerden göç eden "konuk işçiler" tarafından, tıpkı başlarda ABD'de de olduğu gibi parçalanmıştı. Dünya çapında yaygınlaşan işçi göçleri ve özellikle de kol gücüne dayanan işçilerin ucuz iş gücü olmaları, üretim birimlerinin ucuz ülkelere kaydırılması eğilimini güçlendirmişti. Uzun süreli kitlesel işsizlik, özellikle sendikaları zayıflatıyordu. İşsizliğin azaldığı ülkelerdeyse, ABD ve Hollanda'da olduğu gibi, ücretler aşağıya çekilmişti. Bazı yerlerde iktidara gelen sosyal demokratların politikalarıysa, her ne kadar farklar bulunsa da, neoliberal politikalara yakınlaşmıştı: bu yakınlaşmayı özellikle İskandinav ülkelerinde gözlemlemek mümkündür. Britanya'da iktidara gelen İşçi Partisi ve lideri Tony Blair'in (1997'den sonra) yaptığı ilk şey, selefleri Thatcher ve Major'in neoliberal politikalarını devam ettirmek oldu; Almanya'da iktidara gelen Schröder (1998'den sonra) ise özelleştirmeyi hızlandırmak ve her şeye yol vermek konusunda Hıristiyan Demokrat başbakan Helmut Kohl'dan daha da ileri gitmişti.</p>

  <p>Böylece 1973'ten sonraki işçi sınıfı, “kendisi için" değil, fakat “kendiliğinden" bir sınıf olarak varlığını sürdürmüştü.</p>

  <p><span style="font-style:italic;"><b>Emeğin ve sermayenin ortak örgütlenmesi</b></span></p>

  <p>OEEC/OECD ülkelerinde 1945-1973 yılları arasındaki korporatizm, tam istihdam şartlarında eşit bir güce sahip işçi sendikalarıyla, işverenler arasındaki bir uzlaşmanın ürünüydü. Güç ilişkilerinin işverenlere, daha doğrusu uluslararası finans aktörlerine kaymasından sonra bu ilişki, rekabet korporatizmi olarak nitelendirilen yeni bir biçime bürünmüştü. (Hirsch 1995) Bu durum iki düzeyde yerleşik hale gelmişti:</p>

  <ol>
    <li>Birçok fabrikada yeni düzenlemelere gidilmişti; buna göre işçiler, işçi çıkarmalarının olmaması ya da bunun sınırlandırılması karşılığında ya ücretlerinin azaltılmasını, ya karşılıksız mesaiye kalmayı ya da ücret kesintisi karşılığında kısaltılmış çalışma saatlerini kabul edeceklerdi. Kararlara katılma hakkı, işçilerin işverenlere karşı kendi haklarını savunma aracı olarak değil de, daha çok işyerinin piyasa rekabetine dayanabilmesi ve pozisyonunu güçlendirebilmesi için neler yapılabileceği, “çekirdek kadronun” şirketle özdeşleşmesinin nasıl gerçekleştirileceği hakkında birlikte stratejiler üretme olarak algılanmaktaydı. Bu durumda işçilerin çıkarları, sadece savunma pozisyonundan, yani işyerlerini korumayla (bundan ötesine giden çıkarların, yani yüksek ücret talebi ve diğer tavizler vs. savunulması terk edilmişti) sınırlı olarak savunulmaktaydı.<br /></li>

    <li>Ülkenin uluslararası rekabet içindeki “konumu”, ulusal bakış açısını yönlendiren yegâne unsur haline gelmişti. Ücretlerin bastırılmasıyla üretim maliyeti de ucuzlayacak ve böylece dünya piyasasındaki konumun güçlenmesiyle işyerleri de güvence altına alınmış olacaktı.<br /></li>
  </ol>

  <p><span style="font-style:italic;"><b>Toplumsal yapı</b></span></p>

  <p>Kapitalist merkezlerde, neoliberal kapitalizm açısından tipik olan toplumsal yapılar “kapitalizmin altın çağının” son dönemlerinde çoktan ortaya çıkmıştı. Kol emeğiyle çalışan ücretlilerin sayısı oldukça azalmıştı. İşgücü piyasasındaki talebin azalması nedeniyle, sayıları çok fazla olmayan bir kesim, maddi sıkıntılar nedeniyle serbest mesleklere doğru kaymaya başlamıştı.</p>

  <p>“Büyük dönüşüm” döneminde ortaya çıkan “normal çalışma şartları” (öğrenilmiş bir meslekte ve bir işyerinde hayat boyu çalışma güvencesi-sadece erkekler için) rekabetçi korporatizm döneminde part-time çalışmaya, meslek değiştirmeye ve özgeçmişinde sürekli işyeri değiştiren bir insan görüntüsü vermeye dönüşmüştü. Bunun en basit göstergesi, çok sayıdaki erkeğin meslek “kariyerinin” (çoğunlukla bu, gerçek anlamda kariyer değildir: gerçekte sürekli aşağıya doğru bir düşüştür) çalışan kadınlarınkine benzemesidir. Sürekli ücretleri düşürülen ve çalışma fırsatları azalan bir çoğunluğa karşılık, ücrete bağımlı, ancak fırsatları daha fazla olan, serbest mesleklerde veya hizmet sektöründe çalışan bir elit kesim ortaya çıkmıştır; bir tarafta çok az fırsata sahip olan bir çoğunluk, diğer taraftaysa daha düzenli yaşam şartlarına sahip küçük bir azınlık karşı karşıya getirilerek, toplumdaki çalışanlar kutuplaştırılmıştır. Azınlığı oluşturanlar, herhangi bir işe sahip oldukları sürece iyi bir kazanca sahip olmaktadırlar, ancak onlar da uzun vadeli bir işyeri güvencesine sahip değildirler. Uluslararası holdinglerin ortaya çıkmasından sonra, daha doğrusu uluslararası sermayenin genişlemesiyle birlikte, uluslararası bir burjuvazinin de ortaya çıkıp çıkmadığı sorusu ortaya atılmaktadır. Buna bazı şahsiyetler veya ulusal kapitalist çevrelerden tamamen kopmuş veya bunlara çok gevşek bağlarla bağlı olan küçük bir azınlık açısından evet yanıtı verilebilir.</p>

  <p><span style="font-style:italic;"><b>Aile yapısı ve toplumsal güvence</b></span></p>

  <p>Sömürgecilikten kurtulmuş toplumların nüfus fazlalığı, kapitalist metropollerin her gün daha fazla geriye giden nüfus oranlarına bir karşıtlık oluşturmaktadır, Her iki gelişmenin farklı toplumsal nedenleri bulunmaktaydı:</p>

  <p>Sömürgecilikten kurtulmuş birçok toplum, kitlesel yoksulluk içinde yüzmeye devanı ediyordu. Bunun sonucu da ölümlerin çok olması ve yaşam beklentisinin düşük olmasıydı. Özellikle Afrika’da bağışıklık sistemini zayıflatan AIDS, tam bir felakete neden olmaktaydı.</p>

  <p>Buna karşılık Orta Batı ve Kuzey Avrupa ülkelerinde nüfus artışı yavaşlıyor, ancak yaşam beklentisi yükseliyordu. Eğer buna benzer bir demografik yapıya sahip toplumlarda yüksek bir işsizlik veya ücretli çalışanların sayısında bir azalma veya çalışanların düşük bir ücret alması nedeniyle sosyal sigortalar kurumuna ödemek zorunda oldukları prim düşük olursa, bu durumunda emeklilerin maaşlarında (aynı zamanda sağlık sigortasında) sıkıntı doğacaktır; çünkü ihtiyarlık sigortaları ödedikleri emekli maaşlarını, çalışan aktif işçilerin ödedikleri primlerle karşılamaktadırlar. Ayrıca şirketler hükümetlere, yedek ücret (işsizlik, hastalık ve kötü hava koşulları ödentisi) ödemelerinin kısıtlanmasını da kabul ettirmişlerdi. Sosyal güvence sağlayan devlet kurulularının kapatılmasından sonra bu görev özel finans çevrelerine devredilmişti. Böylece bu alan, geçmişte olduğundan daha fazla bir şekilde kullanılmayan sermayenin yatırım alanı haline gelmişti. Üretim verimliliğinin sürekli arttığı şartlarda, bu türden bir gelişme alternatifsiz kalamazdı, ancak bu güçler dengesi nedeniyle işverenlerin yararına olan, kelimenin her iki anlamında da <span style="font-style:italic;">zorunlu</span> bir gelişmeydi.</p>

  <p>1945-1973 yılları arasında, kapitalist merkezlerde ailenin sunduğu varlık güvencesini büyük bir kısmını devlet kurumlan tamamlamış veya tamamen üstlenmişti. Neoliberalizmin yeni istikametinde, devletin üstlendiği sosyal güvenceler, ailelerin bunu yeniden üstlenmesine fırsat verilmeden bir çırpıda kısıtlanmıştı: tek başına yaşayanların, ebeveynlerden sadece birinin olduğu “yarı aileler”in veya genel olarak çoğunluğu oluşturan ve iki kuşağın birlikte yaşadığı ailelerin (büyük anne ve babalar bunlara dâhil değildir) bu yükümlülüklerin üstesinden gelmeleri mümkün değildi. Güçlü aile bağlan ile insanları toplumsallaştıran sosyal devlet kurumlarının yerini, sosyal güvenceleri piyasanın sunduğu yetenekleriyle sağlanan şahsiyetlerin bireyselleşmeleri almıştı.</p>

  <p>Devlet, ucuz sosyal evlerin yapımını hemen hemen hiç desteklememeye başlamıştı. Varlık güvencesinin bu yanı, gittikçe daha fazla bir şekilde banka kredileriyle karşılanmaya çalışıldı (ancak bu daha önceki dönemde de vardı).</p>

  <p>Sömürge sonrası ülkelerle, gelişmiş toplumlar arasındaki büyük refah farkı, büyük bir göçe neden olmuştu; kapitalist merkezler sınırlarını, iş gücü ihtiyaçlarına göre kimi zaman açıyor, kimi zaman da kapatıyorlardı.</p>

  <p><span style="font-style:italic;"><b>Mekânsal düzenleme</b></span></p>

  <p>Sovyetler Birliğinin yıkılmasıyla birlikte neredeyse bütün sosyalist karşı dünya kapitalistleşmişti. Bu biraz gecikmeyle de olsa hâlâ komünist bir parti tarafından yönetilen Çin için de geçerliydi. Hatta sosyalist seçeneği dikkate alan bazı sömürge sonrası ülkeler de kapılarını yeniden kapitalizme açmışlar ve iç pazarlarını kapitalistleştirmişlerdi.</p>

  <p>Bu nedenle eski ve yeni kapitalist ülkeler arasında bir ayrım yapmak yararlı olur.</p>

  <p>Eski kapitalist bölgelere Batı-Orta ve Kuzey Avrupa, Kuzey Amerika, Japonya, Yeni Zelanda ve Avustralya dâhildir.</p>

  <p>Eski sosyalist ülkelerle sömürge sonrası devletlerse, yeni kapitalist toplumları oluşturuyorlardı. Tek tek ülkeler arasında kuvvetli bir kutuplaşma yaşanıyordu. Hepsi için geçerli olan “üçüncü dünya” kavramı, ikinci dünyayı oluşturan sosyalist ülkelerin ortadan kalkması nedeniyle değil, fakat sosyalizm ve sömürge sonrası ortaya çıkan tek tek ülkeler arasında devasa bir gelir uçurumunun varlığı nedeniyle kullanılmaz olmuştur. Üçüncü dünyanın en yoksul ülkeleri -Afrika'daki Sahra çölünün güney kısmı- bugün artık “dördüncü dünya” diye nitelendirilmektedir. Buna karşın “Asya Kaplanları” olarak anılan Hong Kong, Singapur, Güney Kore ve Tayvan, 80’li yıllarda hızla sanayileşmiş ve bazı alanlarda -örneğin Güney Kore, hem gemicilikte hem de otomobil sektöründe önemli bir yer edinmiştir- dünyanın sayılı ülkeleri arasına girmişlerdi (en azından 90’lı yıllarda Güney Kore, mali kriz nedeniyle büyük bir darbe yiyene kadar).</p>

  <p>Nasıl ki Sovyetler Birliğinin yıkılmasıyla askeri ve siyasi alandaki iki kutup, ABD lehine teke inmişse, Japonya da 90'lı yıllarda uzun süreli ekonomik durgunluk nedeniyle Önder konumunu kaybetmişti.</p>

  <p>Hem Kuzey ve Orta Amerikana hem de Avrupa'da ekonomik bloklar oluşmuştu; ve bu bloklar bugün de gelişmeye devam etmektedirler.</p>

  <p>90’lı yıllarda Kanada, ABD ve Meksika arasında serbest ticaret antlaşması (NAFTA) imzalanırken, Avrupa da kendi içindeki bütünleşmeyi birleşik bir pazarla ilerletmiş ve bu gelişmeyi hem ortak para birimi olan Euro hem de sosyalizm sonrası ülkeleri de saflarına katarak, biçimsel bir kurum olan "Avrupa Birliği” (AB) ile pekiştirmiştir. 1990 yılında EFTA (Avrupa Serbest Ticaret Birliği) ve AB’nin (Avrupa Birliği) birleşmesiyle "Avrupa Ekonomik Alanı” (EWG) kurulmuştu.</p>

  <p>Thünen Teorisi, yani ekonomisi bir merkezin ihtiyacına göre biçimlenmiş ve bu merkezi, bir çember gibi saran bölgelerin varlığı teorisi, 70'li yıllarda Fernand Braudel ve (dolaylı olarak) Immanuel Wallerstein üzerinden yeniden canlanmıştı; sadece (13. yüzyıldan bu yana) güçlü benzerliğinden ve bu teorinin zamandan bağımsız olarak kullanılabilirliği açısından değil, aynı zamanda söz konusu durumun, 20. yüzyılın son çeyreğinde yeniden ortaya çıkması nedeniyle de.</p>

  <p>Merkezi güç ABD idi ve hegemonyası iki aşamadan geçmişti: 1945’ten 1989/91 yılına kadar sadece kapitalist dünyanın değil, aynı zamanda sosyalizmde karar kılmayan gelişmekte ülkelerin de önderi konumundaydı. Onun etki alanı, SSCB'nin etkili olduğu blokla sınırlanmıştı. 70'li yıllarda ABD, gelişmekte olan bazı ülkelerden önemli darbeler almıştı:</p>

  <p>1979 yılında ABD tarafından desteklenen Şah rejimi, bir devrimle yıkılmış ve ülke din adamlarının yönettiği bir İslam Cumhuriyetine dönüştürülmüştü. Bundan böyle İran’ın ABD’yle ilişkisi oldukça gerginleşmişti.</p>

  <p>Aynı şekilde 1979 yılında Nikaragua'daki Sandinist Kurtuluş Hareketi, diktatör Somoza'yı devirmişti. Somoza'nın destekçileri ABD'nin yardımıyla bir işgal planlamış, ancak başarılı olamamışlardı.</p>

  <p>CIA, Nikaragua'nın limanlarını mayınlamıştı. 1990 yılında ABD tarafından desteklenen bir koalisyon adayı devlet başkanlığı seçimini kazanmıştı.</p>

  <p>Bir başka yerde, Grenada adasında (Latin Amerika) 1979 yılında ulusal devrimci bir parti iktidarı ele geçirmişti. 1983 yılında ABD bu ülkeyi işgal etmişti.</p>

  <p>1974 yılında, Portekiz'deki diktatörlüğün yıkılmasını fırsat bilen Mozambik, Angola ve Gine-Bissau'daki ulusal kurtuluşçular bağımsızlıklarını ilan etmişlerdi. Bu, daha önceden Britanya İmparatorluğu’nun, Belçika'nın, Fransa ve Hollanda'nın karşı karşıya kaldığı sömürgecilikten kurtuluşun geç dalgalarıydı. Gerçi bu gelişmeler ABD'yi doğrudan ilgilendirmiyordu, fakat NATO'nun ittifak güçlerini zayıflatıyordu.</p>

  <p>70'li yılların ikinci yarısından itibaren ABD, Sovyetler'le silahlanma yarışını hızlandırmıştı. ABD 1983 yılında imzalanan bir antlaşmayla, Avrupa topraklarına yerleştirilen ve elektronik düzenekle yönlendirilebilen, atom başlıklı orta menzilli füzelerle Sovyetler'e üstünlük sağlamıştı. Sovyetler'in yıkılmasıyla birlikte ABD'nin hegemonyası dünya çapında bir karakter kazanmıştı.</p>

  <p>Bu durum iki koşul temelinde gerçekleşmekteydi:</p>

  <ol>
    <li>Silah üstünlüğü ve buna bağlı olarak ABD'nin dünyada istediği noktaya müdahale etme yeteneği. Siyaset bilimci Ernst-Otto Czempiel, ABD'nin “seçmeci dünya egemenliği" perspektifinden bahsetmektedir.<br /></li>

    <li>Dolar 1971 yılından sonra altın tarafından korunmuyordu ve diğer para birimleri de doları sabit döviz olmaktan çıkarmıştı. Ancak dolar, de facto sabit döviz olma işlevini devam ettirmişti, çünkü dünyanın döviz rezervleri esas olarak dolardı. Doların yükselmesi ve düşmesi nedeniyle başka ülkelerin çıkarları da tehlikeye giriyordu, ki yeniden tahmini dengeyi sağlamak için iki kez uluslararası toplantı gerekmişti: 1985 yılında New York’taki Plaza Hotel'de merkez bankalarının sorumlularıyla, maliye bakanlarının katıldığı ortak bir toplantı yapılmış ve doların değeri bastırılmıştı; diğeri ise 1987 yılında Paris’te yapılmış ve bu kez de dolar desteklenmişti.</li>
  </ol>

  <p>1989 yılındaki sistemler karşıtlığının son bulmasıyla birlikte ABD'nin hegemonyası da yeni bir içerik kazanmıştı. Bu kez hegemonyanın içeriği, diğer gelişmiş kapitalist ülkelere göre belirleniyordu. Burada dönemselleştirmeyi farklı ele almakta yarar vardır; ve ayrıca bu sadece iki aşamada:</p>

  <p>A. Soğuk Savaş</p>

  <p>B. ABD tarafından yönetilen <span style="font-style:italic;">bir dünya</span> olarak</p>

  <p>düşünülmemelidir. Burada önemli dönemeç 1989 değil, fakat Bretton Woods sisteminin sonudur.</p>

  <p>Bunu dikkate aldığımızda da ABD hegemonyasının 1973'ten sonra şöyle bir dönüşüm geçirdiğini söyleyebiliriz:</p>

  <ol>
    <li>Sovyetler Birliği ile yaşanan çatışma nedeniyle Avrupa ve Japonya üzerindeki etki, ABD'nin öncü konumu nedeniyle devam etmekteydi. Ancak uluslararası para rejimi son bulmuş ve böylece ABD de kendi para birimi üzerinden borçlanma olanağına kavuşarak rahatlamıştı.<br /></li>

    <li>Reagan’ın başkanlığı dönemindeki (1981-1989) silahlanma nedeniyle arza sunulan yüksek faizli devlet tahvilleri, ülkeye yüksek miktarda yabancı sermayenin girmesini sağlamıştı.<br /></li>

    <li>90'lı yıllarda ABD -Başkan Clinton'un yönetimi döneminde (1993-2001)- 1945’ten bu yana, bilgi teknolojisine (“dot.com-capitalism”) yapılan yatırımlarla teşvik edilen en uzun ekonomik büyüme dönemini yaşamıştı. Ne var ki bu da, hem başka bölgelerden ABD'ye yapılan yatırımlarla hem yastık altındaki birikimlerin hem de alınan kredilerin özellikle gayrimenkullere yatırılmasıyla finanse edilmişti. İşte bu alanda, 2000 yılında dikey bir hisse senetleri düşüşüne neden olan spekülatif bir canlanma yaşanmıştı.<br /></li>
  </ol>

  <p>Doların 1971 yılından bu yana altın tarafından korunmamasına ve kapitalist dünyanın da, 1973 yılından bu yana doları sabit döviz olarak görmemesine rağmen dolar, bir 30 yıl daha dünyanın temel döviz rezervi olmaya devam etmeyi başarmıştır. George W. Bush döneminin başlarında bu durum, petrol ve askeri konumla istikrarlı hale getirilmeye çalışılmıştır: ABD sadece çok büyük miktarda petrol rezervine sahip değildir, aynı zamanda hem petrol üreten ülkeleri hem de petrol nakil yollarını denetimi altında tutmaktadır. 2001 yılında Afganistan’a karşı (Almanya ve diğer ittifak güçleriyle birlikte), 1991 v 2003 yılında Irak a karşı yürütülen savaşların bir nedeni de budur. Bir bakıma bu savaşlar, petrol ve para savaşları olarak de nitelendirilebilir. ABD'nin askeri gücü, doların artı güvencesi olarak da sunuluyordu (kur dalgalanmalarına ve Euro karşısında yaşadığı değer kaybına rağmen).</p>

  <p>Bir başka hegemonyayı ise Avrupa Birliği içinde Almanya ile Fransa; ve bir bütün olarak Avrupa Birliği de diğer Doğu ve Güney Avrupa ülkeleri üzerinde ve hatta Rusya üzerinde bile oluşturmaktadır. Buradaki durum, ABD'nin Latin Amerika üzerindeki “Informal Empire”ına benzemektedir.</p>

  <p>Her ikisinin, yani ABD ve Avrupa'nın etki alanı bazen birbirini kesmektedir. 1999 yılında ABD, Almanya'nın (o da savaşa katılmıştı) artan etkisi üzerine, Yugoslavya’ya karşı askeri bir harekata girişmiş ve böylece Balkanlar’daki varlığını ortaya koymuştu. 2003’teki Irak savaşı ise Almanya ve Fransa'nın tepkisini çekmişti. (ABD-Avrupa ilişkileri için bkz. Schuhler 2003)</p>

  <p>Sosyal bilimci David Harvey yeni uluslararası çıkar politikalarını “New Imperialism” (Yeni Emperyalizm) olarak nitelendirmişti (Harvey 2003). Bu tezi test etmek için daha önceden tarafımızdan ortaya atılmış olan bir açıklamayı yeniden hatırlayalım:</p>

  <p>Emperyalizmi şöyle tarif etmiştik:</p>

  <p>Sanayileşmiş ülkeler, daha az sanayileşmiş bölgeler üzerindeki sistemli ve rekabet içindeki hegemonyalarını yaygınlaştırmak için şu yöntemlere başvururlar:</p>

  <ul>
    <li>sömürgeleştirerek;<br /></li>

    <li>topraklarına yeni bir topraklar katarak;<br /></li>

    <li>etki alanı yaratarak.<br /></li>
  </ul>

  <p>Amaç:</p>

  <ul>
    <li>ham madde kaynaklarına ulaşmak;<br /></li>

    <li>mal ve sermaye ihraç etmek;<br /></li>

    <li>kendi nüfusunu yerleştirmek.<br /></li>
  </ul>

  <p>Bugün hâlâ eski özelliklerden arta kalan bazı nitelikler mevcuttur, ki bunlar ham madde kaynaklarına ulaşmak, mal ve sermaye ihracatı için yeni hegemonya alanları yaratmaktır. Ancak şimdi bu, doğrudan doğruya bölgeleri ele geçirmektense, doğal kaynakların ikmal yollarını kontrol altında tutmak ve söz konusu bölgeler üzerinde hegemonya (bu da çoğunlukla bölge sahiplerinin rızasıyla yapılmaktadır) sahibi olmak şeklinde yapılmaktadır. Başkan Georg W. Bush döneminde BM ve NATO gibi çok üyeli uluslararası örgütlerin işlevini yok sayan ve sadece tek bir gücün etkin olduğu bir strateji izlenmiştir. Bretton Woods sisteminin dağılması, ABD'nin zayıfladığı bir döneme (Vietnam yenilgisi ve doların değer kaybetmesi) isabet etmiş olabilir, ancak o da bu sayede ayak bağı olan yükümlülüklerden kurtulmuştur. 1975 yılından bu yana en önemli sanayileşmiş kapitalist ülkelerin (G 7 veya Rusya'nın da katılmasıyla G 8) hükümet ve devlet başkanlarının düzenli zirve toplantıları artık herhangi bir pratik anlam ifade etmez olmuştu.</p>

  <p>1973 yılından sonra küçük mekânlara yönelik düzenlenmeler de değişime uğramıştı. 1970'li yılların ortasına kadar Avrupa'nın tipik sosyal konutları olarak inşa edilen yüksek apartmanlardan vazgeçilmiş, bunun yerine kredi olanaklarının da devreye girmesiyle, ABD'de yıllar önce kurulmuş olan, büyük kentlerin banliyölerinde herkesin kendisine ait evinin olduğu yerleşim yerleri kurulmuştu.</p>

  <p><span style="font-style:italic;"><b>Devlet ve siyaset</b></span></p>

  <p>1989 yılından bu yana devlet alanında şu gelişmeler olmaktaydı:</p>

  <ol>
    <li>Sosyalist sistemin yıkılmasıyla Orta ve Doğu Avrupa'da yeni temsili demokrasiler kurulurken, Orta Asya’da (Orta Avrupa'da da) da otokrat ve kapitalist-oligarşik sistemler kurulmuştu.<br /></li>

    <li>Latin Amerika'daki askeri diktatörlükler dönemi de sona ermişti. Bunların en sonuncusu ise Arjantin’de 1976 yılında iktidara gelmişti. İşkenceye dayanan bu rejim 1983 yılına kadar ayakta kalabilmişti. 1983 yılında Guatemala’da bir askeri darbe olmuş, ancak ülke 1985 yılında yeniden sivil bir rejime dönmüştü. Şili’de askeri diktatörlük 1990 yılında parlamenter demokrasiyle yer değiştirmişti.<br /></li>

    <li>Güney Afrika Birliği ise 90’lı yılların başından bu yana ırkçı bir azınlık cumhuriyeti değildir.<br /></li>

    <li>Afrika ve Asya’da ortaya çıkan durum, tümden yeni bir fenomendir; yani bu, her türden devlet kurumunun çöktüğü “Failing States” durumudur.<br /></li>

    <li>Devletin rolünün neredeyse sıfırlandığı OfF-Shore-Finans merkezleri ise devletlerden bağımsızlaşmış uluslararası finans kapitalin ve vergi kaçırma olanaklarının bir cenneti haline gelmiştir. (Örneğin Kaiman Adaları)<br /></li>

    <li>Ancak mevcut klasik devletlerde de mümkün olduğunca az vergi toplama ve bunun karşılığında da sosyal devlet harcamalarını olağanüstü kısma eğilimi güçlenmiştir. Buna rağmen yüklendikleri borçlarsa Keynesçi bir ekonomik büyüme stratejisinden değil, fakat çoğunlukla kemer sıkma politikalarının hayata geçirilememesinden kaynaklanmaktadır: örneğin devleti yeni giderlere zorlayan işsizlik gibi.<br /></li>
  </ol>

  <p><span style="font-style:italic;"><b>Neoliberal dönemin spesifik kapitalizm tarifi</b></span></p>

  <p>Neoliberal dönemde kapitalizm, esas olarak kâr etmek ve bu iş için yatırılan sermayenin yoğunlaşması için ücretliler tarafından üretilen aşağıda sıralanan malların ve hizmetlerin satıldığı işleyiş tarzıdır:</p>

  <ul>
    <li>Kimya, makine ve maden endüstrisinde, makinelerin yanı sıra bilgi teknolojisi de kullanılarak, endüstri, tarım ve inşaat alanındaki malların maddi üretimle üretilmesidir;<br /></li>

    <li>Kültür endüstrisindeki maddi olmayan ürünlerin;<br /></li>

    <li>Eğitim ve sağlık alanındaki hizmetlerin;<br /></li>

    <li>Maddi üretim ve hizmetlerden kaynaklanan maddi olmayan mülkiyet sahipliği; ve para;</li>

    <li>Üretim ve tüketime yardımcı olan danışma ve tanıtım hizmetleri;<br /></li>

    <li>Turizm.<br /></li>
  </ul>

  <p><span style="font-style:italic;"><b>Karşıt hareketler</b></span></p>

  <p>İşçi sınıfının zayıflamasından ve devlet olarak örgütlenmiş sosyalizmin yıkılmasından sonra birçok ülkedeki komünist partiler, etkin bir antikapitalist hareket olmaktan çıkmıştı. (Bu alandaki dikkate değer komünist partiler esas olarak Yunanistan, Hindistan ve Portekiz’de bulunmaktadır.) Neoliberalizm artık bir hegemonya gücü olmuş ve dolayısıyla muhalif bir hareket olmaktan çıkmıştı. Uluslararası örgütlenmiş kapitalizme karşı mücadeleyi artık sağcı-milli hareketler üstlenmişlerdi. Sanayinin doğa ve çevreyi aşırı kirletmesi üzerine, yetmişli yılların ortasından itibaren ortaya çıkan antikapitalist görünümlü yeşil hareket, sonradan hedeflerini reformlarla gerçekleştirmeye çalışmıştı. Bu hareket, “yeni toplumsal hareketlerin bir parçasıydı. Yeni hareketlerin bir parçası olarak ortaya çıkan yeni kadın hareketi, geçmiş eşitlikçi kadın hareketinden farklı olarak, kadın cinsiyetinin farklılığına aşırı vurgu yapmaktaydı. 90’lı yılların ortalarından bu yana ortaya çıkan “küreselleşme karşıtı” hareket, uluslararası sermayenin kontrol altına alınmasını savunuyordu.</p>

  <p>Sömürge sonrası toplumlarda ve Avrupa'da (Basklar ve İrlandalılar) görülen gerilla hareketleri, bugüne kadarki alışılmış evrensel yönelimlerinden farklı olarak parçacı ve etnik bir yönelime girmişlerdi. İslamı kendisine rehber edinen bazı radikal hareketler, “Batılı” olarak nitelendirdikleri geleneksel eşitlikçi hareketlere ve ABD hegemonyasına karşı çıkmış ve yer yer terörist eylemlere başvurmuşlardır. Bu hareketler bazı sanayileşmiş ülkelerde -özellikle de Fransa'da- sadece göçmenlerin oturduğu kent varoşlarında paralel toplumlar inşa etmişlerdir.</p>

  <p>Avrupa topraklarına yerleştirilmesi düşünülen orta menzilli atom başlıklı füzelere karşı etkin bir mücadele yürüten Barış Hareketi, sonradan Yugoslavya ve Irak a karşı yürütülen yeni saldırı savaşlarına karşı da tavır almıştı.</p>

  <p>Ancak bu hareketlerin hiçbiri, kapitalizmi aşmayı amaçlayan bir perspektife sahip değildi. Bu durum, kapitalizmin sanayileşme döneminde ilk kez görülmekteydi.</p>

  <p><span style="font-style:italic;"><b>Sosyalist karşıt dünyanın yıkılması</b></span></p>

  <p>Sosyalist toplumlar, 60'lı yıllardaki ademî merkeziyetçi eğilimlerin başarısız olmasından sonra ekonomik canlılıklarını kaybetmişlerdi. Kendi öz potansiyellerine dayanamamaktan dolayı, yok olma sürecine girmişlerdi. Bu zaaf, dış siyasette ortaya çıkan bazı başarılar nedeniyle ilk başlarda görülememişti. Silahlanma yarışındaki başarısıyla rüştünü ispat eden sosyalist ülkelere, barış döneminde kapitalist piyasalar da açılmıştı. Batılı kredilerle ekonomilerini modernleştirmeye çalışan bu ülkeler, borçlarını da ürettikleri mallarla ödüyorlardı. Ancak geri ödemelerde büyük sorunlar ortaya çıkmıştı. Çünkü bunların ihraç ettikleri malların çeşitleri sınırlıydı: Sovyetler Birliği petrol ve doğal gaz, Doğu Almanya Cumhuriyeti ise kendi iç pazarına sunamadığı sanayi ürünlerini (ev eşyaları) ihraç ediyordu. Yetmişli yılların ortalarından itibaren Sovyetler ve Çin’in dışındaki sosyalist ülkeler önce ufak çapta borç almış ve sonra da aşırı borçlanmışlardı. Bu durum Yugoslavya için geçerli olduğu kadar diğer Varşova Paktı ülkeleri için de geçerliydi.</p>

  <p>Borçlar, ihraç edilecek malların sayısının artırılması ve bunların yerine de başka malların ithal edilmesiyle ödenecekti. Bu da yaşam düzeyinin düşmesine ve sistem karşıtı muhalif hareketlerin ortaya çıkmasına neden olmuştu. Bu hareketlere yönelik sürekli bir baskı söz konusuydu. 80'li yılların ortalarında, silahlanma yarışında ABD ye yenilen Sovyetler Birliği'nin istikrarı da tehlikeye girmişti. Bu şartlar altında sosyalist rejimler, muhaliflerin de bastırmasıyla 1989/90 yıllarında tasfiye olmuşlardı. Sovyetler Birliği’nin 1991 yılında dağılmasıyla birçok yeni ülke daha ortaya çıkmıştı. Aynı şey Yugoslavya'nın da başına gelmişti.</p>

  <p>Mao'nun ölümünden (1976) sonra Çin Halk Cumhuriyeti, Komünist Partisinin önderliğinde piyasa ekonomisini dikkate alan reformlara yönelmişti. Ağır sanayide ve tarımda kamu mülkiyeti korunmuştu; ancak topraklar özel mülkiyetin gelişebileceği bir kamu malı görünümü edinmişti.</p>

  <p>Sömürge sonrası dönemde ortaya çıkan sosyalist toplumlar, biçimsel açıdan sosyalist olmakla birlikte, 80'Ii yılların sonlarından itibaren bu yönelimden vazgeçmişlerdi. Küba, Kuzey Kore ve Vietnam bunların dışında kalıyorlardı; aslında Vietnam da Çin’e benzer bir yola girmişti.</p>

  <p>Sosyalist Küba büyük oranda Sovyetler Birliği’nin yardımlarıyla yaşıyordu. Bu destek 90’lı yıllarda sona ermişti. Artık kendi ayakları üzerinde durmak zorunda kalan Küba, kendi kaynaklarını (bilim ve araştırma) harekete geçirmek için, ülkesini turizme ve dış dünyaya (ABD'nin ambargosuna rağmen) açmıştı. Bunu yaparken de temelde sosyalist yönelim (üretim ve dağıtım araçlarının toplumsal mülkiyeti korunuyordu) ve diğer Latin Amerika ülkeleriyle kıyaslandığında halkın nispeten eşitlikçi yüksek yaşam düzeyi korunmuştu.</p>

  <p>Mutlaka kara propagandanın da sosyalizmin kendi gücüne dayanarak yaşayamaması (kapitalizmden farklı olarak) üzerinde etkisi olmuştur. Ancak kapitalizm günlük yaşamı devrimcileştirirken, sosyalizm onu muhafaza etmiştir (sürekli gerileme eğilimi göstererek). “Çoğunlukla komünist devrimin muhafaza etmenin motoru olduğu unutulmaktadır” (Hobsbawm 1990, s. 460).<a href="../Text/Notlar.xhtml#nd45" id="n45"><sup>45</sup></a></p>

  <p>Sosyalizmin durgunluğu, yıkılışıyla birlikte ortaya çıkan dinamik bir süreçle, eğer bunu Marx'ın bir zamanlar burjuva toplumların ortaya çıkışı için kullandığı bir kavramla açıklamak gerekirse, ilk birikimle yer değiştirmişti: kapitalist olmayan (bu durumda devlet ve kolektif) mülkiyet, kapitalizme dönüştürülmüştü. Biraz daha dikkatli bakıldığında bunun, bir önceki sosyalist birikimin sonuçlarının kapitalizme dönüştürülmüş olduğu görülür.</p>

  <p>Sovyet veya Yugoslav sosyalizmi, tıpkı yüzyıllar boyunca süregelen hâkim toplumsal yapı feodalizm gibi, kapitalist gelişmenin devam edebilmesi için herhangi bir miras bırakmışlar mıydı?</p>

  <p>Hobsbawm ve Heilbroner/Milberg buna olumsuz yanıt veriyorlar.</p>

  <p>Önce Hobsbawm'dan bir alıntı:</p>

  <blockquote style="margin: 0 0 0 40px; border: none; padding: 0px;">
    <p>“Bu türden bir sosyalizmin yeniden doğması ve yeniden canlanması ne olanaklıdır ne arzu edilen bir şeydir ne de -eğer bunun şartlan yeniden yaratılabilseydi- zorunludur. Sovyet deneyinin çökmesinin, bütün bir geleneksel sosyalist proje, yani genel toplumsal mülkiyet, üretimin ve dağıtımın planlanması; gelirin ve değişimin eşit bir şekilde yönetilmesi vs. hakkında bir şüphe yaratıp yaratmayacağı ise ayrı bir konudur. Böylesi bir ekonominin teorik açıdan mantıklı olduğu, I. Dünya Savaşandan önceki iktisatçılar tarafından kabul edilmekteydi (işin ilginç yanı, bu teorinin sosyalistler değil, fakat hiç mi hiç sosyalist olmayan ekonomistler tarafından ortaya atılmış olmasıdır). Bunun pratikte yanlış sonuçlarının olacağı, bürokratizm vs. bilinen bir gerçekti. Ayrıca bunun ancak fiyat aracılığıyla, yani piyasa ve gerçekçi bir “muhasebe” tarafından belirlenen fiyatla, tabii ki eğer sosyalizm, tüketicilerin ihtiyaçlarını karşılamak ve onlara neyin iyi, neyin kötü olduğunu dayatmayacaksa, olabileceği çok açıktı. Gerçekten de Batı'daki sosyalist iktisatçılar, 30'lu yıllarda en çok bu sorunu tartışmışlardı ve hepsi de biliyordu ki bu sistem ancak, nispeten özerk bir planlamayla ve fiyatları dikkate alan bir karma ekonomiyle yaşayabilirdi. Bu türden bir sosyalist ekonominin işleyebileceğini göstermek için, onun toplumsal eşitliği gözeten güçlü yanını, altın çağın karma ekonomisiyle kıyaslamamak gerekir; ayrıca bunun insanlar tarafından da tercih edileceğini düşünmek gerekmez (Hobsbawm, 1999, s. 616, altı çizilen yerler Hobsbawm'a aittir).</p>
  </blockquote>

  <p>Aynı şeyleri Heilbroner ve Milberg de söylüyor:</p>

  <blockquote style="margin: 0 0 0 40px; border: none; padding: 0px;">
    <p>“Başarılı ve merkezi bir planlamaya sahip sosyalizmin önümüzdeki dönemde ortaya çıkması mümkün görünmüyor. A ncak sosyalizmin geleceği hakkında kafa yormanın başka yöntemleri de vardır. Öyle bir ülke tasavvur edelim ki bu ülke» günümüzdeki kapitalist ülkelerin en iyi yanlarını da barındırsın. Örneğin, Fransa'nın sahip olduğu kültürel yaşamı, İsveç'in eğitim sistemini, Kanada'nın sağlık kurumlarını, Norveç’in gelir dağılımını, Almanya'daki işçi ve işveren ilişkilerini ve Hollanda’nın yurttaş haklarını veya okurun hoşuna giden başka özelliklerin bir bileşimini oluştursun. Bu durumda sosyalizm sorusu şöyle sorulabilir: sanal olmakla birlikte, hangi kapitalist ülke öylesine dönüştürülmelidir ki o ülke “sosyalize" edilmiş olsun -ne kapitalist ne sosyalist, aktif pazarlar, ancak hem devlet kurumlan olmalı ama bir o kadar da toplumsal sorumluluk kültürü gelişmiş olmalı?” (Heilbroner/Milberg 2002, s. 162, Almancası GF).</p>
  </blockquote>

  <p>Hobsbawm'ın “altın çağın karma ekonomisinin toplumsal eşitlikçi seçeneği” ile Heilbroner/Milberg’in düşünceleri, kuşkusuz çok gelişmiş kapitalist ülkelerin gerçek durumundan esinlenmiştir (esas olarak ABD'deki okurlarına hitap eden Heilbroner/Milberg, yazılarında ABD'den bahsetmemektedir). Ancak 70’li yıllarda dile getirilen bu görüşlerin bir kısmı ya düzeltilmiştir ya da tamamen değişikliğe uğramıştır. Hobsbawm, Heilbroner/Milberg ve diğer yazarların (bunlara ilişkin bir kaynakçayı Fülberth 1991, s. 174-185’te görebilirsiniz) büyük bir kısmı kapitalizmi, toplumsal özelliklerinden soyutladıktan sonra, muhafaza etmek gerektiğinde birleşmektedirler; buna göre doğal kaynaklar kapitalist olmayan biçim ve çıkarlardan hareketle işlenecek ve üretim ve tüketim de bu anlayışa göre düzenlenecektir. Bunun gelecekte Çin'de gerçekleştirilip gerçekleştirilmeyeceği sorusunu ise şimdilik yanıtsız bırakalım.</p>

  <p>Sovyet sosyalizm tipinin, kapitalizm üzerindeki olumlu etkisine, yani kapitalizmin, sosyalizmle rekabet etmesi nedeniyle, iç şartlarda toplumsal gerçeğe uygun düzenlemeler yapmak zorunda kalmasına, daha önceden değinmiştik. Gerçi buna itiraz edip, “kapitalizmin sosyalize” edilmesinin, İsveç açısından tam isabetli olmadığı söylenebilir, çünkü İsveç askeri açıdan Soğuk Savaş taraftarı olmadan toplumsal konum açısından çok gelişmişti. Belki de bu, tek tek ülkelerdeki sınıf ilişkilerine bağlı bir durumdu.</p>
</body>
</html>
