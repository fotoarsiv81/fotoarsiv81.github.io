<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;">10</h2>

  <h2 style="text-align: center;"> KAPİTALİZMİN SONU MU?</h2>

  <p>Kapitalizmin sonu konusu, bugün için ancak tarihsel bir soru olarak, yani geçmiş kuşakların bu konuya ilişkin yaptıkları öngörüler hakkında bir rapor vererek tartışılabilir.</p>

  <p>Yüz yıllarca süren ticaret kapitalizmi döneminde yaşayanlar, yeni bir toplumda yaşadıklarının bilincinde değillerdi. Bu durum sanayi devrimiyle birlikte değişmişti. Sanayi devriminin ürünlerinden biri olan işçi sınıfını, fiziki olarak felakete sürüklediği iddiasıyla kapitalizme uzun bir yaşam süresi tanınmamıştı. Bu siyasi iklimde, sadece Marx ve Engelsen teorisi değil, aynı zamanda kapitalizmi eleştiren muhafazakar teoriler de ortaya çıkmıştı.</p>

  <p>1870'ler itibaren istikrar kavuşan kapitalizm, 1. Dünya Savaşı'ndan sonra yeniden eleştirilerin merkezinde kalmıştı: sosyalist hareketin bir kısmı, bu felaketin onun üretim tarzından kaynaklandığını ileri sürüyordu. Sosyalist bir ülkenin, Sovyet Rusya'nın ortaya çıkmasıysa burjuva toplumuna hem coğrafi hem de tarihsel anlamda bir sınır koymuştu.</p>

  <p>Kapitalizm karşıtlarının bir kısmına göre faşizmin ortaya çıkması, kapitalizmin yeniden prestij kaybetmesine neden olmuştu. Sovyet hakimiyetinin ortaya çıkması, Çin Halk Cumhuriyeti'nin kurulması ve sömürgeciliğin son bulması, kapitalist sistemin zayıflaması olarak algılanmıştı.</p>

  <p>“Kapitalizmin sonu”na ilişkin öngörüler, sürekli çağdaş yorumcuların bakış açılarından hareketle ortaya atılmıştı. Buradan hareketle, özellikle Marksistler, bunun teorik bir açıklamasını sunmaya çalışmışlardı.</p>

  <p>Bu kapsamda ortaya atılan dönüşüm ile yıkılma teorisi arasındaki farklılıklara dikkat etmekte yarar vardır;</p>

  <p>Bunun birincisi 1859 yılında Marx tarafından klasik olarak açıklanmıştı:</p>

  <blockquote style="margin: 0 0 0 40px; border: none; padding: 0px;">
    <p>Hiçbir toplumsal düzen, bütün üretici güçler tamamen gelişmeden yıkılmaz; yeni ve daha yüksek bir üretim ilişkisi de, bizzat eski toplumsal düzenin bağrında gelişebileceği maddi koşullar oluşmadan eksinin yerini alamaz. Bu nedenle insanlık önüne her zaman çözebileceği sorunları koyar; daha doğrusu önüne her zaman, çözümünün maddi temelleri bulunan veya bulunma sürecinde olan sorunları koyar. (Marx 1969, s. 9)</p>
  </blockquote>

  <p>Marx'ın burada göz önünde bulundurduğu tarihsel örnek, feodalizmden kapitalizme geçiş süreciydi. Bunun altyapısı çoktan oluşmuştu ki ona sadece eski toplumun kabuğunu kırmak kalmıştı. Marx yaşadığı dönemde, kapitalist olmayan başka bir toplumun altyapısının oluştuğuna dair herhangi bir öngörüde bulunmamıştı; bunun oluşma sürecine ilişkin açıklamaları ise çok azdır. (Fülberth 1991, s. 17)</p>

  <p>Onlarca yıl sonra Rudolf Hilferding, muhtemel bir dönüşümün şartlarının oluştuğunu söylemişti. Bunları yönlendiren tekelci kapitalizm, yeni bir sermaye tipi, yani finans kapitali meydana getirmişti. Kapitalizmin bağrında belli bir oranda toplumsallaşan üretim araçları, aynı zamanda özel mülkiyete dayanmayan bir toplumun da ortaya çıkma şartlarını oluşturmuştu:</p>

  <blockquote style="margin: 0 0 0 40px; border: none; padding: 0px;">
    <p>Eğilim itibariyle finans kapital, üretim araçları üzerindeki toplumsal kontrolü sağlamak demektir. Bir bakıma bağrında çelişki barındıran toplumsallaşmadır; toplumsal üretim üzerindeki hakimiyetse bir oligarşinin denetimindedir. Söz konusu oligarşinin mülkiyetsizleştirilmesi, burjuvazi ile proletarya arasındaki sınıf mücadelesinin son aşamasıdır.</p>

    <p>Finans kapitalin toplumsallaştırma özelliği, kapitalizmin aşılmasını olağanüstü kolaylaştırmaktadır. Finans kapital, üretiminen önemli alanlarını hakimiyeti altına aldıktan sonra, toplumun bilinçli yürütme organı olan ve proletaryanın ele geçirdiği devlet, finans kapitale hükmedecek ve onun hakimiyetindeki üretim alanlarını devralacaktır.</p>
  </blockquote>

  <blockquote style="margin: 0 0 0 40px; border: none; padding: 0px;">
    <p>Berlin’deki 6 bankanın ele geçirilmesiyle, büyük sanayicilerin hakimiyetindeki üretim alanları da ele geçirilmiş olacaktır; eğer geçiş döneminde hâlâ kapitalist muhasebe sistemi kullanılmak zorundaysa, bu da sosyalist politikaların başlardaki uygulanmasını kolaylaştıracaktır. (Hilferding 1947, s. 513)</p>
  </blockquote>

  <p>Lenin, 1916 yılında yazdığı ve ilk olarak 1917 yılında yayınlanan “Kapitalizmin En Yüksek Aşaması Emperyalizm” başlıklı eserinde, Hilferding’in tezlerini kabul etmişti. Ancak o, kapitalizm içi toplumsallaşmayı Hilferding’ten daha ileri düzeyde buluyordu. Toplumsallaşma sadece finans kapitali değil, aynı zamanda üretimi de sarmıştı:</p>

  <blockquote style="margin: 0 0 0 40px; border: none; padding: 0px;">
    <p>Eğer büyük bir şirket, devasa bir şirkete dönüşerek planlı ve tamı tamına hesaplanmış bilgilerle, edindiği ham maddelerin üçte ikisini, üçte dördünü milyonlarca insanın ihtiyacına göre örgütlüyorsa; eğer söz konusu ham madde uygun şartlara sahip işyerlerince işlenmiş ve binlerce kilometre uzaktan örgütleniyorsa; eğer merkezi bir yerden hareketle, bütün bu birbirini takip eden ham maddeden tüketim ürününe kadarki üretim süreci örgütlenebiliyorsa; eğer bütün bu ürünler, bir plan çerçevesinde tüketicilere, milyonlarca tüketiciye ulaştırılabiliyorsa (Amerika ve Almanya'daki petrol dağıtımı, Amerikalı şirket “Petroleumtrusts” tarafından örgütlenmektedir) -o zaman çok açık bir şekilde, sadece birbiriyle ilişkili olmayan, toplumsallaşan bir üretimle karşı karşıyayız. Bu durumda özel girişim ve özel mülkiyet ilişkisinin bir kabuk olduğu; ama içerikle özdeşleşmeyen ve eğer yapay olarak yaşatılmaya çalışılırsa, zorunlu olarak çürümeye neden olacak, her ne kadar uzun bir süre daha bu çürüme şartlarında tutulabilecek olsa da, eninde sonunda aşılacak olan bir durumla karşı karşıyayız. (Lenin 1961, s. 815)</p>
  </blockquote>

  <p>Bütün siyasi farklılıklara rağmen, finans kapitalin oluşması ve yoğunlaşmasının aynı zamanda proletaryanın kilit noktaları ele geçirmesini de kolaylaştıracağına dair öngörüleri her ikisinin de» yani Hilferding ve Lenin’in ortak bir yanılgısıdır. Aynı hatayı, daha sonraki Lenin’e başvuran dönüşüm teorisyenleri de işlemiştir. Sovyetler Birliği, Doğu Almanya Cumhuriyeti ve Fransa komünist partileri tarafından düşünülen ve proletaryanın geniş halk yığınlarıyla ittifak yaparak, “tekelci devlet kapitalizmini aşabileceği şeklindeki görüşleri, aynı hatadan kaynaklanmaktadır. Anlaşılan teorinin amaç bölümü, analizi de etkilemiştir.</p>

  <p>Çöküş teorisi ilk kez Rosa Luxemburg tarafından, “Sermaye Birikimi” başlıklı eserinde ifade edilmişti. (Luxemburg 1985) Luxemburg, Marx'ın “Kapitalinin ikinci cildinde yer alan “yeniden üretim şeması”ndan hareket ediyordu. Orada kapitalist üretimin iki kesimi açıklanmıştı: üretim araçlarının (Kısım I) ve tüketim araçlarının (Kısım II) üretimi. “Eğer o zaman” şartlarını dikkate alan Marx, kısımlardan herhangi birinin ürettiği araçların tamamen satılması durumunda, yeniden üretimin de devam edeceğini varsaymıştı. Rosa Luxemburg Marx'ı, hesaplamalarında çok az değişken kullanmaktan dolayı eleştirmişti. Eğer onun varsayımı devem ettirilirse o zaman Kısım I ve Kısım II’nin tamamıyla değiş-tokuş yapamadıkları görülürdü. Bu durumda ortaya fazla ürün çıkmakta ve bu da ancak kapitalist olmayan alanların ele geçirilmesiyle tüketilebilmektedir: Emperyalizm. Bütün alanlar ele geçirildikten sonra da kapitalizm varacağı en son sınırına varmış olacak ve böylece yıkılmaya başlayacaktır. (Fülberth 1991, s. 10)</p>

  <p>Marx'ın hesaplarını yeni değişkenlerle devam ettiren Avusturyalı Marksist Otto Bauer, Kısım I ile Kısım II arasındaki değiş-tokuşun süresiz bir zamana yayılabileceğini ileri sürmüştü. Kapitalizmin, yeni ham madde kaynaklarını işlemek için ihtiyaç duyduğu uyum süreci, gün geçtikçe artan kitlesel tepkiye neden olacak ve bu da onun sonunu getirecektir. (Bauer 1979) Böylece Luxemburg tarafından hesaplanan zorunlu yıkım anı da ortadan kalkmış olmaktadır.</p>

  <p>Nikolay Buharin, o güne kadar yeniden üretim şemasında kullanılan mutlak rakamları cebir eğrisiyle değiştirerek, Kısım I ile Kısım II arasındaki değiş-tokuş yeteneğinin, cebirin sonsuzluk sembolünden hareketle sonsuz olduğunu ileri sürmüştü. Ona göre emperyalizm, kapalı bir kapitalist sistemde talep karşılığı olmayan ürün fazlasından değil, fazladan kâr edinmek amacıyla ortaya çıkmaktadır. Bu da kitleleri devrime yönlendirecek savaşlara neden olmaktadır. (Buharin 1925/26; Fülberth 1991, s. 13)</p>

  <p>1929 yılında Henryk Grossmann, Otto Bauer'in şekillendirdiği Marx'ın yeniden üretim şemasını tekrardan ele almış ve Bauer'den farklı bir sonuca ulaşmıştı; ona göre sermayenin uzun bir süre katlanarak artması, onun artık değerinde bir düşüşe neden olacaktır; bu da kapitalizmin yıkımını getirecektir. (Grossmann 1929)</p>

  <p>Rosa Luxemburg’un ve onun teorisini değiştirerek kabul eden Grossmann'ın tutturduğu istikametin, bir çıkmaz sokak olduğu görülmüştür. Merkezi hata, öngörünün, sabit bir sayıya sahip değişkenlerle yapılmasıydı. Ayrıca burada -Luxemburg'un diğer ekonomi dışı yazılarında görülen- bu sonucu getirecek siyasi belirlemeler de eksiktir. Otto Bauer ise farklı olarak, Marx'ın yeniden üretim şemasını çöküş teorisinde değil, fakat yeniden dönüşüm teorisinde kullanmıştı.</p>

  <p>Kapitalizmin yakın gelecekte bir çöküşe gideceği teorisinin bir başka sahibi ise Robert Kurz’dur. 1999 yılında yayınlanan “Kapitalizmin Kara Kitabı” başlıklı kitabında Kurz, üçüncü sanayi devriminin, aynı zamanda sürekli fazla ürün yaratan krizin de başlangıç tarihi olduğunu ileri sürmektedir: ona göre milyonlarca üretilen ürünlerin önemli bir bölümü satılmamaktadır ve bu nedenle de hem malın kendisi hem de bunun üretimi için yatırılmış olan sermaye değer kaybetmektedir. Bunun göstergesi de borsa çöküşleridir. Ancak Kurz, sermayenin çöküşünün neden aynı zamanda kapitalist üretim tarzının da çöküşü olduğunu kanıtlayamıyor. (Kurz 1999)</p>

  <p>Bugüne kadar ileri sürülen bütün çöküş teorilerinin mantıksız olduğu ortaya çıktı. Onlar kapitalizmin bir biçimden bir başka biçime geçişini sürekli son krizle karıştırdılar. Kapitalizmin ekonomik olarak, kendi kendisini mahvedeceği teorisinin temeli yoktur. Onun bir “işleyiş tarzı” olarak pek dayanıklı olduğu görüldü.</p>

  <p>Kapitalizmin perspektifini göz önünde bulunduranlar, dikkatlerini onun işleyiş tarzından çok, toplum üzerine yöneltmelidirler. Çünkü toplum, insanlar arası ilişkiyi, insan ve doğa ilişkisini, cinsiyetler ve kuşaklar arası ilişkileri, bölgenin siyasi örgütlerini ve toplumsal-kültürel yaşam tarzını da içermektedir. Bunlar kapitalist toplumda, hem kendi aralarında hem de söz konusu işleyiş tarzıyla karşılıklı bir ilişki içindedirler. Burada sorulması gereken soru şudur: kapitalizm diğer faktörleri ne kadar olumlu ve ne kadar olumsuz olarak etkilemektedir ve onun devam eden yaşamı, bunlarla nasıl uyumlu hale getirilebilir?</p>

  <p>1942 yılında önce İngilizce ve sonra da 1950’de Almanca yayınlanan “Kapitalizm, Sosyalizm ve Demokrasi” başlıklı eserinde A. Schumpeter, bunun sınırlarının olduğunu belirtmektedir. (Schumpeter 1987) Ona göre kapitalizm, işleyiş tarzı olarak varlığını sürdürmeye yeteneklidir, ancak ekonomi dışı faktörlerden oluşan altyapısının ortadan kaybolmasıyla hayati tehlikeye girmektedir. Schumpeter'e göre bir yandan, anonim şirketlerin yönetim kurullarıyla yaratıcı girişimciliğin yer değiştirmesi, muhafazakar ama kapitalizmi koruyan, burjuva olmayan kesimlerin ve kurumların yok olmasına ve dolayısıyla da kurumsal çerçevenin tahrip olmasına neden olmuştur; diğer yandan da kitlelerin “artan oranda kapitalizm düşmanlığı” büyümektedir. (Age. s. 231-251) Bu durum, sosyalist toplum lehine bir kayıp doğurabilir. Bunu ekonomik olarak olanaklı bulan Schumpeter, fazla dinamik olmaması nedeniyle de genel olarak pek tercih edilmeyeceği sonuca varmaktadır.</p>

  <p>Bu öngörü bugüne kadar gerçekleşmedi. Ancak “eğer o zaman” olasılığı açısından en az Marx'ın dönüşüm teorisi kadar ilginçtir. Her iki yazarın anlayışına göre kapitalizmin yaşaması;</p>

  <ol>
    <li>Eğer o güne kadar onu taşıyan sınıf ve katmanların çıkarlarıyla uyumlu değilse; ve<br /></li>

    <li>Eğer başka bir toplumu ortaya çıkaracak faktörler artık ortaya çıkmışsa; olanaklı değildir.<br /></li>
  </ol>

  <p>Bundan sonra hangi toplumun ortaya çıkacağı; bu toplumun “iyi mi” yoksa “kötü mü” olacağı veya böylesi bir dönüşümün gerçekleşip gerçekleşmeyeceği sorusu ise hâlâ ortada bulunmamaktadır. Kapitalizmin yıkıcı eğilimi, “Failing Society”yle (toplumun çözülmesi) yol açacağı düşünülebilir. Bırakalım bugüne kadar toplumun çözülmesini, onu (toplumu) kendi işleyiş tarzına yakınlaştırarak öylesine dönüştürmeyi becermiştir ki o onun işleyişine bir engel değil, fakat onun işleyişinin zeminini oluşturmuştur. Bunun daha ne kadar süreceğiyse belli değildir.</p>

  <p>Kapitalizmin sonuna ilişkin sorunun yanıtını sadece öngörücüler değil, aynı zamanda uzak bir gelecekte tarihçiler de vermiş olacaktır.</p>

  <p>Sona yaklaşırken belki bu konudan biraz uzaklaşmakta fayda vardır.</p>

  <p>Evrenin 16 milyar, “bizim” güneş sistem i m izinse 4,6 milyar yaşında olduğunu okuyoruz. Dünyanın kabuğunda bulunan taş ve kayaların 3,9 milyar yaşında olduğu belirtiliyor. Dünyadaki yaşam 3,5 milyar, insanlarsa 1,8 milyar yıldan bu yana varlığını sürdürmektedir. İnsanlar avcı olmadan (bunun M.Ö. 380.000 yıl önce olduğu kanıtlarla sabitlendi) önce bitkisel ürünlerle geçinmiş, sonra toplayıcı olmuş ve en sonunda da leşlerle (yırtıcı hayvanlardan arta kalan) beslenmişlerdi. (Tjaden-Steinhauer/Tjaden 2004, s. 54) Tahminen bundan 10 bin yıl önce tarıma ve hayvancılığa geçilmiştir. Eşit olmayan toplum ve devletlerse 5-6 bin yıldan bu yana varlar. Tahminen, M.Ö. 2.200 yıllarında bakır, 1800 yıllarında bronz ve 800 yıllarındaysa demir çağı başlamıştı. Bununla birlikte, taş aletlerle simgeleşen, o çok uzun bir süre hükmünü sürdürmüş olan taş çağının -ilk insanın ortaya çıktığı- da sonuna gelinmişti. Feodalizm varlığını, tahminen 500-1500 (M.S.) yıllan arasında sürdürmüştü; kapitalizm ise 500 yıldır kendi gelişimini sürdürmektedir. Fiziksel olarak güneş sisteminin, 5 milyar yıl daha devam edeceği tahmin edilmektedir.</p>

  <p>Kapitalizmin ne kadar süreceğini ise bilmiyoruz. Onun -herhangi bir açıklamada bulunmadan- feodalizm kadar veya ondan daha az dayanıklı olduğunu varsayalım. Bu durumda onun Önünde hâlâ 500 yıl duruyor. Geçmişi ve özellikle de insanoğlunun geleceğini göz önünde bulundurursak bu süre, çok kısa bir süredir. Bu döneme uygun siyasetler ise şunlar olabilir:</p>

  <ol>
    <li>Kapitalist toplumdan önce de varolan, ancak şimdiki kapitalist sistemin sürekli ürettiği ve araçlarla daha da tehlikeli hale gelen yıkıcı eğilimlerine ve planlarına (savaş, ham madde kaynaklarının tükenmesi ve doğa kirliliği, işkence, baskı ve sömürü) karşı mücadele etmek;<br /></li>

    <li>Kapitalizm sürecinde insan yaşamını kolaylaştırdığı (özellikle doğa bilimleri, teknoloji ve tıp) görülen yeni potansiyelleri geliştirmek ve bunların daha etkin kullanılmasını sağlamak.<br /></li>
  </ol>

  <p>Bu pratiğin, <span style="font-style:italic;">"yeni ve daha yüksek bir üretim ilişkisi, bizzat eski toplumsal düzenin bağrında gelişebileceği maddi koşullar oluşmadan"</span> (bkz. yukarıda) etkili olup olmayacağını veya ne kadar etkili olacağını hep birlikte göreceğiz.</p>

  <p style="text-align: center;"><i>Burada Heiko Arntz'ın, Gerd Callesen’nin, Kai Eicker-Wolf’un ve Karl Hermann Tjaden'nin 2. basıma; “Schattenblick”in yayın kurulunun 3. basıma; Carstens Gerlt'in, Jürgen Scheele'nin ve Stefan Schmalz’ın 4. basıma ilişkin yaptıkları uyarı ve önerilere teşekkür ederim.</i></p>
</body>
</html>
