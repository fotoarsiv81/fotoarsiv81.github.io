<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a id="bookmark0"></a><span style="font-variant:small-caps;">1 </span></h2>

  <h2 style="text-align: center;"><span style="font-variant: small-caps;">BİR ÖNCEKİ TOPLUM: FEODALİZM</span></h2>

  <p><span style="font-weight:bold;font-style:italic;"><br /></span></p>

  <p><span style="font-weight:bold;font-style:italic;">Açıklama</span></p>

  <p>Önce burada da bir kavram açıklamasına girişelim:</p>

  <p>Feodalizm derken, Kuzey, Batı, Orta ve Güney Avrupa'daki toplumların 5. yüzyıldan 15. yüzyıla kadarki dönemini, yani topraksız köylülerin ürettiklerinin bir kısmına, kullanmadıkları fazlalığa, ekonomi dışı tedbirlerle arazi ve topraklara sahip olanlar tarafından el konulması dönemini kast ediyoruz. (İberya yarımadasındaki gelişmeyi incelemeyeceğiz: Bunun için bkz, Tjaden-Steinhauer/Tjaden 2001, s. 336-437)</p>

  <p>“Ortaçağ” kavramı, belli bir tarihsel kalıp için ortaya atılmıştır ve esas olarak eskiçağı (antikçağ), ortaçağı ve yeniçağı birbirinden ayırmak için kullanılmaktadır; ancak bunun toplumsal açıdan hiçbir anlamı yoktur ve bu nedenle de kullanılmayacaktır.</p>

  <p>Bizim açımızdan feodalizmi incelemek, onun kapitalizmden bir önceki toplumsal dönem olması nedeniyle ilginçtir; ve gerçekten Avrupa -daha açık ifade etmek gerekirse Kuzey-Batı Avrupa-dünyada kapitalizmin ilk geliştiği bölgedir.</p>

  <p>500-1500 dönemlendirmesi, aslında çok kaba bir dönemlendirmedir. Gerçekten feodalizm, Fransa'da 1789 yılına kadar, Almanya'da 19. yüzyılın başına, Rusya’da 1861 yılındaki köylülerin özgürleşmesine kadar ve Japonya’daysa Meji-dönemine (1868) kadar hüküm sürdü. (Japonya, Avrupa’dan sonra feodalizmin en çok geliştiği toplumlardan biriydi. Feodalizmi Avrupa ekseninde incelememizin nedeni, Avrupa'nın ilk kez kapitalizme evrilen bölge olmasındandır.)</p>

  <p>Hollanda ve İngiltere’yi, 1500’lü yıllarda kapitalist işletmeyi ilk uygulayan ülkeler olarak kabul edebiliriz.</p>

  <p>(İtalya ve Kuzey Almanya'da başlayan süreç devam edemedi.) Ağırlıklı olarak feodal bir kıta olmaya devam eden Avrupa'nın üç yüz yılı, 1500-1800 yılları arası, kapitalizme geçişin dönemi olarak öne çıktı.</p>

  <p><span style="font-weight:bold;">Maddi altyapı</span></p>

  <p>Eğer feodalizmin maddi zeminini tarımın oluşturduğunu söyleseydik, bu ne isabetli ne de spesifik bir saptama olurdu. Bu nedenle saptama, “neolitik devrim”le “sanayi devrimi” arasında bulunan bütün toplumlar için geçerlidir.</p>

  <p>“Neolitik devri m”le de geçim güvencesi için toplama ve avlanmadan, tarımsal arazilerin işlenmesine geçişi anlıyoruz: Toprakların işlenmesi ve hayvancılığın başlangıcı ise M.Ö. 8000 yılına kadar uzanır. 18. yüzyılın ikinci yarısında başlayan sanayi devrimini ise özel olarak inceleyeceğiz.</p>

  <p>Feodalizm dönemi spesifik bir tarım uygulamasına sahipti: Arazi üçe bölünerek kullanılırdı; bir bölümünde yaz hasadı, bir bölümünde kış hasadı ve üçüncü bölümü ise nadasa bırakılırdı. Üç parçalı arazi kullanım yöntemi, 8. yüzyıldan sonra baskın hale gelmişti. Bunun uygulanması, tarımdaki verimliliği artırmaya başladı; öyle ki bu, iki parçalı kullanım sistemine sahip Roma toplumunkinden daha verimli oldu. Onlar toprağın yarısını nadasa bırakıyorlardı, hâlbuki yeni yöntemle ekilebilir toprağın sadece üçte biri kullanılmıyordu.</p>

  <p>Ayrıca 13. yüzyıldan sonra tarımda daha fazla kullanılan demir, üretimde verimliliği artırmıştı; önceleri demir sadece silah yapımında kullanılıyordu. Yüzyıllardır kullanılan ağaç sabanın yerini şimdi de demirden yapılmış kıvrımlı saban alıyordu. Basit kazma ve ağaç saban daha fazla derine işleyen kıvrımlı demir saban, toprağı sadece derinlemesine kazmıyor, aynı zamanda altını üstüne getirerek onu harmanlıyordu da. (White 1968, s. 39 vd.: buna ilişkin eleştirel bakış için bkz. Hilton/Sawyer 1963) 12001ü yıllardan itibaren binek hayvanlarının işini, su değirmeninin üstlenmesi, tahılların ve çeşitli dokuma malzemelerinin işlenebilmesini de kolaylaştırdı.</p>

  <p>Düven, döven sopasının, tırpan da orağın yerini aldı. Tırpanın kullanılması ise henüz bir istisnayı oluşturuyordu. Eğer bir teknoloji artık biliniyor, ancak üretimi yaygın hale gelmemişse ki bu tırpan için söz konusuydu, o zaman bunu “ön-teknoloji” (proto-technologie) olarak adlandırıyoruz. Henüz yaygın olarak bilinmemekle birlikte, 13. yüzyıldan itibaren artık taş evler yapılmaya başlandı; (o güne kadar evler esas olarak basit bir yapıya sahipti; ahşap, toprak ve çalıların karışımından oluşurdu) taşları ve ağır malzemeyi taşımak ve kaldırmak için demir daha fazla kullanılır hale geldi. Taşla birlikte kilise ve manastırlar, şatolar ve askeri binalar inşa edilmeye başlandı. Kiliselerin, şatoların ve kalelerin pencerelerinde yaygın olarak cam kullanılmaya başlanmıştı, çünkü o güne kadar cam, o da istisnai durumda, sadece şişe yapımında kullanılıyordu (şişeyi andıran eşyalar esas olarak toprak veya deriden yapılırdı).</p>

  <p>Yapı inşaatında kullanılan odun, her şeye rağmen hâlâ, su değirmenlerinin yanı sıra temel enerji kaynağıydı. Hatta demirin kullanımı arttıkça ahşabın kullanımı da daha fazla arttı: (kömürcülerin ürettiği) odun kömürü. Henüz taş kömürü bilinmediği için -bilinse bile o da pek seyrek bir durumdu- demirin cevherden ayrıştırılması esas olarak odun kömürü kullanılarak yapılıyordu.</p>

  <p>Geç feodalizm döneminde gelişen denizcilikle birlikte iç ticaret de canlanmış ve gemi yapımında kullanılmak üzere daha fazla ağaç kesilmeye başlanmıştı.</p>

  <p>Artan odun ihtiyacıyla birlikte doğanın yapısı da değişmeye başladı. 15001ü yılların ortasından itibaren Orta ve Batı Avrupa'nın toprakları de kelleşmeye başladı: Ormanlar yok olup gitmişti. Tarımı ve ormanı koruyan ilk yasalar da o döneme aittir; ağaç ve odun kıtlığıyla birlikte bina yapımlarında da bir değişikliğe gidildi: Sütunların ve kirişlerin yapımında kullanılan kalın, ama geç büyüyen -örneğin meşe ve ardıçların yerine, daha hızlı büyüyen- ağaçlar tercih edilmeye başlandı; ama bunlar evlerin tamamını değil, ancak bir katını taşıyabiliyorlardı. Bu nedenle de evler kat be kat inşa ediliyordu. Lüneburg merası, çok miktarda ağacın kesilmesi nedeniyle oluştu, çünkü odun tuz üretiminde kullanılıyordu: Tuzlu suyun ısıtılmasında odun kullanılıyordu.</p>

  <p>Tarımda elde edilen üretim artışı, hayvancılıkta yakalanamadı. Bu arada at ve öküzler, enerji ihtiyacının bir kısmını çekim güçleri nedeniyle üstleniyorlardı. Eğer feodalizmin enerji sisteminin temelinden bahsedersek, insan gücünün vazgeçilmezliğinden mutlaka bahsetmemiz gerekir, çünkü o gün ihtiyaç duyulan insan emeği, kapitalizm dönemindeki ihtiyaçtan daha fazlaydı. Malzemenin yükseğe kaldırılması, taşınmasını ve hareket ettirilmesini sağlamak için kullanılan araçlardan bazıları manivela, çıkrık, dümen ve tekerdi (teker çoğunlukla çekim hayvanlarıyla birlikte kullanılırdı).</p>

  <p>Enerji kaynağı olarak akla gelen yel değirmenleri, henüz yeterince kullanılmıyordu. Rüzgâr gücü esas olarak yelkenli gemilerde, o da küreklerin yardımcı bir gücü olarak kullanılıyordu. Yelkenli gemiler, 12. ve 13. yüzyıl da, haçlı seferleriyle birlikte yaygın bir kulanım kazandılar. Bu bize aynı zamanda 12. yüzyılda yeni bir teknolojik dalganın geldiğini kanıtlamaktadır.</p>

  <p>Feodalizmden kapitalizme geçişin dönemi olan 15. yüzyıldan itibaren, ama kesinlikle daha erken değil, rüzgâr enerjisinin kullanımı sadece tahıl öğütmede değil, aynı zamanda körüklerle de kullanılmaya başlandı.</p>

  <p>Işık ihtiyacı, gün ışığıyla karşılanıyordu. Yapay ışık esas olarak mum, çıra ve organik yağların kullanıldığı lambalarla sağlanıyordu.</p>

  <p>Temel besin maddeleri tahıl (buğday, arpa, darı, çavdar ve güneyde ise pirinç; Kolombo'nun gitmesinden önce Amerika'da -Feodalizm incelemesinin dışında tutmak kaydıyla- mısır), et (büyük çoğunlukla hayvancılıkla, avcılıkla değil), avcılık için hem toplumsal konum ve zenginlik, hem büyük arazilerin varlığı hem de nüfus yoğunluğu (hayvancılık için büyük meralar gereklidir) önemliydi. Tatlandırma işi balla yapılıyordu; tuz Avrupa'da etin saklanabilmesi için -dumanda kurutma yönteminin yanı sıra- baharat olarak (hem mineralden hem de tuzlu sudan üretiliyordu) kullanılıyordu. Bazı baharat çeşitleri, Orta Avrupa'da (Fransa) üretilebiliyordu, karabiber ise hâlâ uzak ülkelerden getirtilen lüks bir baharattı.</p>

  <p>Tekstil ürünleriyse pamuk, keten (temel madde dokunmuş ketendi) ve deriden oluşuyordu; post kullanımı günden güne azalıyordu (ipekle birlikte uzak diyarlardan getirtiliyordu ve bu nedenle sadece zenginlere mahsus bir üründü).</p>

  <p>Bilgi alış verişi ise topluca ve o da çoğunlukla yöresel karaktere sahipti. Okuma ve yazma sadece kilise mensupları arasın-da yaygındı ve bunlar da yönetim işlerinde yardımcı olmak için hükümdarların hizmetine giriyorlardı. Bilgi alış verişi, görüş ve bağırma mesafesinin dışına ancak at, kürek veya yelkenli hızıyla yayılabiliyordu.</p>

  <p><span style="font-weight:bold;">Toplumsal Yapı</span></p>

  <p>Feodalizmin toplumsal yapısı, toprak sahibi soylularla topraksız köylüler arasındaki ilişki tarafından belirleniyordu. Merkezi mülkiyet ilişkisi toprak mülkiyeti (toprak ağalığı) üzerine kurulmuştur. Bu ilişki üzerinde şekillenen iki farklı temel bağımlılık ilişkisi şunlardı:</p>

  <ol>
    <li>Serf ilişkisi. Köylüler, toprak sahibinin çiftliğinde gözetim altında angarya hizmeti görürlerdi. Antikçağ döneminin kölelerinden farkları, onların alınıp satılamaz olmalarıydı, yani mal olmamalarıydı.</li>

    <li>Tahminen 1000’li yıllarda serf ilişkisini belirleyen yasalar krize girdi. Soyluların Elbe nehrinin doğusundaki bölgeleri ele geçirerek, Slavları köleleştirmelerinden sonra, köylülere yeni bir yasa teklifinde bulundular: soyluların topraklarını kendi hesabına çalıştırma hakkı. Bunun karşılığında da köylüler, soylulara hem hasadın bir bölümünü bırakacaklar hem de onların çiftliklerinde angarya işi göreceklerdi. Buna benzer bir bağımlılık ilişkisi -angarya işinin yanı sıra- Batı’da daha önce de görülmüştü. Ödenmesi gereken kiralar hasadın bir bölümü olarak değil, fakat daha çok sabit bir rakam (kilisenin el koyduğu onda bir miktarı gibi değildi) olarak belirleniyordu. Bir aile ödemesi gereken kirayı ödedikten sonra ürettiği fazlalığı kendisi için alıkoyabiliyordu. Bu da üretimin artırılmasını teşvik ediyordu. 13. yüzyılda kentlerin oluşmasını sağlayan esas faktör, açık bir şekilde hissedilen ekonomik büyümeydi.</li>
  </ol>

  <p>Her iki bağımlılık ilişkisine göre silah bulundurma tekeli soylulara aitti. Böylece soylular, artık serflikten kurtulmuş olan köylülere, angarya işlerini, ekonomik olmayan bir yöntemle silah zoruyla da yaptırabiliyorlardı. Bu silah tekeli, <span style="font-style:italic;">S.</span> yüzyıldan sonraki silahlı sipahi birliklerinin oluşturulmasından sonra geleneksel hale geldi. Bu birliklerin üyeleri -soylular- toprak ve köylülerden oluşan arazilere sahip oluyorlardı. (Pirenne 1961, s. 63)</p>

  <p>10.yüzyıldan sonra çok sayıda köylü, köyünden kaçarak, kendilerini Doğu’daki kolonilere yerleşmiş olan soyluların hizmetine sunmayı tercih ediyordu. Bu yönelimin önünü kesmek için Batı’daki soylular da zorunlu olarak serflik ilişkisine son vermeye ve tıpkı Doğu’daki soylular gibi köylülere toprak dağıtmaya ve onlara toprak ağalığa ilişkisi üzerinden hükmetmeye başlamışlardı. 12. ve 13. yüzyıllar, Elbe Nehri’nin batısındaki ve sonradan Almanya'nın yükseleceği topraklarda serflik ilişkinin kalktığı yüzyıllar olacaktır. Elbe’nin doğusundaki bu ilişki 15. yüzyıldan önce bile henüz oturmamıştı. Diğer bölgelerde -örneğin İskandinavya’da ve İngiltere’de- köylüler, soylulara bugünkü kiralarla karşılaştırılabilecek bir ödentide bulunuyorlardı. Geçmişteki serflik ilişkisi yeni bağımlılık (marabalık) ilişkisine dönüşmüştü. Köylülerin toprak üzerinden soylulara bağımlı olmaları, hâlâ bir esaret ilişkisiydi; bu sadece yasal açıdan değil, aynı zamanda maddi zorunluluk açısından da böyleydi, çünkü bu topraklar köylülerin yegâne geçim kaynaklarıydı.</p>

  <p>Bir başka hâkimiyet kurumu da kiliselerdi. Köylüler kiliseler için de angarya işleri yapmak zorundaydılar. Ruhban sınıfı, toprak ağalan ve köylülerin yanı sıra feodalizmin önemli bir başka kesimini oluşturuyordu. Kilise hem bilinçleri oluşturan bir yapıya sahipti, hem de yorumlarıyla toplumsal yaşamın normlarını belirlemekteydi.</p>

  <p>Kentlerde oturanlar kısmen bütün bunların dışında kalabiliyorlardı. Ancak bunlar da köylü kökenli olmaları nedeniyle, kendi toprak ağalarına belli bir ödentide bulunmak zorundaydılar. Ne var ki bu ilişki, çok kısa bir sürede gevşemeye başladı ("kent havası insanı özgür kılar”).</p>

  <p><span style="font-weight:bold;">Aile ve toplumsal güvence</span></p>

  <p>Feodalizmin ailesi "ataerkil erkek aile” idi. (Tjaden-Steinhauer/Tjaden 2001, s. 124)</p>

  <blockquote style="margin: 0 0 0 40px; border: none; padding: 0px;">
    <p>Ayrıca kilise, kocayı ve babayı hem eşin, hem de çocukların vasisi olarak tayin ediyordu, çünkü ortaçağ yasaları eş ve çocukları '‘vesayete muhtaç” olarak görüyordu.<a href="../Text/Notlar.xhtml#nn18" id="n18"><sup>18</sup></a></p>
  </blockquote>

  <p>Köylü ailelerde eşler "çalışan köylü çiftler”di. (Tjaden-Steinhauer/Tjaden 2001, s. 174.)</p>

  <blockquote style="margin: 0 0 0 40px; border: none; padding: 0px;">
    <p>Ataerkil köylü aile"ye nispeten özgür olarak işleyebileceği topraklar verilmişti. Ebeveynler, eş ve çift olarak bu köylü girişiminin temel çalışanlarıydı. Çiftler, hem üretici hem de tüketici olarak işlev görüyorlardı, ancak üretimi sadece kendileri için yapmıyorlardı. (Age. s. 142)</p>
  </blockquote>

  <p>Köyün söz konusu üretim ve tüketim biriminde yer alan çocuklarsa çok küçük yaşlardan itibaren çalışma hayatına katılırlardı. Artık çalışamayacak durumda olan yaşlı kuşakların geçimi de aile tarafından sağlanırdı. Kısa yaşam beklentisi nedeniyle yaşlı kuşakların ekonomik yükü çok fazla olmazdı. Soylu ailenin işlevi, köylü ailenin işlevine oranla sınırlıydı: Bunlar sadece yönetici görevleri üstlenecek yeni kuşakların eğitimiyle uğraşırlardı.</p>

  <p><br /></p>

  <p><span style="font-weight:bold;">“Devlet”</span></p>

  <p>Eğer devleti yeniçağdaki gibi halk, egemenlik ve devlet gücü gibi kavramlarla ifade etmeye kalkarsak, o zaman feodalizm dönemindeki devletin, gerçek anlamda devlet olup olmadığını da sorgulamamız gerekir. Bugünkü anlamda devlet ve milli sınırlar o dönemde henüz yoktu. İnsanların konumları, sistemin bağımlılık ilişkileri içinde bir anlam ifade ediyordu; köylüler eğer tümden bağımsız değillerse, hükümdardan feodal toprak mülkiyeti (tımar) yoluyla emlak edinen soylulara, serflik ilişkisi üzerinden bağımlanmışlar ve konumlarına göre yükümlülüklerini yerine getirmek zorunda kalmışlardı.</p>

  <p>Silah tekeli ademî merkezi bir yapıya sahipti ve esas olarak toprak ve arazi sahiplerine devredilmişti. Köylük alanlardaki yargıçlık yetkisi de bunların tekelindeydi. Bugünkü anlamda devlet gücü denen şey önemli oranda âdemi merkezi bir yapıya sahipti. Güçlü ve merkezi bir devlet yapısı, ancak 1500’lü yıllarda, feodalizmden kapitalizme geçişin tipik bir gelişmesi olarak ortaya çıktı. Eğer buna rağmen güçlü ve merkezi bir devlet yapısı ortaya çıkmışsa, bu durumda o, geç feodalizm ve erken kapitalizm döneminin devleti olarak ortaya çıkmış demektir.</p>

  <p><span style="font-weight:bold;">Mekânsal düzenleme</span></p>

  <p>Feodalizm döneminin mekânsal düzenlemesi, kapitalizme oranla yerel kalmaktaydı. Geniş bir alana yayılmış tarımsal üretim birimleri, küçük yerleşim merkezlerine (askeri açıdan tahkim edilmemiş) bölgesel birlikteliklerle bağlıydı: Soyluların oturduğu merkezlere (kaleler) vergiler ödenirdi, kent merkezlerinde açılan pazarlarda ise ürünler el emeği olan diğer ürünlerle değiş-tokuş edilirdi.</p>

  <p>Tarım bölgelerindeki yerleşim birimlerinde -gerçek anlamda köylerden bahsetmek mümkün değildir, çünkü her birim ancak birkaç çiftlik barındırıyordu- vergileri soylu toprak ağaları adına toplayan ve böylece ara bir sınıf oluşturan bir “üst yönetim” meydana gelmişti. Şahıslara ait olan bu arazilerin yanı sıra meralar da bulunuyordu: Çoğunlukla otlak olarak kullanılan bu meralar, hiç kimseye ait değildi ve bu nedenle bütün köylülerin ortak malıydı.</p>

  <p>11.yüzyılda (yeniden) inşa edilen ve bölgesel sınırları aşan ticari yollar, ilk dönemlerde tali bir rol oynamaktaydı, ancak zamanla feodalizmden kapitalizme geçişte önemli bir rol oynayarak yeni bir yapı oluşturdu. Bez üreten bölgeler (“Kuzey Batı Avrupa, yani Güney-Doğu İngiltere, Normandi, Flandern, Champagne, Maaş ve Aşağı Ren bölgesi” [Le Goff 1993, s. 13]) ürünlerini,</p>

  <blockquote style="margin: 0 0 0 40px; border: none; padding: 0px;">
    <p>güçlü kentleri olan iki sınır bölgesine [...]: İtalya’ya ve biraz daha az olmakla birlikte Provence, İspanya’ya ve aynı şekilde Kuzey Almanya’ya pazarlıyorlardı.” (Age.) “Kuzey ve Orta İtalya, Kuzey-Batı Avrupa’yla birlikte, ortaçağ Avrupa’sının bez ve kumaş merkezlerini oluşturuyordu ki, aynı zamanda bu bölgeler, eğer o dönemde herhangi bir sanayiden bahsetmek gerekirse, sanayi açısından en gelişmiş yerlerdi. Hanseatlar (Kuzey Almanya kentleri) ve İtalyanlar, Champagne ve Flandern’nin pazar ve fuarlarında Avrupa'nın bez ve kumaşlarının yanı sıra Kuzey’in ve Şark’ın besin ürünlerini ve baharatlarını satın alıyorlardı. (Age.)</p>
  </blockquote>

  <p>Sonuçta 13. yüzyıl Avrupa'sının ekonomik merkezlerini kuzeyde Hollanda'nın, güneyde ise İtalya'nın oluşturduğunu (Braudel 1990 III, s. 119) söyleyebiliriz. Ancak Champagne, yılda 6 kez kurulan fuarlarıyla bu iki merkezi bölgenin ortak pazarını meydana getiriyordu. Dokumacılık ilk Önceleri kuzeyde yoğunlaşmıştı.</p>

  <blockquote style="margin: 0 0 0 40px; border: none; padding: 0px;">
    <p>Bütün bunlara rağmen İtalya, 13. yüzyılda, ticari yöntemlerin ve tekniğin en çok geliştiği ticari güç olma unvanına sahipti. Avrupa'da altın sikkelerini ilk kez onlar tedavüle soktu; aynı şekilde kambiyo ve kredi sistemini de onlar geliştirdiler; ne var ki gerçek anlamda üretim işine girmeleri ancak 14. yüzyıldaki krizle birlikte, yani 100 yıl sonra mümkün oldu. Ara dönemdeyse dikkatlerini yabancıların ticari faaliyetine ve Kuzey’in bez üretimine verdiler ki zenginliklerini de esas olarak bunlara borçludurlar. (Braudel 1990 III, s. 118)</p>
  </blockquote>

  <p>Feodalizmden kapitalizme geçişteki süreçler, önce Orta ve Batı Avrupa'da, sonra da İngiltere ve İtalya'da çok önemli bir rol oynadı. Japonya feodalizmi ise böylesi bir süreçten geçmedi.</p>

  <p><span style="font-weight:bold;font-style:italic;">Muhalif hareketler</span></p>

  <p>Feodalizmi tasfiye etmeyi amaçlayan hareketler yoktu, ancak sistemin dinamizmiyle ve bununla ilişkili olarak ortaya çıkan gruplaşmanın saflarında bir iç muhalefet ortaya çıkmıştı. Örneğin sürekli kontrol altında tutulamayan yarı serflerin bilinçsizce işten kaçma girişimlerinin yanı sıra, serflikten kurtulmak için Elbe'nin doğusuna kaçan bir kesim de görülmüştü. Kuzey İtalya'nın kentleri hükümdarın isteğine boyun eğmeyi reddediyorlardı. Longuedoc ve Provence'in sakinleri, Papaya ve Katolik ruhban sınıfına başkaldırdı. Floransa ise daha 12. yüzyılda yabancı soyluların hâkimiyetine boyun eğmeyi reddetti ve sadece küçük bir azınlığın siyasi haklara sahip olduğu cumhuriyet benzeri bir yönetim oluşturdu. Bu arada Alman kentleri de soylularla karşı karşıya gelmişler ve kimi kentler konumlarını güçlendiren yasal haklara kavuşurken, kimisi de soylulardan tamamen bağımsızlaşmıştı. Hatta kentlerdeki zanaatkar loncaları, dış ticarette ustalaşmış soylulara karşı koyarak, eşit haklara kavuşmuşlardı. Daha fazla güç (aynı zamanda zenginlik) talebinde bulunan kilisenin üst yönetimi, keşişlerin katıldığı bir reform hareketinin başlamasına neden oldu: Zisterziyenserler<a href="../Text/Notlar.xhtml#nn19" id="n19"><sup>19</sup></a> yeniden “ora et labora” (dua et ve çalış) prensibine uygun olarak çalışma talebini dile getirirken, Fransizkanler<a href="../Text/Notlar.xhtml#nn20" id="n20"><sup>20</sup></a> de yoksulluk idealini yeniden vaaz ediyorlardı.</p>

  <p>Muhalefet görüşlerini, siyasi ve ekonomik değil, dini tezlerle ortaya koyuyordu. Zaman zaman tarikatlar (Koffler 1992 I, s. 199 vd.) ki muhalefet esas olarak tarikatlarda örgütlüydü, Hıristiyanlığın eşitlikçi tezlerine -tabii ki her zaman değil- başvuruyordu; örneğin Waldenserler (tarikatın adı kurucusunun adından geliyordu; Lyonlu Petrus Waldus aynı zamanda bir tacirdi) Provence'da; Albigenserler (Katharlar), esas olarak Languedoc (Baier 2002) ve Kuzey İtalya’da; Fransiskanlar -14. yüzyıldan bu yana- ve diğer mistik hareketlerse Aşağı Ren’de yerleşiklerdi ki bu bölge, uzun bir süreden bu yana tarım dışı etkinlikle geçimini sağlamaktaydı. Bir diğer hareketse, feodalizmin bağımlılık ilişkisine isyan ederek, feodalizm öncesinden arta kalan ilkel komünal toplum düzenini savunuyordu: İsviçre'nin bazı bölgelerinde yerleşik olan Waldenserlerin toplumsal karakteri tam da buydu. Hatta İsviçre’nin en eski kantonunun 1291 yılındaki baş kaldırışında, dinci bir tarikat muhalefeti olarak değil- feodal eğilimlere karşı (ilk bölgesel devlet olarak) muhalif duruşlar sergilediği belirtilmektedir.</p>

  <p>Dini içerikli hareketleri incelemeye devam edelim: Örneğin Katharlar, bunlar Hıristiyan saflardaki bir düşünce hareketi olarak dönemin güç ilişkilerinde araç olarak kullanılmışlardı. Bu hareket hem bazı yerel prenslerin merkezi güçlere (Fransız hükümdarlara ve Papalığa) karşı verdiği ayrılıkçı mücadelenin araçları oldular hem de bazı prenslerin kendi yerel güçlerini sağlamlaştırmak için kullanılmışlardı. Ancak bu dini hareketler çoğunlukla şu veya bu şekilde toplumsal yapıya entegre (örneğin Fransizkanlar) edilmişlerdi.</p>

  <p>Bunun gerçekleşemediği durumlardaysa -örneğin Katharların durumunda olduğu gibi- zalimce yok edilmişlerdi; hatta sisteme entegre edilmiş olan dilenci keşişler -Dominikanlar- bunların ezilmesinde yardımcı bir güç olarak bile kullanılmışlardı. Papa IV. İnnozenz (1252)’in talimatıyla engizisyon mahkemelerinde kullanılan işkence yöntemlerinin yanı sıra, 1347-1349 yılları arasındaki büyük veba döneminde Yahudilerin uğradığı pogromlar da o dönemdeki feodal düzenin iç çelişkilerinin keskinleştiğini gösteren işaretler olmalıdır. Yahudilere yönelik saldırıları, aynı zamanda yerel prenslerin borçlarını kapatmak için dönemin en zengin kesimi olan küçük bir azınlığa yönelik saldırısı olarak değerlendirebiliriz. Kimi zaman feodal hiyerarşiye yönelik halkçı tepkiler, hedef saptırmak için Yahudi azınlığa karşı kışkırtıldı ya da bu hareketler kendiliğinden Yahudileri hedef almıştı.</p>

  <p>İşkence ve antisemitizm 13. ve 14. yüzyıldan önce de vardı. Ancak bu tarihten sonra gözle görülür bir artış söz konusuydu.</p>

  <p>13.yüzyıldan sonra gaddarca uygulanan baskı yöntemleri, sadece baskı altında tutulan hareketlerin toplum içindeki derin etkisini değil, aynı zamanda antikçağdan sonra yeniden “modern” hale gelen güç ve egemenlik ilişkilerinin zalimliğini de göstermektedir.</p>

  <p><span style="font-weight:bold;font-style:italic;">Tarihsel dinamizm</span></p>

  <p>476 yılında İmparator Romulus’un tahttan indirilmesinden sonra Batı Roma İmparatorluğu da son bulmuştu. Doğu’da -Bizans İmparatorluğu olarak- 1453 yılına kadar devam etti. Ortak bir ticari coğrafyanın varlığı hâlâ devam ediyordu. Ancak bu durum, İslam’ın İspanyaya girişiyle ve hatta zaman zaman Frenk İmparatorluğunun sınırlarının içine kadar uzanmasıyla son bulmuştu (640-732).</p>

  <p>8.yüzyılda Karl Martell’in Batı Avrupa'da yerleşik hale getirdiği silah türlerinin -silahlı sipahiler- kökeni Araplara dayanıyordu. Bu kazanımın devam etmesi, üretimin yükselerek kalıcı hale gelmesini zorunlu kılıyordu -toprak- otlak<a href="../Text/Notlar.xhtml#nn21" id="n21"><sup>21</sup></a> (Feld-Gras-Wirtschaft) üretim tarzından, üç parçalı üretime geçiş: Çalışmayan sipahilerin köylüler tarafından beslenmesi gerekiyordu. Böylece yeni bir mülkiyet ilişkisi daha şekillenmişti: O güne kadar ortaklaşa yaşayan Cermen kavimlerinin bağrında imtiyazlara ve özel feodal emlâğa (tımar) sahip yeni bir soylu kesiminin doğmasına neden olmuştu; bu topraklar, onların geçimini sağlayacak kadar geniş ve verimli olmalıydı.</p>

  <p>Fransız tarihçi Georges Duby, 1950’li yıllarda, yönetim şekli olarak feodalizmin 1000’li yıllarda -980 ila 1050 yılları arasında- oluştuğunu ileri sürdü: Kökeni Roma İmparatorluğu’na kadar uzanan merkezi devlet yapısı -uzun bir aradan sonra Merowingerler, Karolingerler ve Tötonlar üzerinden- gücünü yerel iktidarlara devretmişti. (Duby 1952; Duby 1977) İmtiyazlı feodal emlâk (tımar), önceleri sadece bu hakkı veren hükümdarın ve teslim alan vasalın yaşam süresiyle sınırlıyken, çünkü bu imtiyaz, her iki taraftan birinin Ölümüyle yenilenmeliydi, artık merkezi devlet yapısının çözülmesiyle kalıcı hale geldi. Böylece toprak ağalığı sistemi yerleşmiş oldu. Ne var ki bu gelişme sadece Avrupa bölgesiyle sınırlıydı:</p>

  <blockquote style="margin: 0 0 0 40px; border: none; padding: 0px;">
    <p>Toprak ağalığı sistemi, İtalya'da Provence ve Burgund prenslerinin otoritesini tümden çözülmeye uğrattı. Bu çözülme hem Fransa'nın büyük bir kesiminde hem de İngiltere’nin tamamında başarıyla sonuçlandı. Germen eyaletlerinde ise 1000’li yıllarda henüz başlamamıştı. (Duby 1986, s. 25).</p>
  </blockquote>

  <p>Duby'nin “Mutation feodale” olarak adlandırdığı tez bugünlerde yeniden tartışılır hale geldi. (Barthelemy 1992)</p>

  <p>11. yüzyıldaki bir başka gelişme de köylülerin kısmi özgürleşmesiydi: Elbe'nin doğusundaki köylüler özgürleşirken, batısında da serflikten kurtulan yarı bağımlı köylüler, toprak ağalarından toprak kiralayabiliyor ve bunun karşılığında da hem üründen pay veriyor hem de ağanın çiftliğinde angarya hizmeti görüyorlardı. Köylülerin çıkarları, üretimin artmasıyla bir raddeye kadar karşılanabiliyordu. Tarım alanlarındaki insan sayısının ve ürün miktarının artması, yeni kentlerin kurulmasına ve varolanların da canlanmasına neden olmuştu; böylece kent sakinleri de kent soylularına (zanaatkarların tacirlere ve kent soylularına karşı mücadelesi) daha fazla kafa tutar hale geldiler ki bu da toplumun yeniden şekillenmesine neden olmuştu.</p>

  <p>Toprak soylularının köylülerden edindikleri ürün payı ve angarya işlerinden elde ettiklerinin çok fazla olmaması gerekir; en azından soylular bunun yeterli olmadığını belirtiyorlardı. 13. yüzyıldaki şövalye ağıtları (Minnegesang) ve şiirlerinde (Versepik) birçok köylünün zengin olduğuna, giyim ve kuşamıyla şövalyeleri taklit ettiklerine dair şikâyetler dile gelmektedir.</p>

  <p>Gelirlerin az olması nedeniyledir ki soylular ellerindeki silahlı güçleri, yağma ve çapul işlerinde kullanmaya çalışmışlardı: Alman şövalyeleri sadece Filistin’e yönelik haçlı seferlerinde (ilki 1096 yılında) değil, aynı zamanda Doğu ve Batı Prusya’nın yanı sıra, bugünkü Baltık ülkelerine yönelik de yağma hareketlerinde bulunuyorlardı. 1204’te Konstantinopolis haçlılarca işgal edildi. Venediklilerin denetimine geçen Konstantinopolis, Asya’yla (özellikle de Hindistan’la) yapılan ticaretin merkezi haline gelmişti. Burada satışa sunulan Avrupa ürünleri, esas olarak Yukarı İtalya, Kuzey ve Güney Almanya'da üretilmekteydi.</p>

  <p>Anlaşılan soyluların kontrol ettikleri köy ve kentlerden elde ettikleri gelirlerinin çok fazla olmaması nedeniyle, İskandinav ülkelerinden Doğu Avrupa ve oradan da Kuzey Almanya'nın ticaret kentlerine kadar uzanan ticaret yolları ve pazarlar üzerinden istedikleri oranda bir gelir elde edebiliyorlardı. Sosyal iktisatçılar bu dönemi (1300-1450) "kaotik 14. yüzyıl” diye adlandırıyorlar. 1300’lü yıllarda iklim değişikliği nedeniyle üretimde de büyük bir düşüşün yaşandığı kayıtlara geçmişti: Havanın soğumuş olması gerekir. İnsanların beslenme alışkanlıklarının değişmesinin en önemli nedenlerinden birinin de 1347 yılında Venedikli ve Cenevizli denizcilerin getirdikleri veba salgını olduğu belirtilmektedir. Nüfusta bir gerilemenin olması nedeniyle soyluların önemli bir artık değer kaynağı olan emek gücünde de bir azalma görülmüştür.</p>

  <p>“Kaotik 14. yüzyılın” çelişmeleri olgunlaşmakla kalmamış, 1453 yılında Türklerin Konstantinopolis’i fethetmesiyle keskinleşmişti de. Fetihle birlikte Hindistan ticaret yolu da kapanmıştı. Krizden çıkışın iki yolu vardı:</p>

  <ul>
    <li>Hâkimiyetin yeni bir devlet biçimiyle, mutlakiyetçilikle yeniden örgütlenmesi;<br /></li>

    <li>Yeni ticari yolların açılması: Portekizliler Afrika’nın etrafından dolaşan bir yol keşfetmişlerdi; İspanyollar da Amerika’yı keşfetmişlerdi ki her ikisi de 1500’lü yıllarda gerçekleşmişti.<br /></li>
  </ul>

  <p>Böylece kapitalizmin sanayisiz altyapısı 1500-1780 yılları arasında hazırlanmaya başlanmıştı; döneme has bu tip kapitalizme, serbest ticaretçi kapitalizm diyoruz.</p>
</body>
</html>
