<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>www.eskikitaplarim.com</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><br class="calibre2" /></p>

  <p class="calibre3"></p>

  <p class="calibre1"><b class="calibre4">&nbsp; &nbsp;</b></p>

  <p class="calibre1"><br class="calibre2" /></p>

  <p class="calibre1">.</p>

  <p class="calibre1"><br class="calibre2" /></p>

  <p class="calibre1"><br class="calibre2" /></p>

  <p class="calibre1"><span class="calibre4"><br class="calibre2" /></span></p>

  <p class="calibre1"><br /></p>

  <p class="calibre1"><br class="calibre2" /></p>

  <p class="calibre1"><br class="calibre2" /></p>

  <h1 class="calibre5" id="sigil_toc_id_1"><span class="bold">GİRİŞ</span></h1>

  <p class="calibre1">Irak askeri istihbarat servisi, <span class="italic">Estikhabarat</span> görevlilerine göre, Amerikalıların 1989'da bir gün Bağdat'a gelişleri, <span class="italic">Arap Gecelerinden</span> çıkma bir şey gibi görülmeliydi. Amerikanlar, CIA'le (Merkezi Haber alma Servisi) ve bir uydu keşif uzmanıyla birlikte, Alaaddin'in mağarasındakilerle rekabet edecek hazineleri taşıyarak gelmişlerdi; yıllarca süren amansızca bir savaşta, Irak'ın ezeli düşmanı olan İran'ın elinde tuttuğu toprakların hayret verici net, gizli uydu fotoğraflarıyla. Kişisel tilki siperleri bile, 99 cm'ye kadar sağlam tahlil yapabilen kameralar tarafından belirlenmişti (yani kameralar, çapı 99 cm kadar küçük olan nesnelerin bile net resimlerini çekebilmişti).</p>

  <p class="calibre1">Geniş bir masaya yayıldıklarında, renkli fotoğraflar düşmanın genel görünümünü gözler önüne seriyordu, bu Iraklıların kendi gizli uyduları olmadan yalnızca hayal edebilecekleri bir başarıydı. Her şey apaçık ortadaydı: cephe hattı pozisyonları, cephaneleri, topçu bölükleri, patlayıcı depoları ve destek hatları. Iraklılar sevinçlerini zorlukla gizleyebildiler; çünkü bu istihbarat sayesinde artık İranlılar üzerinde sonuca götüren bir üstünlük elde etmeleri an meselesiydi.</p>

  <p class="calibre1">Ve bu da yetmezmiş gibi, CIA analizcileri, bazı fotografik araçlar sayesinde havadaki röntgenci gözlerden saklanma yöntemlerini nasıl ortaya çıkardıklarına dair bazı püf noktaları anlatmaya devam etti; gündüz saatlerinde ağır silah parçalarının harabe evlere gizlenmesi, incelikli kamuflaj düzenlemeleri, ısı yayılımını maskeleyecek özel araçlar (ve kızılötesi kameralar kullanan hatıl uydular) ve gizli uydu kameralarını şaşırtmak için yığınlar halindeki geniş kanalizasyon boruları arasına gizlenen füzeler. İraklılar çok dikkatlice dinledi -her şey açıklığa kavuştu; hatta fazla dikkatli.</p>

  <p class="calibre1">Her ne kadar Iraklılar casusluk sihirbazlığından etkilenseler de, olayın ciddiyeti Iran-Irak Savaşı'nda kazanma olasılıklarına etki etmeye çalıŞan gizli Amerikan girişiminden çok daha fazlaydı. Amerikan gizli uydu fotoğraflarının Bağdat'ta masaya yatırılması modern zamanların en muazzam istihbarat gaflarından biri oldu. Bu, çok yönlü bir başarısızlıktı; Bush yönetiminin gizli yardımları ve en az Amerikan yatırımıyla Irak'ın, İran'daki radikal Humeyni rejimi tehlikesini alt edebileceği inancı ile; Bağdat'a yapılan gizli Amerikan yardımının güya Saddam Hüseyin'in totaliter devletindeki ılımlı kişileri artıracağı ve sonuçta bu yardımın Hüseyin'in toprak elde etme hırsına ket vurup, onu Amerikan çıkarlarına doğru iteceği yanılgısından oluşuyordu. Amerikanlar bu budala varsayımlara öyle inandılar ki, Hüseyin'e gizli bir silah hattının açılmasını kabul ettiler, buna ek olarak Washington'un ısrarlarıyla ingiliz İstihbaratı da benzer bir silah hattı açtı. Bu silah akımı, İranlı düşmanlarını püskürtmeye çalışan Hüseyin'in, aynı zamanda tüm Ortadoğu'yu tehdit eden birinci sınıf stratejik bir güç haline gelmesine neden oldu.</p>

  <p class="calibre1">Ama bu en kötüsü değildi. İki yıl sonra Körfez Savaşı patlak verdiğinde, Iraklılar yararlı CIA görüşmelerinden çok şey öğrenmiş olacaklardı. En önemlisi, alçak menzilli Scut füzelerini röntgenci gözlerden nasıl saklayacaklarını biliyorlardı. Müttefiklerin üstün hava kuvvetlerine, gizli uydular ile keşif uçaklarından elde edilen 24 saat kesintisiz yayına rağmen, Iraklılar Scutların pek çoğunu usta kamuflaj yöntemleri ve dağıtım düzenekleriyle saklamayı başarmıştı. Bunun sonucunda ezici Müttefik üstünlüğü bile, Irak'ı İsrail ve Suudi Arabistan'a Scut füzeleri fırlatmaktan alıkoyamamıştı. Bu füzeler yüzünden ölen İsrailliler ile Amerikalıların sayısı eski bir dersin altını çizdi: "İstihbarat hatasının bedeli daima kanla ödenir."</p>

  <p class="calibre1">Körfez Savaşı'nın ilk dönemki tarihçesi, Hüseyin'in Kuveyt'i işgaline yol açan bir dizi Amerikan istihbarat hatasından çok az bahseder, bu aslında pek de şaşırtıcı olmayan bir yanılgıdır. Geleneksel olarak tarih bilimi, dünya olaylarının gelişiminde istihbaratın oynadığı rolü gözden kaçırma eğilimindedir, özellikle bu yüzyılda. Bu durum, kısmen devlet ilişkilerinde algının oynadığı önemli rolün göz ardı edilmesinden kaynaklanır; ama temelde istihbarat tamamen anlayışla alakalıdır. Ama tarihi, bazen kontrolleri dışındaki kuvvetler tarafından etkilenen ve harekete geçirilen anahtar oyuncularıyla birlikte tamamen çizgisel olarak sunma eğilimi vardır.</p>

  <p class="calibre1">Yakın zamandaki bir örneği yinelersek, Körfez Savaşı'na katılanları amansızca dipsiz bir kuyuya iten anlayışı çözmeden savaşı tam olarak anlamak mümkün değildir. Mesela, George Bush'u, Saddam Hüseyin gibi bir adamın Amerikan müttefiğine çevrilebileceği sonucuna iten neydi?</p>

  <p class="calibre1">Saddam Hüseyin'e, Amerikanlar ve müttefiklerinin, Kuveyt gibi önemsiz bir kara parçası için savaşmayacaklarını düşündüren neydi? Cevap, farklı anlayışlar; ama bu anlayış farklılığını anlamanın tek yolu onun arkasında yatan istihbaratlardır ve bu anlayışlar onları şekillendiren istihbaratı bilmeden anlaşılamazlar.</p>

  <p class="calibre1">Kabul etmek gerekir ki, bu doğal süreçle baş etmek hiç de kolay değildir. Tarihçilerin ve gazetecilerin dünya olaylarında istihbaratın rolünü anlamaya çalışırken kullandıkları yöntem; karanlık ve karmakarışık bir gizemi, paradoksu, çelişen gerçekleri, kayıp ya da değiştirilmiş kayıtları, nesnel olmayan anıları, gizliliği, "makul yadsınabilirliği" ve bazen, kati yalan ifadeleri yonta yonta ayıklayıp, yanlış ya da uydurma bilgi vermemekten geçer.</p>

  <p class="calibre1">İstihbarat dünyasının bir eşi daha yoktur; çünkü başka hiçbir alanda insan çabası gölgeler içinde icra edilmez. Zaruri olarak görülse de (dünyadaki her millet hükümete bağlı bir çeşit istihbarat teşkilatı işletir) yine de dünya siyaset sisteminin karanlık yüzünü temsil eder; kökeninde de, devlet tarafından resmen onaylanmış röntgenciliğe denk gelir.</p>

  <p class="calibre1">Casusluk, Yunan şehir-devletlerinin varolduğu <span class="italic">"proxenos"</span> (temsilci) diye adlandırılan özel sefirlerin bir savaş şehrinden diğerine gönderildiği günlerden bu yana hep kötü bir üne sahip olmuştur. Önceleri, sefirler "tanrı misafiri" olarak onurlandırılıp, onlara değişik imtiyazlar verilmiştir; çünkü eski Roma'da eşraf ve hanedan evlerine intisap eden kişiler, yanaşma (onurlu misafir) olarak görülürdü. Ne yazık ki, bu yanaşmaların <span class="italic">"proxenos"un</span> potansiyel casus yönünü ortaya çıkarması çok zaman almadı ve böylece devlet istihbaratı doğdu. Bazı şehir devletleri, sefirlerin onların ev sahipliğini kötü amaçları için kullandığını keşfedince ortaya çıkan skandal "resmi casus" unvanının parlaklığını donuklaştırdı ve casusluk sadece toplumun ayak takımı tarafından yürütülebilecek, zaruri bir kötülük olarak siyasi ilişkilerin ölüler ülkesine sürüldü.</p>

  <p class="calibre1">Sonraki bir düzine yüzyıl içinde, casusluk "karanlık bilimler"e indirgendi ve siyasi ilişkilerden tamamen ayıklandı. Bu durum öldürücü bir mücadeleye kitlenmiş iki savaşçı ülke, İngiltere ve Fransa'nın bulunduğu 16. Yüzyıl Avrupası'nda değişti. Sadece birkaç millik okyanus ile ayrılan bu iki krallık, birbirlerine karşı açık ve gizli savaşlara kadar giden uzun soluklu, siyasi bir düşmanlık besliyorlardı. Birbirlerine karşı oluşturdukları bu tehlike karşısında, bir diğerinin ne yaptığını ve planladığını takip etmek için organize olmuş, sistematik bir istihbarat birimine hayati bir ihtiyaç hissettiler. Ve bu vazifeyi yalnızca devlet tarafından yönlendirilecek ve yine devlet tarafından parasal kaynak sağlanacak bir organizasyon gerçekleştirebilirdi. Başka bir deyişle, bir mülki istihbarat bürokrasisi.</p>

  <p class="calibre1">Bir sonraki yüzyılda casusluk, var olan ve varsayılan düşmanları denetlemek için uluslar tarafından yönetilen (casusların meşhur eski tabiriyle) "istihbaratçılar" ağı ile. birlikte Avrupa devlet yönetimi sanatının kökleşmiş bir parçası haline geldi. Bu istihbarat birlikleri, yapısal açıdan, Kraliçe Elizabeth'in baş casusu Francis Walsingham tarafından kurulan örneği izledi; onun istihbarata getirdiği yenilikler, dış istihbarat birimleri oluşturmak için istihbarat şebekelerinin bölümlere ayrılmasını, düşman casusların ve Kraliyet'e karşı dahili muhaliflerin hareketlerini denetleyen karşı istihbarat teşkilatlarının kurulmasını içeriyordu.</p>

  <p class="calibre1">19. yüzyılın sonlarına doğru, hızlı teknolojik değişimler -özellikle askeri teknolojide- Avrupa'da "tepenin diğer tarafında neler olduğunu" ortaya çıkarmak için yeni yöntemler arayan siyasi gerginlikle birleşti. Kitlesel orduların telgraf ve demiryollarıyla kaynaştığı, savaşların ezici güçler arasında ve ani bir süratle patlak verdiği bir zaman için istihbarat kaçınılmazdı. Tehlike anında uyarılmayan bir ulus, bir öğleden sonra kolayca mağlup edilebilirdi.</p>

  <p class="calibre1">Bu nedenle uluslararası diplomasi, oyun alanını tanımlamaya başladı. Diplomatik ilişkiler üzerine yapılan uluslararası anlaşmalar, resmi casusluğu açıkça kabul eden bir sistemi ilk kez düzene soktu. Bugüne kadar geçerli kalan bu anlaşmalar, ulusların denizaşırı elçiliklerine askeri ataşeler yerleştirmelerine izin veriyordu. Bu ataşeler, resmi olarak kendi uluslarının silahlı kuvvetlerini temsil ediyordu; ama herkesin az çok farkında olduğu gibi, diplomatların dolaylı olarak gizledikleri gerçek fonksiyonları, kendilerine ev. sahipliği yapan ulusun askeri güçlerini dikizlemek ve bunlar üzerine istihbarat toplamaktı. İstihbaratın hemen hemen yalnızca askeri güç ve düşmanların gizli potansiyeliyle (hükümet istihbarat teşkilatları çoğunlukla askeriye tarafından yönetiliyordu) ilgilendiği bir zamanda, bu ataşeler hayati bir görev üstlendiler.</p>

  <p class="calibre1">Bu uluslararası anlaşmalarda üstü kapalı bir taviz vardı; casusluk -dünyanın ikinci en eski uzmanlık alanı- politika içine öyle yerleşmişti ki, onu göz ardı etmeye çalışmanın bir manası yoktu. Böylece, anlaşmalar casusluğu kontrol edecek yöntemler aradılar; nasıl ki Cenova Sözleşmesi kaçınılmaz olan bir başka savaşın ortaya çıkışını kontrol etmeye çalışmışsa. Diplomatları tutuklamadan muaf kılma uygulamaları, deniz aşırı elçiliklerin dokunulmaz, bağımsız alanlar olarak addedilmesi, yetkili bir diplomatın "resmi casusluk" kurallarını ihlalinde izlenecek belirli yasaların oluşturulması, uluslararası ilişkiler bünyesinde casusluğu bir düzene bağlama çabasının parçalarıydı. Bu çabanın etkisi, boksu, düzenli ve "medeni" bir spor yapan Marquis of Queensberry kurallarının etkisine benziyordu.</p>

  <p class="calibre1">Centilmen diplomatlar, yirminci yüzyılın istihbarat dünyasında meydana gelecek dramatik değişimi önceden göremeyebilirlerdi; çünkü bu değişim yalnızca hükümet istihbarat bürokrasisinde izlenen sabit bir büyümeyle değil, aynı zamanda en azından bazı casus teşkilatlarının John Le Carre'nin söylediği "jeopolitik simyager"e -hükümetlerin devrilmesi, ekonomik dengenin bozulması, bilinen düşmanların suikastı- dönüşmesiyle ön plana çıkmıştı.</p>

  <p class="calibre1">Öyle bir gün gelecekti ki, bir istihbarat birimi İran ve Guatemala hükümetlerini çok kullanılmış bir mendil gibi kenara atarken, diğer bir istihbarat birimi kendi isteklerini Polonya ve Çekoslovakya insanlarına empoze edecekti; ama böyle bir günün geleceğini 19. yüzyılda anlayabilecek pek fazla insan yoktu.</p>

  <p class="calibre1">Kısmen, bu yüzyılda böyle operasyonlar önceden tahmin edilebildiği için, tarihin onların gerçek önemini göz ardı etmiş olabileceği hissi doğuyor. Küçük ama büyümekte olan bir tarihçiler grubu tüm dikkatini, modern tarihte "kayıp boyut" denilen konu üzerinde yoğunlaştırmaya başladı. Bu tarihçilerin düşünmesi gereken çok şey var tabi. Mesela, ingiliz istihbaratının Almanya'yı yenilmez bir askeri güç olarak görmesi, İngiliz Hükümeti'nin 1938'de Hitler ile karşı karşıya gelmekten kaçınıp, ünlü Münih Anlaşması'nı imzalama kararı almasında nasıl bir rol oynadı? Hangi istihbarat, 1914'ün Avrupa güçlerinin her birini, sahip oldukları askeri örgütlerle rakiplerini büyük bir savaşta kolaylıkla yenebileceklerine ve böyle bir savaşın uzun sürmeyeceğine (veya Fransız generallerin ordularına söylediği gibi, 1914'ün Ağustosu'nda "yapraklar düşmeden önce" evlerinde olacaklarına) inandırdı? Hangi istihbarat Amerika'yı, Kuzey Vietnam'ı (Vietnam'ı birleştirme) amacından vazgeçirmek için, sadece Amerikan askeri gücünün hafif bir esintisin yeterli olacağına ikna etti?</p>

  <p class="calibre1">Bu "kayıp boyutu" anlama çabaları, 1974'te İngiliz Hükümeti'nin onlarca yıllık şaşırtıcı bir sırrı açıklamasıyla hız kazandı. Bu sır: İkinci Dünya Savaşı sırasında kod adı ULTRA olan bir operasyonun hemen hemen tüm Alman kodlarını kırmayı başarıp Müttefikleri Hitler'in askeri planları hakkında önceden bilgilendirdiği gerçeğiydi. Bu açıklama, savaş tarihinin çok geniş çaplı bir şekilde yeniden ele alınmasına neden oldu; çünkü şimdi tüm Müttefik kararları ULTRA'nın ışığı altında yeniden değerlendirilecekti.</p>

  <p class="calibre1">Benzer şekilde Amerika Birleşik Devletleri'nde 1970'lerde, Amerikan istihbarat topluluğunun Soğuk Savaş sırasında gösterdiği güç gösterisi (ve suistimali) hakkındaki açıklamalar, tüm ülke endüstrisinin yakın geçmişi yeniden ele alması için esin kaynağı oldu. Bunun sonucunda dile getirilen sorular -bu topluluk politikacıların anlayışlarını nasıl şekillendirdi, yoksa istihbarat teşkilatları, kendi dış politikalarını oluşturan "azgın filler miydi"- sorumluluk, başkana ait güç ve dış politikanın kontrolü konularına işaret ederek, Amerikan demokratik sistemine bazı imalarda bulundu.</p>

  <p class="calibre1">Bu sorunlar tamamen Amerika'yı ilgilendirmesine rağmen, onların bir kısmı diğer ülkelerdeki tarihçilerle paylaşıldı; özellikle Doğu Avrupa Komünist rejiminin yıkıntıları arasında ortaya çıkan istihbarat yığmlarıyla karşı karşıya kalan tarihçilerle. Doğu Avrupa'nın kendi saklı tarihi bu kağıt yığınları içinde varlığını sürdürürken, o ülkenin insanları, kendi istihbarat ve gizli polis teşkilatlarının nasıl yayılımcı bir şekilde onların yaşamlarına ve kaderlerine nüfuz ettiğini çok uzun yıllar sonra anlayacaklardı.</p>

  <p class="calibre1">Ama sonuçta tüm bunlardan çıkarılacak bir ders, tarih ile istihbaratın kesiştiği noktada tekerrür eden bir tema var; bu da en iyi Francis Bacon'un ünlü vecizesiyle özetlenebilir: "Bilgi güçtür."</p>

  <p class="calibre1">Bu kitap "kayıp boyut" ile baş etmeye çalışan bir girişimin ürünüdür. İstihbarat operasyonlarını inceleyen bir dizi durum çalışmasını ele almıştır. Bu çalışmalar kendi bünyesinde, görkemli başarıları, sefil yenilgileri, kolay sınıflandırılamayan gariplikleri barındırır. Karşı-istihbarattan kod kırmaya kadar pek çok farklı alanda sınıflandırılan bu istihbarat operasyonlarının hepsi ortak bir özelliği paylaşır: 20. yüzyıl tarihinin gidişatına etki etmiş olmaları.</p>

  <h1 class="calibre5" id="sigil_toc_id_2"><span class="bold">SÖZLÜKÇE</span></h1>

  <p class="calibre1">İnsan emeğinin yer aldığı diğer pek çok alan gibi, casusluğun da kendine özel bir dili vardır. Bu kitapta, ben her ne kadar casusluk mesleğine yönelik özel terimleri kullanmamaya özen göstersem de, normal dilde karşılığı olmayan bazı terimleri kullanmak kaçınılmazdı. Bu terimler:</p>

  <p class="calibre1">AJAN: Bir ulusun istihbarat servisi hizmetinde çalışan, düzenli maaşa bağlanmış ve devlet memuru statüsündeki casus.</p>

  <p class="calibre1">PİSTON: Önemli bir idari, politik ya da mesleki pozisyonda yer alan ve izlenecek politikanın belirlenmesinde aktif rol alan ajan/maşa.</p>

  <p class="calibre1">AJAN PROVOKATÖR: Genellikle karşı-istihbarat ya da polis teşkilatına bağlı olarak siyasi örgütlerin içine gizlice sızıp, örgüt içinde yasadışı eylemleri ya da şiddet gösterilerini kışkırtarak örgütün itibarını sarsmakla görevlendirilmiş ajan.</p>

  <p class="calibre1">MAŞA: Bir istihbarat servisi tarafından istihbarat kaynağı olarak görev yapması ya da kendi ana vatanında buna benzer görevleri yerine getirmesi için para karşılığında ya da politik inançları yüzünden üyeliğe kaydedilen kimse.</p>

  <p class="calibre1">SİYAH ÇANTA HİLESİ: Önce gizli belgelerin ele geçirilip kopyalanması, sonra da bu belgelerin aynı şekilde geri götürülmesi için uygulanan hırsızlık operasyonu. Bu operasyonlar, sıkı bir eğitimden geçmiş ve belgelerin kopyalandığını ele verecek her türlü belirtiyi ustalıkla gizleyebilen gruplar tarafından yürütülür.</p>

  <p class="calibre1">KARALAMA PROPAGANDASI: Aslında komşu ülkelerdeki düşman istihbarat servisleri tarafından başlatılan ve muhalif grupların kendi ülke sınırları içinde ya da sınırların hemen ötesinde kurulan "gizli" bir radyo istasyonundan yaptıkları propaganda. Bu propagandalar çoğunlukla ülke hükümetine olan güveni sarsmak için anlaşmazlık ve karışıklık çıkarmak amacıyla yapılır.</p>

  <p class="calibre1">İSPİYON: Karşı-istihbarata bir ajanın ya da maşanın kimliğinin açıklanması. Bu ajanlara Amerikan istihbarat tabiriyle "yanık" adı verilir. Bir istihbarat teşkilatının, kimliği ele verilen ajan ya da maşa hakkında diğer istasyonları uyarmak için gönderdiği resmi ihbarnameye de "yanık ihtarı" denir.</p>

  <p class="calibre1">KUYRUK TEMASI: Bir ajan ya da maşa ile denetçi subay ya da kontrol ajanının elde ettikleri malzemeleri değiş tokuş etmek amacıyla kalabalık, açık mekanlarda karşı-istihbarat ajanlarını yanıltmak için gerçekleştirdikleri ani ve görünüşte kazara meydana gelen temas.</p>

  <p class="calibre1">DENETÇİ SUBAY: Ödeme konularında, istihbarat toplamaya ilişkin mevzularda ve diğer detaylarda ajanları ya da maşaları denetlemekle görevli ajan (ya da bir şebekenin "halkası"). Ayrıca "kontrol ajanı" olarak da adlandırılır.</p>

  <p class="calibre1">İSTASYON ŞEFİ: Deniz aşırı istihbarat birliklerine başkanlık yapan ve genellikle elçilik personelinin bir parçası (herhangi bir tutuklama söz konusu olduğunda diplomatik dokunulmazlığı olması açısından) olan ajan. Sovyet istihbaratında bu tür ajanlar <span class="italic">rezident</span> olarak bilinir.</p>

  <p class="calibre1">ŞİFRE: Gizli mesajları saklamak için kullanılan bir yöntem: Mesajların özel bir sisteme göre yeniden düzenlenmiş harflerle yazılması. Sistem içinde, şifrelenmiş mesajın çözülmesini sağlayan bir "anahtar" bulunur ve şifreli mesaj ancak bu anahtara sahip biri tarafından okunabilir.</p>

  <p class="calibre1">KOD: Şifreden farklı bir mesaj gizleme yöntemi: Değişmeyen bir sistem içindeki farklı kelime ve rakamların, düzyazının yerini alması. Kodlanmış bir mesaj ancak sisteme erişimi olan bir kişi tarafından okunabilir -bunun için genellikle sistemdeki kelime ve rakamları listeleyen bir kod kitabı kullanılır.</p>

  <p class="calibre1">MASKE: Bir ajanın istihbarat teşkilatıyla olan temaslarını gizlemek için kullandığı örgütsel ya da başka türlü bir örtü.</p>

  <p class="calibre1">GİZLİ FAALİYET: İstihbarat teşkilatının, başka bir ülkedeki politik değişimleri etkilemek için hedef ülkenin siyasi ya da ekonomik yapısına karşı düzenlediği, el altından yürütülen çalışmalar. Bu çalışmalar genellikle mevcut rejimi sallantıya getirmek için yapılır.</p>

  <p class="calibre1">ŞİFRE ÇÖZÜCÜ: Şifrelemede kullanılan anahtarı çözüp, şifreyi kırmakla görevli eğitimli uzmanlar. Modern şifre sistemlerinin giderek daha karmaşık bir hale gelmesi üzerine, bugün pek çok şifre analizcisi bilgisayar yapımı şifreleri çözmek için muazzam bilgisayarlarla çalışan matematikçilerdir.</p>

  <p class="calibre1">KUYTU: Genellikle umumi bir mekanda bulunan, ajanların yüz yüze gelmeden mesajlarını değiş tokuş ettikleri ve kimi zaman elde ettikleri materyalleri bıraktıkları mevzi. Tipik bir kuytu, insanların dikkat etmeyeceği tenha bir köşe ya da çatlaktır. Sovyet istihbarat tabiriyle <span class="italic">dııbok</span> olarak da bilinir.</p>

  <p class="calibre1">YEM: Dikkati daha önemli ajanların üzerinden farklı bir noktaya çekmek amacıyla bilerek feda edilen ajan ya da maşa.</p>

  <p class="calibre1">YANLIŞ BİLGİ (DEZENFORMASYON): Başka bir ülkenin istihbarat servisini yanlış yönlendirmek ya da karışıklığa sebebiyet vermek için dizayn edilmiş çok az gerçeklik payı olan ve dikkatlice çarpıtılmış bilgi.</p>

  <p class="calibre1">KILIF / PARAVAN: İstihbarat servisinin ajanlarına ve maşalarına maske sağlayacak, meşru görünen bir kurum. Bu kılıf hayır kurumundan anonim şirketine kadar pek çok değişik şekilde sağlanabilir.</p>

  <p class="calibre1">YASADIŞI: Sovyet istihbaratında, yabancı bir ülkede hayali bir kimlik maske ve bir meslek altında çalışan ajan.</p>

  <p class="calibre1">YASAL: Sovyet istihbaratında, yabancı bir ülkede tutuklamaya karşı dokunulmazlık sağlamak için diplomatik maske altında görevini yerine getiren ajan.</p>

  <p class="calibre1">RİVAYET: Bir ajanın gerçek kimliğini saklamak amacıyla oluşturduğu sahte biyografi.</p>

  <p class="calibre1">POSTA KUTUSU: Mesajları iletmek için gidip gelen maşa. Ayrıca "siluet" olarak da bilinir.</p>

  <p class="calibre1">KÖSTEBEK: Hedef ülkenin siyasi, istihbarat ya da askeri yapısı içinde, kilit pozisyona ulaşıp önemli istihbarat sağlaması için yerleştirilmiş olan ajan.</p>

  <p class="calibre1">TEK SEFERLİK BLOKNOT: Bir bloknot ile gelişi güzel rakamların olduğu kağıt destesini kullanan şifre makinesi. Her bir kağıt yaprağı sadece bir mesajın şifrelenmesinde kullanılır ve sonra atılır. Bu kağıt yapraklarından her biri yalnızca makinenin diğer ucunda aynı bloknota sahip bir kişi tarafından okunabileceği için sistem teorik olarak kınlamaz.</p>

  <p class="calibre1">PLAYBACK: Gizlice bağlantı kurulan bir ajan radyosuna yanlış bilgi yayını yapma. Alman istihbarat terminolojisinde <span class="italic">fimkspiel</span> (radyo oyunu) olarak bilinir. Karargahı, bu konuda uyarmak için ajanlar vericilerine özel bir "uyarı anahtarı" yerleştirir; bu genellikle özel bir kelime ya da deyimdir.</p>

  <p class="calibre1">UYKUCU: Normal yaşamına devam edecek şekilde yabancı bir ülkeye yerleştirilen ve bir emir gelene kadar hiçbir casusluk operasyonu yürütmemesi emredilen ajan.</p>

  <p class="calibre1">İSTASYON: Yabancı bir ülkedeki istihbarat teşkilatının çoğunlukla elçilik içinde yer alan bürosu.</p>

  <p class="calibre1">SIZINTI: Yabancı bir ülkenin elçiliğine ya da istihbarat karargahına giren ve genellikle para karşılığında casus olarak çalışmaya gönüllü olan maşa. İstihbarat teşkilatları bazen kasıtlı olarak ajanlarından birini yanlış bilgi akımını sağlaması için diğer tarafa gönderir; böyle ajanlara "sarkaç" denir.</p>

  <h1 class="calibre5" id="sigil_toc_id_3"><span class="bold">CASUSLUĞUN KRALLIKLARI</span></h1>

  <p class="calibre1">20. yüzyıl zaman zaman "casusluğun yüzyılı" olarak adlandırılır; bu dönemde, mülki casus teşkilatları kurumsallaştırılmıştır. Kayıtlı tarihin hiçbir döneminde, bu kadar çok insan ve bu kadar çok hazine satın alınamayacak bir dünya metasının takibine adanmamıştır: Bilgi. Böyle organizasyonların binlercesinin içinden sadece birkaç tanesi dünya tarihinin seyrinde önemli bir etki oluşturmayı başarmıştır. Bunların çoğu, kitap boyunca kısaltmalarıyla tekerrür edecektir. Okuyucunun rahatı açısından bu organizasyonların tam açılımlarını ve ulusal bağlantılarını içeren bir liste aşağıda verilmiştir:</p>

  <p class="calibre1">Avustralya</p>

  <p class="calibre1">• Avustralya Gizli Haberalma Servisi (ASIS, M09 olarak da bilinir), Avustralya Gizli İstihbarat Örgütü'nün (ASIO) varisi olan teşkilat.</p>

  <p class="calibre1">• Savunma İşaretleri İdare Meclisi (DSD), istihbarat bildirimi.</p>

  <p class="calibre1">Kanada</p>

  <p class="calibre1">• Kanada Güvenliği İstihbarat Servisi (CSIS), Kanada Kraliyeti Yüksek Polis-Güvenlik Servisi'nin varisi olan teşkilat.</p>

  <p class="calibre1">• Ulaştırma Güvenlik Teşkilatı (CSE), ulaştırma istihbaratı.</p>

  <p class="calibre1">Çin</p>

  <p class="calibre1">• <span class="italic">Guojia Anqouanbi</span> (Devlet Güvenlik Bakanlığı)</p>

  <p class="calibre1">• <span class="italic">Te</span> WU (Merkezi Dış İrtibat Departmanı)</p>

  <p class="calibre1">• <span class="italic">Quingbao</span> (Askeri İstihbarat)</p>

  <p class="calibre1">Küba</p>

  <p class="calibre1">• <span class="italic">Direccion General de Intelligencia</span> (DGI, İstihbarat Servisi)</p>

  <p class="calibre1">Fransa</p>

  <p class="calibre1">• <span class="italic">Directorate Generale de la Securite Exterieure</span> (DGSE), <span class="italic">Service de Documentation Exterieure et de Contre-Espionage</span> (SDE-CE)'nin varisi olan teşkilat.</p>

  <p class="calibre1">• <span class="italic">Groupement de Communications Radioelectriques</span> (GCR), haberalma servisi.</p>

  <p class="calibre1">• <span class="italic">Direction du Renseignements Militaires</span> (DRM), Fransız Genel Kurmaylığı; askeri istihbaratı <span class="italic">Deuxieme Bureaunin</span> varisi olan teşkilat.</p>

  <p class="calibre1">• <span class="italic">Direction de la Surveillance du Territoire</span> (DST), karşı-istih-barat.</p>

  <p class="calibre1">Almanya</p>

  <p class="calibre1">• <span class="italic">Amt Ausland Nachrichten und Abwehr (Abwehr,</span> Dış Savunma İstihbarat Servisi) 1944'de <span class="italic">Sicherheitsdienst</span> tarafından ilhak edilmiştir.</p>

  <p class="calibre1">• <span class="italic">Sicherheitsdienst</span> (SD, Gizli Servis), 1945'te dağıldı.</p>

  <p class="calibre1">• <span class="italic">Gehlen Org,</span> 1954'te dağıldı.</p>

  <p class="calibre1">• <span class="italic">Bundes Nachrichten Dienst</span> (BND, Federal İstihbarat Servisi)</p>

  <p class="calibre1">• <span class="italic">Bundesamt für Verfassungsschutz</span> (BfV, Federal Anayasa Muhafaza Ofisi), karşı-istihbarat</p>

  <p class="calibre1">• <span class="italic">Geheime Staatspolizei</span> (Gestapo, Gizli Devlet Polisi), 1945'te dağıldı; karşı-istihbarat</p>

  <p class="calibre1">İran</p>

  <p class="calibre1">• <span class="italic">Savama</span> (Ulusal Bilgi ve Güvenlik Servisi)</p>

  <p class="calibre1">Irak</p>

  <p class="calibre1">• Al Mukharbarat (Genel İstihbarat Departmanı)</p>

  <p class="calibre1">• Estikhabarat (Askeri İstihbarat)</p>

  <p class="calibre1">İsrail</p>

  <p class="calibre1">• <span class="italic">Mossad Letafkidim Meyouch hadim (Mossad,</span> İstihbarat ve Özel Vazifeler için Merkezi Kurum)</p>

  <p class="calibre1">• <span class="italic">Aman</span> (Askeri İstihbarat)</p>

  <p class="calibre1">• <span class="italic">Sherlut Bitachon Kalalı</span> (Shabak, Genel Güvenlik Servisi), karşı-istihbarat</p>

  <p class="calibre1">Japonya</p>

  <p class="calibre1">• Kempei Tai (Askeri Polis), 1945'te dağıldı; karşı-istih<span class="calibre6">barat</span></p>

  <p class="calibre1">• Naicho (Dış İstihbarat)</p>

  <p class="calibre1">Libya</p>

  <p class="calibre1">• <span class="italic">Mukhabarat</span> (Merkezi Güvenlik Bürosu)</p>

  <p class="calibre1">Rusya</p>

  <p class="calibre1">• Dış İstihbarat Servisi (FIS), Sovyet KGB'sinin varisi olan teşkilat.</p>

  <p class="calibre1">Rusya Federasyonu</p>

  <p class="calibre1">• Çeşitli Sovyet İstihbarat organlarının varisi olan teşkilat: Merkezi İstihbarat Servisi (CIS)</p>

  <p class="calibre1">• <span class="italic">Glavnoye Razevedyaltelnoye</span> (GRU), askeri istihbarat</p>

  <p class="calibre1">Güney Kore</p>

  <p class="calibre1">• Milli Güvenlik Planlama Teşkilatı (ANSP), Güney Kore Merkezi İstihbarat Teşkilatı (KCIA)'nin varisi.</p>

  <p class="calibre1">Sovyetler Birliği</p>

  <p class="calibre1">• <span class="italic">Chrezuyehainaya Komissiya po Borbe s Kontrrevolutisnei i Sabottazhem</span> (CHEKA, Karşı Devrim ve Sabotaja Karşı Olağanüstü Komisyon), daha sonra KGB <span class="italic">Komit Gosudarstvennoy Bezopasnosi</span> (KGB, Devlet Güvenliği için Levazım Dairesi) içinde yeniden organize olmuştur ve 1990'da FIS içinde eritilmiştir.</p>

  <p class="calibre1">Britanya Krallığı</p>

  <p class="calibre1">• Gizli Haberalma Servisi (SIS), MI6 olarak da bilinir.</p>

  <p class="calibre1">• Güvenlik Servisi (MI5), karşı-istihbarat</p>

  <p class="calibre1">• Hükümet Haberalma Merkez Bürosu (GCHQ), Hükümet Kod ve Şifre Okulu (GCCS)'nun varisi.</p>

  <p class="calibre1">Birleşik Devletler</p>

  <p class="calibre1">• Merkezi Haberalma Servisi (CIA)</p>

  <p class="calibre1">• Milli Güvenlik Teşkilatı (NSA), haberalma birimi</p>

  <p class="calibre1">• Federal Araştırma Bürosu (FBI), karşı-istihbarat</p>

  <p class="calibre1">Vietnam</p>

  <p class="calibre1">• <span class="italic">Bo Cong An</span> (SRGV, Vietnam Genel Araştırma Servisi)</p>

  <h1 class="calibre5" id="sigil_toc_id_4"><span class="bold">MUAZZAM ALDATMACALAR</span></h1>

  <p class="calibre1">Eğer, kimi zaman savunulduğu gibi casusluk uluslararası ilişkilerin kara büyüsü ise, o zaman aldatmacalar onun en azametli şeklini oluşturur. Casusluk tabiriyle aldatmaca, düşmanı yanıltmak için yapılan incelikli çabanın ürünüdür, ki bu çaba çoğu zaman çok büyük oranda para, zaman ve insan kaybı demektir. Başarıya ulaşmak çok zor olsa da, en küçük bir hatanın düşmanı uyararak aldatmaca operasyonunu baş aşağı etmesi bir o kadar kolaydır.<b class="calibre4">...</b></p>

  <p class="calibre1">Aldatmaca operasyonunu başlatacak pek çok sebep vardır: düşmanı hayali bir gücün varlığına inandırıp zayıflığını gizlemek, düşmanın istihbarat servislerine gizlice sızmak ya da düşmana yanlış bilgi akımı sağlayarak sahte bir izlenim yaratmak vs. Casusluktan farklı olarak aldatmaca, suç dünyasının kullandığı bir tekniği de kendi içinde barındırır: "hedefi" kandırmak için incelikle dizayn edilmiş bir hile, "dolandır" ya da "kazıkla". Ve yine suç dünyasında olduğu gibi, bir aldatmaca operasyonunun başarısı en çok kurbanın saflığına bağlıdır.</p>

  <p class="calibre1">İlerleyen sayfalarda karşılaşacağınız beş durum çalışması da, size aldatmacalarda saflığın nasıl anahtar bir rol oynadığını gösterecek; her olayda kurbanın, düşmanın inandırmak istediği şeye olan meylini suistimal eden bir aldatmaca operasyonuna şahit olacaksınız. Başka bir deyişle, hedefleri dolandıran yine hedeflerin kendisi olacak.</p>

  <p class="calibre1">Bu durum çalışmaları, 1920'lerde meydana gelen en eski aldatmaca operasyonlarından birini içeriyor, ardından İkinci Dünya Savaşı sırasında Nazi Almanyası'nı kafese koyan, zekice düzenlenmiş üç operasyonu gözler önüne serdikten sonra, son olarak CIA'yi kandırmayı başaran modern bir operasyona yer veriyor. Son çalışmada şahit olacağınız gibi, dünya üzerinde ne kadar çok şey değişirse, bir o kadarı da aynı kalmaya devam ediyor.</p>

  <h2 class="calibre7" id="sigil_toc_id_5">USTA CASUSUN SON OLAYI</h2>

  <p class="calibre1">GÜVEN OPERASYONU 1921-1924</p>

  <p class="calibre1"><span class="italic"><span class="calibre4">Sovyetler Batının Gözünü Boyar</span></span></p>

  <p class="calibre1">1921'in soğuk ve kuru bir sonbahar gününde, Yuri Artamanov bir daha tekrar göremeyeceğini düşündüğü eski bir arkadaşının ziyaretiyle şaşkına döndü. Ama daha sonraki yıllarda, bu ziyaretin olmasından büyük bir pişmanlık duyacaktı.</p>

  <p class="calibre1">Ama o an için, yalnızca dünyanın siyasi güçleri tarafından bölünmüş uzun soluklu bir arkadaşlığın yenilenmesi fikri vardı aklında. Çar ordusunun bir askeri olan Artamanov, 1918'de, Bolşevik İhtilali'nden sonra Rusya'dan kaçmış, Estonya'nın başkenti Talin'e yerleşmişti; orada ingiliz Diplomatik Komisyonu'nda çevirmen olarak çalışıp kıt kanaat yaşamını sürdürüyordu. Bu arada Yüce Monarşi Konseyi (VMS) olarak bilinen Anti-Bolşevik sürgün grubunun Estonya'daki temsilcisi olarak hizmet ediyordu. Tıpkı Artamanov gibi diğer üyeler de Lenin'in rejimindeki kati ölümden kaçan önceki Çarlık rejiminin askeri ya da hükümet görevlileriydi. Sürgünde, onlar ortak bir gayede birleştirildi: Bolşevik Hüküme-ti'ni yıkıp, monarşiyi yeniden yapılandırmak.</p>

  <p class="calibre1">Artamanov'un Rusya'da bıraktığı arkadaşlarından biri, Su İşleri Yönetimi'nin Patlayıcı Departmanı'nı idare eden Aleksandr Yakushev'di. Su yolları konusundaki uzmanlığının ülke için çok gerekli olduğunu ciddiyetle savunan Yakushev, Bolşevikler gücü ele aldıkları zaman, Artamanov ve diğerlerinden gelen tüm kaçma baskılarına direnmişti: kaçmak, ona göre, Rusya'nın ekonomik açıdan önemli kanal sisteminin kısa zamanda çökeceği anlamına geliyordu. Kurulması bir yüzyıl alan bu sistemin ihtilal ve sivil savaşın karmaşasında parçalanması fikrine katlanamıyordu. Bu, onun sevdiği ülkesine çok zarar verecekti. Hayır, o kalacaktı ve bir şekilde yeni ihtilalci hükümetle bir anlaşma yapacaktı.</p>

  <p class="calibre1">Artamanov arkadaşının saf olduğunu düşündü; Bolşeviklerin, açıkça nefret ettikleri Çar rejiminin tüm izlerini yok etmek ve özellikle Lenin'in suçlu olarak gösterdiği askerleri ve hükümet memurlarını katletmek için ne kadar hevesli olduklarını tüm Ruslar anlayabilirdi. Bu nedenle Artamanov, birkaç yıldır görmediği ve haber almadığı eski arkadaşı Yakushev'i, Talin'deki ofisinde sağ salim gördüğü zaman çok şaşırdı. Yakushev ona Leon Trotsky tarafından yeni Sovyet Suyolu Departmanı'na danışman olarak hizmet etmek üzere alındığını belirttiğinde iyice şaşıran Artamanov, ardından Bolşeviklerin, Rusya'nın su yolu ticaret sistemini nasıl yürüttüklerini anlattığı zaman çok daha fazla hayrete düştü. Onun uzmanlığına olan ihtiyaç çok zaruriydi, diye belirtti Yakushev ve Bolşevikler bir 'halk düşmanı'nı işe almak için benzeri görülmemiş bir adım atmaya gayet istekliydiler.</p>

  <p class="calibre1">Artamanov bu hayret verici haberleri zorlukla sindirebilmişti ki, Yakushev yeni bir şoka neden oldu. Yakushev, Yeni ekonomik politikanın bir temsilcisi olarak, Batı ülkelerine seyahat edebilecekti, bu yeni ekonomik politika (NEP) Lenin'in yeni Sovyet devletini muhtemel bir ekonomik çöküntüden korumak için yaptığı zorba bir hamleydi -daha iyi bir mevki elde etmek için gerçekleştirilen bir feda edişti. Yani kapitalist düşüncelerin, Sovyet endüstrisi ve tarımının devletle olan ortaklığına kaynaşmasıydı. NEP sınırlı derecede serbest ticarete izin veriyor ve yabancı ticari anlaşmaları müzakere edecek, geniş, özel grupların oluşturulmasını sağlıyordu. Yakushev, Sovyet kerestesinin Batılı ülkelere satımı konusunda yapılacak müzakere için seçilmişti.</p>

  <p class="calibre1">Yakushev, kendisinin bir Bolşevik olmadığını ve Lenin'in politikalarını ve amaçlarını paylaşmadığını açıklıkla dile getirdi. Bu iddiasını desteklemek için de, Artamanov'a şaşırtıcı bir itirafta bulundu: o Rusya'nın içindeki bir yeraltı monarşi örgütünün üyesiydi, bu örgüt Bolşevik rejiminin kaçınılmaz düşüşüne kadar uygun zamanı bekleyecek olan eski Çar memurları ve sempatizanlarından oluşuyordu. Bir maske olan <span class="italic">Tres</span> (Rusça güven) adı altında işleyen örgüt hakkında Yakushev şu sırrı verdi: örgütün Sovyet toplumunun her tabakasından üyeleri vardı ve şimdi Moskova'daki rejimin ayağının kaydırılmasına yardımı edebilecek, Rusya dışındaki monarşi sürgünleriyle bağlantı kurmanın yollarını arıyordu. Yakushev, bu bilgiyi Artamanov ile olan uzun soluklu arkadaşlığı nedeniyle paylaştığını iddia etti. Şüphesiz Artamanov'un, onun söylediği her kelimeyi, ürkütücü CHEKA'ya- Bolşevik istihbarat/ dahili güvenlik teşkilatına- çıkacağı korkusuyla çok büyük bir dikkatle dinlediğinin farkında olan Yakushev, CHEKA'nın yüzbinlerce Rus'u katlettiğini hatırlatma ihtiyacı duymadı; rejimin herhangi bir muhalifi, Moskova'daki Lubyanka Caddesi üzerindeki yeni CHEKA karargahının mahzenine sürüklenip, başının arkasına bir kurşunla idam edilmeyi bekleyebilirdi.</p>

  <p class="calibre1">Ziyaret sona erdiğinde Artamanov büyük bir heyecan içerisindeydi. Monarşik yeraltı örgütünün, Sovyet devletinin içinde ayakta kalmayı başarabilmesi hayret verici bir haberdi ve onun eski arkadaşlarından birinin bu örgütün önemli figürleri arasında yer aldığı gerçeği ise diğer bir avantajdı. İki adam ayrılacağı zaman, Yakushev yurtdışına diğer seyahatleri sırasında tekrar görüşeceklerine dair söz verdi. Ayrıca Yakushev yurtdışı seyahatine çıkamayacağı zamanlarda kendi yerine "özel gizli ajanlar" gönderecekti, bu yüzden Artamanov'un onları tanıyabilmesi için bir dizi parolada anlaştılar.</p>

  <p class="calibre1">Daha sonra Yakushev ayrıldı. Artamanov hemen oturdu ve Berlin'deki VMS'nin öncü figürlerden biri olan Kiril Shirinsky-Shikhmatov'a, Yakushev'in ziyaretini anlatan bir mektup yazdı. Shirinsky-Shikhmatov, Artamanov'un sevincini paylaştı ve cevabında onun Yakushev'le kontak kurmaya devam etmesini ve <span class="italic">Tres</span> ile ağır ama süreğen bir şekilde bağlantı kurmasını yazdı. Bu mektup çok önemliydi, bu nedenle mektubu VMS'nin hassas yazışmalarını bir müddet elinde tutan özel bir kuryeye emanet etti.</p>

  <p class="calibre1">VMS bilmiyordu; ama bu kurye aslında bir CHEKA ajanıydı. O, dikkatlice Shirinsky-Shikhmatov'ın mesajının olduğu zarfı buğulayıp açtı, eliyle mesajın kopyasını yazdı ve onu Berlin'deki Sovyet ticaret komisyonuna gönderdi. Kısa bir süre sonra, CHEKA karargahına kodlanmış bir mesaj ulaştı; olta için yem alınmıştı.</p>

  <p class="calibre1">Bu mesaj, tüm tarih içindeki en büyük ve en başarılı aldatmaca operasyonunun gerçek başlangıcına işaret ediyordu. Nihayet, o organize olmuş Anti-Bolşevik muhalefeti yok edecek, henüz bebek olan Sovyetler Birliği'nin harici düşmanlarını aldatacak, dahili düşmanlarını açığa çıkaracak ve Sovyet istihbaratı için, yetmiş yıl sonra Sovyetler Birliği'nin çöküşüne kadar sürecek olan övünç verici bir ünvanın oluşmasını sağlayacaktı. Batı istihbaratı için Güven Operasyonu olarak bilinecek şey, felaketlerin en önde gideniydi: bu operasyonun direk bir sonucu olarak, onlar yıllarca Sovyetler Birliği içinde körleştirileceklerdi. Sovyet devletinin, ilk kurulduğu dönemlerdeki zorlu ve tehlikeli yıllarda ayakta kalmasının en önemli sorumlusunun bu operasyon olduğunu söylemek abartı olmaz.</p>

  <p class="calibre1">Mükemmel bir yetiyle tasarlanmış ve organize edilmiş olan Güven Operasyonu, faaliyet alanı anlamında nefes kesiciydi. Onun sonunda erişilen gayesi, Rusya'nın içinde ve dışındaki tüm Anti-Bolşevik direnişi gözlemlemek ve organize etmekti. Casusluk zanaatının standartları açısından bakıldığında, operasyonun çok daha ilginç olan unsurları arasında, bizzat operasyon tarafından yokedilmesi düşünülen bir muhalefetin yaratılması da vardı.</p>

  <p class="calibre1">Güven Operasyonu'nun meydana geldiği iki ortam vardı ve her ikisi de Bolşevik rejimine karşı çok ciddi bir tehdit oluşturuyordu. Yerel açıdan bakıldığında, ülkeyi ekonomik açıdan alt üst eden kanlı bir savaştan sonra tüm muhalefeti imha etmenin yollarını arayan bir 'kırmızı terör' ortaya çıkmıştı; yani Rusya huzursuzluk içinde kaynıyordu. Bolşeviklerin yalnızca acı bir şekilde farkında oldukları gibi, onlar hükümet bürokrasisindeki ve askeri bürokrasideki tüm iş pozisyonlarını eski Çarlık rejimi destekçileriyle (Çaristler) doldurmaya zorlanmışlardı. Bunun da basit bir sebebi vardı: Hükümet mekanizmasını yürütebilecek yeterli sayıda eğitimli Bolşevik yoktu. Fakat bu durum dahili bir güvenlik sorununu da birlikte getirdi; direk hükümet içerisinde çalışan, potansiyel karşı devrimci bir güç oluştu. Bu eski Çaristlerin çoğu, yeni Sovyet devletine bağlılıklarını iddia ederken, yer altı hücrelerinde organize olmuşlardı ve el altından bir araya gelip, Rusya'da bu kadar çok acıya sebebiyet veren rejimi devirmek için hepsi gerçekçi olmayan planlar yapıyorlardı. CHEKA gizlice bu hücrelerin bazılarına girdi ve kısa bir süre sonra onların arasında Merkez Rusya'nın Monarşik Cemiyeti (MOTsR) olarak anılan gizli, tumturaklı, monarşik bir örgütün olduğunu öğrendi. Siyasi sempatilerini gizleyen hükümet memurlarından oluşan bu örgüt, Bolşeviklerin güç yapısı içine doğmayı planlamıştı; onun içinden, onu zayıflatıp, Romanov hanedanını yeniden yapılandıracaktı. MOTsR'nin öncü militanları arasında Aleksandr Yakushev adında bir hükümet memuru vardı.</p>

  <p class="calibre1">Bu iltihaplanmış yerel tehdit, harici ve daha tehlikeli, potansiyel bir tehditle birleştirilmişti. Devrim ve hemen sonrasındaki sivil savaştan kaçan birkaç yüz bin Anti-Bolşevik, Rusya'ya geri dönmek ve Bolşevikleri yok etmek gayesiyle bir düzine Avrupa ülkesine dağılıp -Fransa ve Almanya'da yoğunlaşmasına rağmen- Romanov Kraliyet Kabilesi'nin son üyesi Büyük Dük (Grand Duke) Nikolai'nin liderliği altında sağ ve sol grupların tutuk koalisyonunu oluşturmuştu. Moskova'dan görüldüğü kadarıyla, sürgünler korkunç bir tehdit oluşturacaktı; Kutsal Rusya'yı yeniden ele geçirmek için ordu kurmaya istekli dört yüz bin adamları vardı. Takımlar halindeki sürgünler yerel muhaliflerle buluşmak, sabotaj operasyonları yürütmek ve genel olarak Bolşevik Hükümeti'nin yaşamını ıstıraplı bir hale getirmek için, rutin bir şekilde gözenekli sınırlardan Rusya'ya geçtiler. Bu sürgün gruplarının pek çoğunun, istihbarat toplamak için çeşitli istihbarat servisleriyle (Japonlarmki de dahil) anlaşmış olmaları bir sır değildi. Karşılığında para, cephane ve daha da önemlisi Bolşevik rejimini devirme çabalarına destek sözleri almışlardı. Her geçen ayla birlikte tehdit büyüyordu; harici sürgün hareketinin dahili muhalif hareketiyle birleşmesi nihai bir karabasan ihtimalini oluşturuyordu. 1921'in başlarında, Lenin bu tehditlerin yok edilmesi emrini verdi.</p>

  <p class="calibre1">Lenin'in, böylesine yıldırıcı bir görevde başarılı olacağına inandığı tek bir adam vardı: Feliks Dzerzhinsky. CHEKA'nın yaratıcısı ve şefi olan Dzerzhinsky, Menşevikleri terk edip Lenin'in Bolşeviklerine katıldığı 1903 yılından bu yana, Lenin'in yakın müttefiki ve dostu olmuştu. Polonya'da dünyaya gelen Dzerzhinsky, 1897'de yirmi yaşında bir üniversite öğrencisiyken hayatını, kendi ülkesini (o dönemde Polonya Rus yetki alanı içindeydi) köleleştiren Rus oligarşisini devirmeye adayan bir devrimciydi.</p>

  <p class="calibre1">Tarihin en büyük casusu olacak bu adam, ilk bakışta etkileyici bir figür imajı vermiyordu. Zayıf, bir tutam sakalı ve dökülen saçları vardı ve Çar Hükümeti tarafından iki yıllık mahkumiyeti boyunca bir Sibirya kömür madeninde çalışmaya zorlandığı sırada kaptığı tüberküloz hastalığının öksürükleriyle sürekli sarsılıyordu. Ama Dzerzhinsky organizasyon yeteneğiyle, rahatlığıyla, karakterinin sağlamlığıyla ayırt edilen müthiş bir dimağa sahipti ve onun da ispat etmek üzere olduğu gibi, entrikalı aldatmaca operasyonlarını yürütmekte rakipsiz bir yetenekti.</p>

  <p class="calibre1">1921 yılına doğru, Dzerzhinsky bu hatırı sayılır yeteneklerini zaten sergilemişti. 1917'de CHEKA kurulduğunda, o istihbarat alanında hiç deneyimi olmayan bir devrimciydi. Kıymetli eşyalarına gelince, el altında tuttuğu bir ajan ekibine ve dört arabaya sahipti.</p>

  <p class="calibre1">Ama bir yıl içinde, binlerce ajanın güçlü organizasyonunu, gelişmekte olan bir karşı-istihbarat servisini ve Bolşevik kontrolünü güçlendirecek vahşi ve bastına dahili bir güvenlik örgütünü inşa etti.</p>

  <p class="calibre1">Dzerzhinsky'nin yeni görevi, onun en büyük meydan okumasıydı; ama yine de problemi derinlemesine düşünmek için birkaç hafta ayırdı. Sonunda yardımcılarının biraz tuhaf bulduğu bir planla zuhur etti; şefleri, CHEKA'nın muhalefet işine girmesini teklif ediyordu.</p>

  <p class="calibre1">Satranç oyununun açılış hamleleri gibi (Dzerzhinsky sadık bir oyuncuydu) CHEKA'nın ilk hamleleri de şüphesiz önemsiz taşlardı. Dzerzhinsky'nin emirleri üzerine, teftişler MOTsR üzerinde sıklaştırıldı, daha fazla CHEKA ajanı onun asker saflarına girdi. CHEKA, örgüt ve onun üyeleri hakkında tam bir tablo elde ettiğinde, Dzerzhinsky bir sonraki hamlesini emretti: Aleksandr Yakushev gizlice tutuklanacaktı.</p>

  <p class="calibre1">Yakushev, vurulmak üzere olduğunu sanmıştı ki, sürpriz bir şekilde Lubyanka'da mahkumlarına grup terapisi benzeri oturumlar uygulayan bir dizi CHEKA memuruyla karşılaştı. Tartışmanın büyük bir bölümü, Dzerzhinsky'nin en parlak yardımcılarından biri ve aynı zamanda onun karşı-istihbarat şefi olan Artur Artuzov tarafından yürütüldü. Sesinin tonu gizli bir polis sorgusundan çok, üniversite semineri havası taşıyordu. Aslında o Artuzov Yakushev'in zihni üzerine çalışıyordu.</p>

  <p class="calibre1">Bu süreç içinde, Artuzov mahkumların iddialarını çürütüyordu. Yakushev, daha çok Çar'ın gaddar politikalarına karşı olduğunu ileri sürdü. Artuzov küçümseyerek: "Evet, ama bunun için ne yaptın?" Çarlığın yıkılmasından önceki yıllarda Yakushev'in yaşadığı pek çok evlilik dışı ilişkiye dikkat çekti ve ekledi "Ve işte, Asker Yakushev, Rus insanlar kurban edilirken sen ne yaptın? Etrafta gezindin? "Artuzov esrarengiz bir şekilde dikkat çekmeye devam etti: ingilizler Bolşevik rejimini devirmek için geniş, gizli bir aksiyon operasyonu yürüttükleri sırada, Yakushev 1918'de İngiliz istihbaratı ile irtibat kurmuştu. CHEKA'nın bulduğu bağlantılarla şok olan Yakushev, İngilizlerle sadece Rusya'nın geleceğini tartıştıklarını açıklamaya çalışırken, Artuzov sözünü kesti: "Peki, görüyoruz ki, sen Rusya'yı İngilizlere satmaya bayağı istekliymişsin. Bu mu vatanseverlik?"</p>

  <p class="calibre1">Birkaç hafta daha devam eden bu uygulamada, Yakushev'e 24 saat devam eden hakaretler edilerek istenilen yönde vicdanını sorgulaması sağlanmış ve sonunda utanmış ve pişman bir mahkum zihniyeti oluşturulmuştu. Bu mahkum şimdi tüm hayatı boyunca bir amatör olmaktan ileri gidemediğini, nefret ettiğini iddia ettiği ve değiştirmek için hiçbir şey yapmadığı Çar rejiminin ikiyüzlü bir destekçisi olduğunu özgürce kabul etti. Yakushev günahları için vurulmaya hazır olduğunu ilan etti.</p>

  <p class="calibre1">Ama Dzerzhinsky'nin aklında daha büyük planları vardı. Oyuna bizzat kendisi girip, CHEKA'nın şefi olarak Yakushev'e onun "iyi taraflarını" gördüğünü söyledi ve Yakushev, kendisini, geçmişteki günahlarının telafisi ve Rusya'nın ıstıraplarını dindirmek için samimi bir şeyler yapmak isteyen bir adam olarak buldu. Bunu başarmak için, ilk gerekli şeyin tek istekleri şu anki rejimi yıkıp kendi imtiyazlarını yeniden yapılandırmak olan fanatik adamlar olan sürgünler problemini çözmek olduğunu belirtti Dzerzhinsky. Bu insanlar hiçbir zaman Rus halkının kötü durumuna ilgi göstermediler; onların tek düşüncesi yeniden güç kazanmak ve yüzyıllarca yaptıkları şekilde yine insanları baskı altına almaktı. Şüphesiz, Yakushev böyle bir şeyi istemezdi.</p>

  <p class="calibre1">Yakushev ikna olmuştu ve Dzerzhinsky şimdi en önemli kartını oynadı. CHEKA, Bolşevik rejiminin "özgürleştiricileri" arasındadır dedi. İçte ve dışta düşmanlar tarafından kuşatılan rejim, ne yazık ki, devrimi canlı tutabilmek için terörist metotlar kullanmaya zorlandı. Ama bu tehditler bertaraf edilir edilmez, barış ve demokrasi Rusya'ya geri dönecekti; her türlü düşünce tarzının olduğu bir hükümet kurulacaktı. Bu sözü yerine getirebilmek için, CHEKA'nın özgürleştiricileri ve Bolşevik hiyerarşisi içindeki müttefikleri, ilk etapta kırmızı teröre ilham vermiş olan muhalefeti yavaş yavaş silme ihtiyacı duyacaktı. İdeal olarak, Rusya'da kendini reforma ve gelişime adamış, zeki adamlardan (Yahushev gibi) oluşan "asil bir muhalefet" olmalı dedi Dzerzhinsky. Bu örgüt, Dzerzhinsky'nin son kertede belirttiği üzere MOTsR idi.</p>

  <p class="calibre1">Yakushev'in, CHEKA'nın daha iyi bir mevki elde edebilmek için feda ettiği taşları çekinmeden alması onun muazzam saflığının ve eşit derecede muazzam egosunun bir göstergesiydi. Yakushev bu değerli amaca nasıl hizmet edebileceğini sordu; Dzerzhinsky'in kafasında onun için bir planı vardı. Basitçe, Yakushev NEP'in ticari temsilcisi olarak yurtdışına seyahat edecek, sürgün komitelerinin liderleriyle anlaşmalar yapacak ve onlara tüm Rusya'daki tek güçlü ve saygın muhalif örgütün MOTsR olduğunu bildirecekti. Şöyle ki, o sürgün hareketi için, eşi olmayan bir haberalma ve istihbarat toplama noktası olarak hizmet etmeliydi. Rusya içindeki başka hiçbir muhalif grup, MOTsR'ın örgütsel hedefine ve hükümet tayfıyla olan münasebetlerine yakın bir yere sahip değildi.</p>

  <p class="calibre1">Daha sonra Yakushev, Estonya'daki sürgün lideri Artamanov ile tarihi önem taşıyan buluşmasına gönderildi. Bir kere Rusya dışına çıktı mı, tabi ki, Yakushev tüm operasyonu çökertebilirdi; ama Dzerzhinsky yine de avını iyice ölçüp tartmıştı. İlk andan itibaren Yakushev çok hevesli bir şekilde atmıştı kendini projenin içine, tüm bu süre boyunca CHEKA onun kulağına, yaptığı işin ona yakında ortaya çıkacak olan "demokratik" Rus Hükümet'inde nasıl yüksek bir mevki kazandıracağını fısıldamıştı.</p>

  <p class="calibre1">Yakushev'in Artamanov ile ilk karşılaşmasını izleyen zamanlarda, Dzerzhinsky, Yakushev'in sürgünlerle yapacağı sonraki görüşmeleri bilerek kısıtladı ve bir satranç ustası gibi gafil rakibini, yirmi hamle öteye götürecekmiş görünen bir tuzakla cezbedip, batı istihbaratının nazik bıyıkları titremeye başlayana kadar bekledi. Dzerzhinsky'nin ajanları ona rapor verirken, yarım düzine istihbarat servisi de MOTSR hakkındaki haberlerle heyecanlanmıştı ve daha fazlasını öğrenebilmek için sürgünlere ait maşalar hakkında yazılar basıyorlardı. Böyle bir ilgi Dzerzhinsky'nin planının önemli bir parçasıydı: bütün güzel dürtülerde olduğu gibi, hedeflerin kendilerini şehvetin uygun ritimleri içine sokmaları gerekliydi.</p>

  <p class="calibre1">Dzerzhinsky'nin de bildiği gibi, onun Batı muhalifleri Bolşevik rejimiyle uyuşan her şeyde hayal kırıklığına uğramışlardı. 1919'da Macaristan'daki komünist darbe, 1920'de Polonya'nın istilası, ve Almanya'daki komünist bazlı ayaklanmaların hepsi bu hayal kırıklığına katkıda bulunmuştu. Lenin açıkça dünya devriminden bahsettiğinde, kendi milletlerinin varlığına gelebilecek tehdit hakkında bilgi edinmek için her şeyi yapmaya hevesli olmayan tek bir Batı istihbarat ajanı yoktu.</p>

  <p class="calibre1">Dzerzhinsky, bu hevesin çok ateşli bir hale geldiğine hükmettiğinde, Talin'de Artamanov'un kapısında Pavel P. Kolesnikov (aslında CHEKA* acentesi Viktor Stetakiewicz) adında bir adam belirdi. Bu Yakushev'in ziyaretinden birkaç ay sonra oldu. Güven'in -en yaygın bilinen şekliyle- önemli bir temsilcisi olduğunu iddia eden Kolesnikov, doğru parolayı söyledi; Yakushev nezle olmuştu ve o Yakushev'in yerine geçmişti.</p>

  <p class="calibre1"><span class="calibre4">”Stetakievvicz vazifesini ifa ederken, CHEKA yeniden organize edildi ve ismi Gosudarstvennoye Politicheskoye Upravleniye (GPU) olarak değiştirildi.</span></p>

  <p class="calibre1">Daha sonra, Güven Operasyonu'nun Rusya içinde nasıl büyüdüğüne ve Sovyet toplumunun her tabakasına nasıl gizlice girdiğine dair pek çok atıfta bulundu. İyi bir hüküm elde etmek için, Güven'in Rusya içinde hazırlamış olduğu şartları ve ortamı gözler önüne seren daktiloda yazılmış raporları teslim etti. Bu raporları gerçeği, yarı gerçeği ve kurguyu birbirine katarak tertip eden Dzerzhinsky, Artamanov'un İngiliz istihbaratının adamı olduğunun farkmdaydı. Şüphesiz, Artamanov hemen onları MI6 içindeki kontağına havale etmişti.</p>

  <p class="calibre1">Kısa bir süre sonra, Polonya, Estonya, Letonya, Fransa ve Çekoslovakya istihbarat servisleri bunun kopyasını istediler. Amerikanlar bile harekete geçti: Talin'deki Birleşik Devletler Büyükelçiliği'ndeki yerel çalışanlardan biri, aynı zamanda Dış İşleri Bakanlığı'nın küçük istihbarat bölümünün Rusya'daki ana kaynağıydı. Raporlar oradan, Ordu İstihbaratı'nın ve Donanma İstihbarat Ofisi'nin eline geçmiş ve buralarda toplanmıştı.</p>

  <p class="calibre1">Bütün olarak ele alındığında, Güven raporları, çarpıcı siyasi değişimler geçiren bir Sovyetler Birliği tablosu çiziyordu. Bu raporlara göre, Lenin dünya devrimi fikrinden vazgeçiyor, liberal bir örgüt yavaş yavaş iktidarın yönetimini kontrolü altına alıyordu. Bu süreç içinde, Josef Stalin gibi Politbüro'nun yönetiminde adı çıkmış radikaller, Sovyetler Birliği'ni dünya cemiyetinin saygın bir üyesi yapmak (tercümesi: Batının itimadını, ticari imtiyazını ve yardımlarını elde etmek) isteyen daha pragmatik (yararcı) adamların lehine bir şekilde değiştiriliyordu.</p>

  <p class="calibre1">Bu, Batı hükümetlerini etkilemek ve aynı zamanda dış baskıyı azaltmak için dizayn edilmiş tamamen yanlış bir bilgiydi. Sovyetler Birliği'ndeki çarpıcı değişimden dolayı kredi elde eden Güven, sonrasında Rus sınırları içindeki tüm politik muhalefetin tek ve gerçek temsilcisi olarak konumunu yükseltti. Artı bir prim olarak da çok çabuk bir şekilde, Sovyet ilişkilerinin hemen hemen tek istihbarat kaynağı oldu. Aslında Güven, Batı istihbarat teşkilatlarını, tamamen Güven idaresi altında olan sınır bölgelerindeki pencerelerin" kontrol edildiğine inandırarak, onları Sovyet sınırının içinden ve dışından gizli girişlere yardımcı olarak hizmet etmesi gerektiğine ikna etti.</p>

  <p class="calibre1">Genellikle, istihbarat teşkilatları CHEKA/GPU gibi, sıkı iç güvenliğin gözü önünde, bir şekilde muvaffak olmayı başarmış tek bir kaynağa dayanan istihbarat ve operasyonlara güvenmekte isteksiz olurlardı; ama Dzerzhinsky her türlü şüpheyi ortadan kaldırmak için birkaç hayret verici gösteriyle dikkatlice yönetti sahneyi. Tedbirli istihbarat teşkilatlarının, Güven'in iddialarını ilk elden kontrol etmesi için Rusya'ya ajan göndereceğinin farkında olan Dzerzhinsky, bu ajanların sınırdan gizlice geçmelerine izin verdi. Rusya'ya girdiklerinde ise, gizli operasyon sanatının inceliklerini iyice benimsemiş görünen ve etkileyici bir dizi parolayı ve casusluğun diğer anlamsız, karışık sözlerini heyecanla okuyan Güven temsilcileri tarafından karşılandılar. Ajanlar, Rusya'daki hücrelerde gerçekleşen Güven konferanslarına, Güven üyelerinin Bolşevik rejiminin çalışmaları hakkındaki hayati istihbaratlarını değiş tokuş ettikleri gizli mevzilere ve hatta hükümetin din üzerindeki resmi yasağına meydan okuyan Güven rahiplerini kullanan bir yer altı Doğu Ortodoks servisine götürüldüler. Rusya'ya gizlice giren sürgünle<span class="calibre6">re de, önemli bir sürgünün erkek kardeşini hapisten çıkarmayı bile başarabilen, dikkate değer şekilde organize olmuş yeraltı hükümeti gösterildi.</span></p>

  <p class="calibre1"><span class="italic">"Zehirli İğne"</span> filminden bir sahne gibi, bunların hepsi süslü, yalancı bir görünüşten ibaretti. Ziyaretçiler Dzerzhinsky'nin tüm gerçek MOTsR üyelerini toplayıp, hapse attığını, sonra da onların yerini kendi ajanlarıyla doldurduğunu bilmiyorlardı. Sınır gardiyanları olarak çalışan "gizli Güven sempatizanları"ndan, yer altı servislerini yürüten rahiplere kadar herkes, itinayla prova ettikleri rollerini oynayan Dzerzhinsky'nin adamlarıydı. Onun titizlikle detaylara dikkat etmesinin mükafatı, bu salon oyununda tek bir hatanın olmamasıydı.</p>

  <p class="calibre1">Sonuçları kayda değerdi. Güven operasyonunun ilk iki yılı içinde Dzerzhinsky, bu operasyonu Sovyetler Birliği üzerindeki tüm Batı istihbaratının eşi görülmemiş bir kaynağı haline getirmeyi başarmıştı. Buna ek olarak, sürgün hareketi Güven'in samimi bir destekçisi olmuştu, ama bu sadakat pahalıya mal oldu: esas sürgün liderlerinden biri olan Boris Savinkov, Güven bünyesinde önemli liderlik rolü vaatleriyle Rusya'ya çekilmişti. Daha sonra tutuklandı ve hapse atıldı. Bu olay Güven tarafından, Savinkov'un emniyet tedbirleri konusundaki dikkatsizliğinin sonucu olarak örtbas edildi. Daha da iyisi, operasyon o dönemde sürgünler için anahtar bir hafiye olan efsanevi İngiliz istihbarat ajanı Sidney Reilly'i de cezbetmeyi başardı. Sınırı geçtiği anda yakalandı ve İngiliz istihbaratı operasyonları -en önemlisi ajanların ve maşaların kimlikleri - hakkında bildiği her şeyi açıklaması için ağır işkencelere maruz bırakıldı. Daha sonra idam edildi ve onun</p>

  <p class="calibre1">ölümü, Güven tarafından talihsiz bir kaza olarak açıklandı; bu kaza o gizlice Rusya'ya girmeye çalıştığı sırada yanlış pencereyi kullanması üzerine sınır gardiyanları tarafından vurulmasıyla meydana gelmişti</p>

  <p class="calibre1">GPU, Batı istihbaratını ve sürgünleri, Savinkov ile Reilly'nin ölümlerinin kaza olduğuna ikna etmeyi başardı; bu da büyük oranda onların Güven'in emniyet düzenlemelerine dikkat etmemesinden kaynaklanıyor gibi gösterildi. Bu zeki bir temastı; çünkü böyle bir açıklama Güven'in her şeye gücünün yetemeyeceğini gözler önüne seriyordu. Bir çok Batı istihbarat ajanının da belirttiği gibi, Savinkov-Reilly olayları gibi hatalar -gerçek bahisler olarak- Güven'in lehine bir şekilde azalmaktaydı. Tüm bunlardan sonra, eğer Güven bir aldatmaca olsaydı, böyle hatalar olmazdı. Keza, Yakushev Güven meselesi için çıktığı pek çok yurtdışı gezisinde sorgulanmadan, Bolşevikler için çalışma ihtimali olmayan bilindik bir Çar sempatizanı olarak kabul edildi.</p>

  <p class="calibre1">Ama, sadece bir adam böyle kolayca kandırılamadı ve onun şüpheleri nihayet Güven aldatmacasının sonunu getirdi. Polonya istihbaratında bir memur olan Wladyslaw Michniewicz, 1920'de Talin'e atanmıştı ve Rusya içinde Polanya istihbaratı için bir ağ kurmuştu. Bazı MOTsR üyelerini de içeren bir grup asker topladı ve bu grupla olan deneyimi, örgütün hiç kimseyi, Bolşeviklerin en ufağını bile devirecek ne örgütsel ne de gizli yetenekleri olmayan birkaç inatçı Çarist'ten oluştuğuna ve etkili olamayacağına hükmetmesine sebep oldu.</p>

  <p class="calibre1">Bu yüzden, sadece bir yıl sonra üstleri dualarına yanıt olarak MOTsR'u ilan ettiklerinde çok şaşırdı. Yanlış bir şeyler olduğunu düşünen Michniewicz, kendi gözleriyle görmek için Güven aracılığıyla, Moskova'ya bir seyahat düzenledi. Orada yaşadıkları sadece en kötü şüphelerini doğruladı: Güven temsilcileri her ne kadar etkileyici görünseler de, Michniewicz askeri istihbaratın özel maddelerini öğrenmek için baskı yaptığında, onları acayip bir belirsizlik içinde buldu. Talin'e geri döndüğü zaman daha fazla araştırma yapan Michniewicz, nihayet Güven'in süslü bir aldatmaca olduğuna kanaat getirdi. Onun bu taşkınlığına, Güven'in şimdiye kadar sunduğu tüm değerli istihbaratı delil olarak gösteren üstleri, onun raporunu da geri çevirdi.</p>

  <p class="calibre1">Ama 1926'da, Polonya'nın yeni savaş bakanı Marshal Pilsudski de Güven'den şüphelendi ve Michniewicz'in raporunun detaylı bir şekilde incelenmesini emretti. Michniewicz'in haklı olduğuna hükmeden bakan incelikli bir test hazırladı: Güven'den, Rus-Polonya savaşı sırasında Sovyetlerin izlediği hareket planının bir kopyasını sunmaları istendi. Pilsudski'nin, Sovyet genel kurmaylığı üzerinden elde ettiği bir kopyadan tamamen habersiz olan Güven, sonunda planın kendi hazırladıkları kopyasını sundu. İkisini karşılaştıran Pilsudski, ilk bakışta Güven'in planının yanlış bilgilerle dolu, zekice hazırlanmış bir taklit olduğuna karar verdi ve Polanya istihbaratına Güven ile tüm ilişkilerin kesilmesi için emir verdi.</p>

  <p class="calibre1">Pilsudski'nin uyarısı, diğer Batı istihbarat acentelerini tekrar değerlendirme yapmaya zorladı ve iki aylık süre zarfında şüphe yoktu ki: onların hepsi Sovyet aldatmacasına kurban gitmişlerdi. Artmakta olan şüphelerin farkında olan GPU, birdenbire Güven Operasyonu'nu bitirme kararı aldı.</p>

  <p class="calibre1">Aldatmaca haberleri sürgün hareketi üzerine gök gürültüsü gibi düştü. Onların tüm umutları ve hayalleri, Sovyetler Birliği içindeki muhalif hareketin kalıntılarıyla birlikte paramparça duruyordu şimdi. Sürgünler bu yıkımdan kendilerini asla toparlayamadılar, ta ki onlarca yıl sonra Sovyetler Birliği'nin çöküşüne kadar ve kendi ana vatanlarının geleceğini belirlemede hemen hemen hiç rol oynamadılar. Güven felaketi sürgünler arasındaki siyasi çatlakları derinleştirdi ve onları etkisiz gruplara ayırdı. Sovyetler Birliği içindeki hiçbir muhalif harekete tekrar güven sağlanamaması, harici ve dahili muhaliflerin hiçbir zaman birleşmesine izin vermedi -Stalin'in totaliter devletini yaratabilmesi yolunda az bir katkı değildi bu.</p>

  <p class="calibre1">İstihbarat terimleriyle, Güven Operasyonu'nun önemi fazla tahmin edilemeyebilir. Esasen, o yalnızca Batı'nın bebek Sovyetler Birliği hakkındaki görüşüne şekil vermedi, aynı zamanda gücünü sağlamlaştırmak için zamana ihtiyaç duyan bir rejime karşı olan, çok tehlikeli bir tehdidi nötr hale getirmek için hizmet verdi. Ayrıca, Sovyetler, ülkeyi her türlü yeni gizli geçişe hemen hemen kapalı hale getiren dahili güvenlik örgütlerini tasfiye ederek rahatça nefes alma imkanına sahip oldu. Tüm bunlardan daha da önemlisi, Güven, Batı istihbaratına karşılıklı olmayan bir giriş sağladı; bu giriş Sovyetlere Batı hafiyelerinin kimliklerini ve maşalarını öğrenme şansı verdi. Batı istihbaratı bu felaketin etkisini hiçbir zaman tamamen atlatamadı.</p>

  <p class="calibre1">Tüm bunları mümkün kılan adam, Felix Dzerzhinsky, muradına eremeden öldü. 1924 yılında Güven Operasyonu'nun başarısı tavana vurduğunda, o tüberkülozdan vefat etti.</p>

  <p class="calibre1">Onun yardımcıları daha sonra GPU (en sonunda KGB oldu) için çalışmaya gittiler ve 1930'larda, Stalin'in tasfiyesi sırasında nedeni bilinmeyen bir şekilde harcandılar.</p>

  <p class="calibre1">Ve Alesandr Yakushev -oyunun anahtar piyonu olan dengesi bozulmuş bir Çarist- ona ne oldu dersiniz? 1936'da bir gün Lubyanka mahzenlerine sürüklendi ve Troçkist bir sabotajcı' olarak suçlandı. Troçki'yle ilişkilendirilmesi, Stalin'in nefret ettiği politik rakibi olan Troçki ile kontağa geçen herkese karşı başlattığı merhametsiz tasfiyenin içinde korkunç meyvelerini verdi.</p>

  <p class="calibre1">Yakushev, tüm bunlarla sersemletilmişti. Güven Operasyonu'na katkılarını düşünerek, nasıl bu derece suçlandığını anlamak için, ona işkence eden kişilerden açıklama talep ediyordu. Onlar ise neyden bahsettiğini anlamadıklarını iddia ettiler ve sonra onu vurdular.</p>

  <h2 class="calibre7" id="sigil_toc_id_6">HAVANA'DAKİ ADAMIMIZ</h2>

  <p class="calibre1">KÜBA'NIN İKİLİ ÇALIŞAN AJANLARI</p>

  <p class="calibre1">1961-1987 <span class="italic"><span class="calibre4">Fidel Kastro CIA 'yi Kazıklar</span></span></p>

  <p class="calibre1">1987 yılının bir temmuz günü, Virjinya Langley'deki CIA karargahına bomba eşdeğerinde bir kağıt geldi. Telgraf şeklindeki bu yazı teşkilatın gerçekte sahip olduğu yazılan ana düşmanlarının birinden geliyordu ve şöyle diyordu:</p>

  <p class="calibre1"><span class="italic">"BU SON MESAJI DEVLET GÜVENLİK AJANLARI VE SAVAŞAN İNSANLARIMIZ ADINA GÖNDERİYORUM -NEREDE VE NASIL ŞARTLARDA OLURSA OLSUN BAŞ KOMUTANIMIZI KATLETME TEŞEBBÜSÜNÜZE KARŞI, ASKERİ TEHDİTLERİNİZE KARŞI, ULUSLARARASI DAYANIŞMAMIZI BOZMA TEŞEBBÜSLERİNİZE KARŞI, SOSYALİST DEVRİMİMİZİ YIKMAYA YÖNELİK HER TÜRLÜ ENTRİKAYA KARŞI SAVAŞMA KARARIMIZI YAZILI OLARAK ONAYLIYORUZ. ÇOK YAŞA FİDEL! PATRİA O MUERTE!"</span></p>

  <p class="calibre1">Bu abartılı sözler, belli ki Küba istihbarat teşkilatı <span class="italic">Direccion General de Intelligencia</span> (DGI)'nın bir ürünüydü. Ama Küba'daki baş CIA maşalarından birinin kod ismi olan MATEO imzalıydı. MATEO'nun aslında DGI için çalıştığı mesajda aşikardı.</p>

  <p class="calibre1">Telgraf tamamen sürpriz olmamıştı. Sadece bir ay önce, Antonio Rodrıguez adındaki Kübalı bir DGI ajanı CIA tarafına geçmişti. O, soruşturması sırasında sorgulayıcıların aklını karıştıran bir imada bulundu. Ayrıntılarını bilmiyordu ama, Havana'daki DGI karargahı etrafındayken duyduğu bir dedikoduya göre; CIA'in ikmal ettiği tüm Kübalı maşalar, geçmiş 26 yıl boyunca aslında DGI için çalışmışlardı. Eğer doğruysa, bu CIA maşalarının hep diğer taraf için çalışmış olduğu anlamına geliyordu. Belirtiler, açıkça, mahvediciydi: Küba'daki CIA operasyonlarının, değişmeyen bir Amerikan saplantısının şerefi tehlikeye atılmıştı.</p>

  <p class="calibre1">Sadece birkaç hafta sonra, daha dolaysız bilgiye sahip olan diğer bir DGI ajanı da taraf değiştirdiği zaman, CIA'in en kötü korkuları doğrulandı. Florentino Aspillaga Lombard, Prag'daki merkezin DGI şefi, Kastro yönetimindeki hayatın sıkıntılarından usanmıştı ve sırf bu yüzden kız arkadaşıyla birlikte sınırı geçip Avusturya'ya doğru ilerledi. Viyana'daki Amerikan elçiliğine geldi, niyetini belirtti ve iş için tüm değerli bilgilerle birlikte karşı tarafa kaçan biri olduğuna açıklık getirdi. Şaşkın CIA ajanları onu dinlerken, Aspillaga daha önce DGI karşı-istihbaratında çalıştığını açıkladı,' oradaki mesleği, teşkilatın Küba'da CIA'e karşı düzenlediği operasyonlarına yardım etmekti. DGI, onun dediğine göre, 1961 'den beri CIA'in Küba'da ikmal ettiği 38 maşanın tek tek her birini kendi tarafına çekmeyi başarmıştı.</p>

  <p class="calibre1">Başka bir deyişle, Viyana merkezinden Langley'e gelen acil mesajın açıklık getirdiği gibi, CIA'in Küba hakkında bildiğini düşündüğü her şey aslında DGI'nın vermiş olduğu yanlış bilgilerdi. CIA karargahının, Aspillaga'nın iddiaları hakkındaki her türlü şüphesi onun karşı tarafa geçtiğinden haberdar olan ve CIA maşalarının anlaşmalarını açığa vuracağını tahmin eden DGI'nin, bu oyuna bir son verme kararıyla hemen ortadan kalktı. Langley'e gelen abartılı telgraf son gelişmeydi ve bu CIA'in büyük bir pisliğe bulaştığı anlamına geliyordu. Birkaç gün sonra DGI diğer bir utanç verici gelişmeyi su yüzüne çıkardı: Küba devlet televizyonu Küba'ya karşı CIA Savaşı başlıklı 11 bölümlük bir belgesel dizisi yayınlamaya başladı. Bu seride CIA'in onlarca yıl kendi adamı olarak gördüğü bir düzine Kübalı bay ve bayanla yapılan röportajlara ve bununla birlikte DGI ajanları tarafından kameraya alınmış, CIA ajanlarının diplomatik maskeleri altında Havana'daki kuytuya hizmet ettiğini gösteren kumlu videolara yer verildi.</p>

  <p class="calibre1">CIA'in bunun iyiden iyiye büyüyen bir istihbarat felaketi olduğunu anlaması için Küba Televizyonu'na ihtiyacı yoktu. Zaten Aspillaga'nın geniş soruşturmaları açık ve net bir zarar takdir raporu olarak sonuçlanmıştı: DGI, CIA'in Kübalı bütün istihbaratçılarıyla anlaşarak tamamen galip gelmişti. Raporun kuru, bürokratik dili bile felaketin boyutunu göstermeye yetiyordu: 26 yıldır, toplam 38 Kübalı maşa DGI için çalışmıştı, bu durum Kübalıların en az 179 CIA ajanını tanımalarına olanak vermişti. Onların 24 tanesi diplomatik maske altında Havana'daki, Birleşik Devletler Yatırım Bölgesindeydi -U.S interests section- ve CIA felaketi ilk öğrendiğinde bunlar ülkelerine kaçtılar). Tüm bu zamanlarda DGI, CIA'i körleştirerek onun istihbaratını Küba'dan kontrol edebilmişti. Şimdi, CIA'in Küba istihbaratının neden çok uzun bir süredir çok kötü durumda olduğuna dair şüphe kalmamıştı.</p>

  <p class="calibre1">Bu felaket nasıl meydana gelmişti? Nasıl böyle küçük bir Üçüncü Dünya istihbarat servisi muazzam CIA'in gözünü tamamen boyamayı başarabilmişti? Ajan orduları ve geniş teknolojik zırhı olan böylesine bir süper güce karşı, bu aldatmacayı nasıl bu kadar uzun zaman sürdürmeyi başarabilmişti?</p>

  <p class="calibre1">Yanıtı açıkça aldatmaca operasyonlarının tüm klasik unsurlarını içeriyordu: aldatmacayı tasarlayan ve yürütenlerin çok etkili çalışması, rollerini iyi oynayan ajanlar ve hepsinden önemlisi kurban tarafındaki belirgin saflık. Küba olayında çok fazla Amerikan saflığı söz konusuydu, iyi bilinmesi gereken ajanlığın şaşırtıcı beceriksizlikleri bile Amerikan saflığının önüne geçememişti.</p>

  <p class="calibre1">CIA karargahına "oh çalan" son telgrafı gönderen Kübalı maşa, CIA'in Küba'dan ikmal ettiği maşaların bir prototipiydi. Asıl adı Juan Acosta olan bu adam, bir balıkçı teknesinin kaptanıyken, devrim sırasında Fidel Kastro'nun sadık bir takipçisi haline gelmişti. 1959'da Kastro idareyi ele aldığında, Acosta Küba'da kalmaya karar verdi. Sadakatinden ötürü Acosta'ya, Küba'dan Kanarya Adaları'na kadar uzanan uluslararası sularda avlanan, okyanusa açılan gemiler topluluğu olan tuna balıkçıları filosunun başkanı unvanı verildi.</p>

  <p class="calibre1">Acosta'nın dünya casusluğu hakkındaki bilgisi izlediği birkaç casus filminden ibaretti, ama 1966'da DGI onu çağırdığında, casus oyununun içine girmeyi hevesle kabul etti. CIA'in aktif bir şekilde Kübalıları, özellikle denizaşırı yerlerde çalışanları ikmal ettiği anlatıldı. Elbet, bir noktada kendisine de yaklaşacakları konusunda hemen hemen kati bir biçimde uyarıldı. Bu gerçekleştiğinde oyuna devam edecek ve hemen DGI'yı durumdan haberdar edecekti; zaten gerisi DGI'ya kalmıştı.</p>

  <p class="calibre1">Başlangıçta, Acosta casusluk mesleğinin inceliklerini öğrenmek için bir çeşit ajan okuluna gönderileceğini düşünmüştü; ama onun DGI ile görüşmeleri böyle bir eğitime gerek olmadığına açıklık getirdi. Eğer ikmal için ona yaklaşılırsa, o politikadan soğuduğunu ama Kastro'ya karşı istihbarat toplamaktan mutluluk duyacağını belirtecekti. Ama böyle bir şey olmazsa normal yaşamına devam edecek ve hiç kimseye hayatındaki değişiklikten bahsetmeyecekti. Ne tür istihbarat toplaması istenirse istensin, o istihbarat DGI tarafından sağlanacaktı.</p>

  <p class="calibre1">DGI'nin tahmin ettiği gibi, Acosta'nın Kanarya Adaları seyahati sırasında bir gün ona yaklaştılar. Bu gayet standart bir ikmaldi: ona verilen direktiflere dayanarak Acosta politik muhalif rolünü oynadı. İkmalci kabul ederse ona, büyük kısmı Birleşik Devletler banka hesabına yatacak aylık 250 dolar ödeneceğini belirtti (Daha sonra aylık 1700 dolara yükseltildi). Gelecekte bir tarihte o, CIA tarafından Küba'dan çıkarılacak ve onun banka hesabında birikmiş olan para faiziyle birlikte ödenecekti.</p>

  <p class="calibre1">Acosta bu ikmalle şaşkına dönmüştü; çünkü o, derin askeri ve politik sırlardan haberdar değildi. Kısa bir süre sonra, CIA'in daha çok bazı sıradan bilgilerle ilgilendiğini fark etti. Acosta, periyodik balıkçılık gezileri ve diğer deniz eğlenceleri sırasında aralarında Kastro'nun da bulunduğu Küba liderleri tarafından kullanılan teknelere rehberlik eden birkaç gemi kaptanıyla yakın arkadaştı. Acosta'dan bu gezilerin detayları, özellikle de Kastro'nun adadan tam hareket ediş ve dönüş saatleri hakkında bilgi toplaması istendi. O da hürmetkarane bir biçimde Kastro'nun hareketleri hakkında raporlar sundu; DGI idarecileri tarafından tertip edilen bu raporlar yanlış saat ve tarihlerden oluştuğu için arapsaçına dönmüştü.</p>

  <p class="calibre1">Acosta, CIA ile görüşmelerinde oyunun ortaya çıkacağını düşünmüştü; ama tam tersine, topladığı bilgilerin kalitesinden dolayı övüldü -ona CIA'in, onun sayesinde Kastro'nun hareketlerinin "düzensiz" olduğuna kanaat getirdiği söylendi. CIA'in Acosta gibi ateşli bir <span class="italic">Fidelistayı</span> ikmal etmesi DGI için kati bir avantajdı. Öyle bir avantaj ki, CIA'in Küba'da ikmal yaparken, maşaların geçmişini araştırma zahmetinde bulunmadığını öğrendiklerinde bu avantaj daha da önemli hale geldi. Örneğin, bir diğer CIA maşası olan Ignacio Rodriguez-Mena Castrillion'un durumunu gözden geçirelim.</p>

  <p class="calibre1">Rodriguez-Mena'nın geçmişinin gelişi güzel kontrolü bile, uyarı lambalarını yakmalıydı; çünkü ondan daha tipik bir <span class="italic">Fidelista</span> hayal edilemezdi. Gençliğinde, Küba Çocuk Milli Takımı'nda mevki kazandıran yeteneğe sahip bir beyzbol fanatiğiydi ve bu tutkusu babasından miras kalmıştı. Yetişkin Rodriguez-Mena, Birleşik Devletlerde beyzbol büyük liginde oynama hayalini gerçekleştirecek yeteneğe hiçbir vakit sahip olamasa da, bir diğer beyzbol müptelası olan Fidel Kastro adındaki Havana Üniversitesi'nden genç bir politik militanla yakın arkadaş oldu. Onun oğlu, Kastro'yu favori amca olarak kabul etti ve birkaç yıl sonra ihtilal patlak verdiğinde, Kastro'nun ateşli bir yardımcısı oldu.* Öğrencilerin devrimci hareketlerinde aktif rol alan Rodriguez-Mena, Kübana Havayolları'nda çalıştı ve bu arada Kastro karşıtı inatçı güçlere karşı Escambray Dağları'ndaki antigerilla operasyonlarına katılmak için zaman ayırdı. Daha sonra, Domuzlar Koyu (Bay of Pigs) saldırısında hava savunma ünitesinin bir parçasıydı.</p>

  <p class="calibre1">1966'ya doğru, Kübana için uluslararası uçuş operasyonları üzerine çalışan Rodriguez-Mena, sık sık Kastro için hayatını vermeye istekli olduğunu dile getiren fanatik bir <span class="italic">Fidelis</span>ta'ydı. Birgün Madrid'te bir mola sırasında Kübalı bir bayan sürgünün ona yaklaşıp CIA için çalışmasını istediğinde yaşadığı şoku hayal edebilirsiniz. Anında kabul etti ve Havana'ya döndüğünde bunu DGI'ya anlattı. DGI da, ikmal için neden onun hedef seçildiği konusunda en az Rodriguez-Mena kadar şaşırmıştı, özellikle de onun geçmişi düşünüldüğünde. Ama çok daha önemlisi, DGI onu da kontrol edilen CIA maşalarının artan listesine ekledi ve CIA'in ona karşılığında aylık 2000 dolar vermeyi kabul ettiği istihbaratı hazırlamaya koyuldu.</p>

  <p class="calibre1">Temelde, CIA Rodriguez-Mena'dan, Kübana'nın (Cubana) denizaşırı operasyonlarına dair ve özellikle tabur ve silahların Havana'dan nakliyesinde havayollarının kullanımına ilişkin her türlü istihbaratı öğrenmek istiyordu. O devamlı yanlış bilgi akımı sağladı ve bu durum 1975 yılında Kü<span class="calibre8">ba'nın Angola'ya yaptığı silah ve ordu intikali sırasında doruğa çıktı. Bu, CIA'in Angola'daki zayıf istihbarat performansını daha da zayıflattı. Bu yüzden CIA Angola sivil savaşında nihai zafer için yapılan Küba desteğini devamlı olarak küçümsedi ya da gözden kaçırdı.</span></p>

  <p class="calibre1">"Ortalama bir beyzbol oyuncusundan daha iyi olan Kastro, onun öğrencilik günlerinde Washington Senatörlerine girmeyi denedi, ama kabul edilmedi. Tasavvur edin ki, eğer Senatörler bu ateşli, entrikacı Kübalı'yla kontrat yapsalardı, ve o politika yerine beyzbolu seçseydi ne olurdu?</p>

  <p class="calibre1"><br class="calibre2" /></p>

  <p class="calibre1">Yine de, Rodriguez-Mena CIA'in Küba'daki maşaları arasında bir yıldız olarak görülüyordu. O da Kastro'nun hayal kırıklığına uğrattığı Kübalı bir vatansever olarak rolünü başarıyla sürdürdü, bu rol onun yaptığı muazzam operasyon hatalarını gizleyen bir örtüydü. CIA tarafından JULIO kod ismi verilen Rodriguez-Mena, DGI'da ise ISIDRO kod adı altında list elenmişti. Bir gece, CIA'in özel patlama vericisiyle birlikte gönderdiği mesajı yanlışlıkla ISIDRO ismiyle imzaladı. İnanılmayacak şekilde, CIA bu hatayı fark etmedi.</p>

  <p class="calibre1">Rodriguez-Mena, CIA'in maşalarının iyi niyetlerini kontrol etmekte kullandığı yegane aracı: yalan makinesini de alt edebilmişti. CIA'in bu teknolojiye çok güvenme gibi bir yanılgısı vardı ve Küba'da bu hatanın bedelini ağır ödedi. KGB eğitim sistemi uzun süredir yalan makinesinin nasıl alt edileceğine dair direktifler veriyor ve Kübalılara aslında makinenin çok basit olan püf noktalarını anlatıyordu. Makine patolojik yalancıları (kendi yalanlarına inanan insanlar olarak tanımlanmıştır) teşhis edemiyordu, ajanlar kendilerini maskeleyen hikayelere şevkle inanacak şekilde eğitiliyor, makinenin teşhis etmesi gereken gerçek aldatmaca ortadan kalkıyordu. CIA'in Kübalı maşaları bu yalan makinesi testlerine maruz bırakıldılar ve hemen hepsi testleri parlak bir başarıyla geçtiler. Geçemeyenler ise maşalarından birinin sahte olduğunu kabul ederek itibarını kaybetmek istemeyen (kariyerlerini tehlikeye atmak istemeyen) CIA kontrol ajanları tarafından korunuyordu. Yalan makinesi başarısızlıkları, sıklıkla çeşitli mazeretlerle örtbas edildi; devamlı olarak testlerin yeniden yapılması maşaların makineyi nasıl kandıracakları konusunda pratik yapmalarını sağladı. Kısmen KGB danışmanları sayesinde DGI, yalan makinesi de dahil CIA'in kullandığı metotlar üzerinde gayet etraflıca bir fikir sahibi olmuştu. DGI, Amerika'da adet olduğu üzere, CIA kültürünün rakamlara olan saplantısının farkındaydı. İstihbarat terimleriyle bu, CIA memurlarının öncelikle istatistiklere göre -verilen sürede kaç tane maşa ikmal edilebilmişti- değerlendirildiği anlamına geliyordu. Nitelikten çok niceliğe verilen önemde, maşaların değerli bir katkısının olup olmadığına daha az dikkat ediliyor, başarıyı ikmal edilenlerin sayısına göre tanımlama eğilimi ortaya çıkıyordu.</p>

  <p class="calibre1">DGI'nın işini kolaylaştıran CIA kültürü ve işletim metotlarıydı. Bir örnek verecek olursak, teşkilat Kübalıları teşkilat-idarecisi olarak kullanmadı ve böylece Küba kültürünün ve Kastro Küba'sının günlük yaşamının pek çok inceliklerini gözden kaçırdı, oysa bunlar maşaların raporlarının değerlendirmesi için gerekliydi. Diğer bir örnek, Kübalıların keşfettiği gibi, CIA ajanlarında etnik bir kibir vardı ve onlar maşaları çocuk gibi muamele edilmesi gereken Üçüncü Dünya budalaları olarak görüyorlardı. Hem DGI hem de KGB tarafından değerlendirildiğinde ortaya çıkan sonuç, CIA denetçi subaylarının -çoğu Küba hakkındaki en temel bilgilere bile sahip değildi- kalitesinin düşük olduğuydu. Bu boşluğu doldurmak için CIA, denizaşırı seyahatlere çıkan Kübalılara direk yakınlaşmak gibi vazifeleri üstlenmeleri için, Birleşik</p>

  <p class="calibre1">Devletler'deki Kübalı sürgünler arasından ikmal ettiği maşaları kullandı. Ama sürgünler Küba'dan çok uzaktaydılar ve oradaki yaşamın gerçeklerinden tamamen bihaberdiler.</p>

  <p class="calibre1">CIA, casusluk teknolojisinde, tüm dünyaya liderlik ettiğini düşündüğü bir alanda bile, etkili olmaktan çok uzaktı. Kübalı maşalar için izlenen genel model, denizaşırı yerlerde ikmal edilip sonra Küba'ya döner dönmez mesaj göndermeleri için son sistem teknolojiyle donatılmalarıydı. Favori CIA cihazı CD-501 vericisiydi, bu 1596 harfe kadar otomatik kodlaması, 30 güne kadar bilgiyi depolayabilen bilgisayar chip hafızası, uzayın 30 bin mil yukarısına yerleştirilmiş bir Amerikan uydusu FLTSATCOM (donanma iletişimi) sayesinde 20 saniyede nakil yapabilen vericisiyle öne çıkmış harikulade bir elektronik parçaydı.</p>

  <p class="calibre1">Ama Havana'daki CIA maşaları kısa zamanda, kendilerini CD-501'in tamiri için kuytuları doldurmak ve onarmakla meşgul buldular. Maşalar teknolojinin sık sık bozulduğundan ve Küba ikliminin sıcak ve nemli havasında bataryaların çürüdüğünden şikayet ettiler.</p>

  <p class="calibre1">Ajanlar, CIA'in düzenli çalışmayan diğer casusluk teknolojisinden de pek etkilenmemişlerdi. Bunlardan biri, sıradan görünümlü bir Sony radyoydu; ama içinde Langley'den gelen vericileri kayıt eden ve bunları özel hafızasında depolayan gizli bir alıcısı vardı. Önceden tayin edilmiş akşamlarda, saat 7:00 ile 8:00 arasında CIA, Kübalı maşalara kısa dalga sinyaller aracılığıyla emir ve ricalarını bildiriyordu. Mesajlar alıcılar arasında Cynthia olarak bilinen gece kulübü ses tonundaki bir bayan sesi tarafından okunuyordu. Her mesaj, dinleyiciye mesajın kaç tane 4 basamaklı kod grubundan oluştuğunu söyleyen 10 basamaklı bir rakamla açılıyordu. Maşalar güvenli ve basit bir sistem çerçevesinde mesajı okumak için tek seferlik bloknotlar kullanıyordu ve mesajları bir kerede okumaları için küçük talimatlar almışlardı.</p>

  <p class="calibre1">Fakat, diğer casusluk cihazlarında olduğu gibi -dolma kalemler ve çakmaklar içine gizlenmiş minyatür mikrofonlar, kurnazca saklanmış bölümleri olan evrak çantaları, oyuncak ayılar içine dikilmiş radyolar, hijyenik pedler içine gizlenmiş nakledici mikrofonlar- radyolar da sürekli bozuluyordu. Tüm bu teknoloji, Amerika'nın son model teknolojisini ele geçirmek için DGI'ya yüklü bir ödeme yapan KGB'nin lehine çevrildi.</p>

  <p class="calibre1">DGI ayrıca, aldatmaca operasyonlarından muntazam bir gelir elde ediyordu; çünkü tüm maşalar hürmetkarane bir şekilde CIA'den aldıkları ödemeleri hükümete veriyorlardı. DGI, elde ettiği parayla Havana'nın değişik kuytu bölgelerinin yakınlarına yerleştirilen ve CIA ajanlarının görüntülerini kayıt eden Japon video aksamları satın aldı. Bu kayıtlardan biri beklenmedik, komik bir nöbet değişimini gözler önüne seriyordu. Kasetleri izleyen ajanlar sıkıntıdan bayılmak üzereyken, bir CIA ajanı eşi ve kızıyla birlikte ekranda belirdi, adam kuytunun tam yerini bulmakta sorun yaşıyordu. Zaman geçtikçe, iyice öfkelenen eşi ve kızı sıcakta orada oturmaktan şikayet ettiler. Adam onlara söylenmeye başladı ve gerçek bir aile münakaşası patlak verdi. Kızı en az yüz kez daha ne kadar bekleyeceklerini sorduğunda, adam ona dönüp "Annenle konuş!" diye bağırdı. Sonunda karısı çığlık atarak "İşte, burada değil belki de, seni aptal!" dedi.</p>

  <p class="calibre1">Diplomatik maskesi altında işlem gören bu ajan, 1977'de Havana'da açılan Birleşik Devletler Yatırım Bölgesi'nde (aynı zamanda Küba'dakinin bir eşi de Washington D.C'de oluşturuldu) çalışıyordu. DGI'nın tahmin ettiği gibi, bu bölgeye atanan yüzden fazla Amerikan diplomatın en azından insaflı bir kısmı CIA ajanıydı. DGI ve onların KGB müttefikleri bu ajanları belirlemek için büyük çaba sarfettiler, bu vazife diğer bir CIA hatasıyla daha da kolaylaştırıldı. Teşkilat Havana merkezindeki ajanlarını Yatırım Bölümümün olduğu binanın ikinci katına ayırdı, sonra da pencereleri, katın depo gibi görünmesi için betonla kapladı. Böylece Kastro'nun gözcü ajanlarının, bu katta çalışan herkesin CIA ajanı olduğunu fark etmesi uzun zaman almadı.</p>

  <p class="calibre1">Bu arada DGI'nm büyük aldatmacası süratle işliyordu. Langley değerlendirmelerine göre, Küba'daki ikmal operasyonu çok miktarda istihbarat sağlayan şaşırtıcı bir başarı göstermişti. İkmal isim listesinde yer alan Eduardo Leal -Küba Ulaştırma Bakanlığı EMTELCUBA'nın bir memuru- Kastro ve diğer baş memurların birbirleriyle ve denizaşırı merkezlerle iletişim kurmaları için gereken frekansları sağlamakla yükümlüydü. Leal çok değerli bir maşa olarak görülüyordu ve CIA tarafından toplam 200. 000 dolar ödeniyordu; artı 10. 000 dolarlık özel bir primi ve şahsen CIA yöneticisi William Casey tarafından göğsüne iliştirilen bir CIA madalyası vardı. Ama Kastro'nun görüşmelerine gizli bağlantı kurmak için Leal'in istihbaratını kullanması gereken Milli Güvenlik Teşkilatı (NSA) ondan çok etkilenmemişti; çünkü gizemli bir şekilde, ne Kastro ne de yardımcıları bu frekanslarda sonuca götürecek hiçbir şey söylemiyor gibiydiler. NSA Leal'in ikili ajan olabileceğinden şüphelendi; ama CIA, süper ajanlarının pek çok kez yalan makinesinden geçtiğine dikkat çekerek bu şüpheyi hesaba katmadı.</p>

  <p class="calibre1">Leal'den rütbece aşağıda, CIA'e, güya Küba tarımının, sanayisinin, idari teşkilatının ve ekonomisinin gidişini gösteren etraflı bir tablo sunan diğer maşalar vardı. Bu maşaların isim listesi şeker sanayisinin bir memurunu, Küba amonyak endüstrisinin başkanını, Küba Spor Federasyonu'nun bir memurunu (Küba atletlerini taraf değiştirmeye teşvik eden kişi), hükümetin sponsor olduğu denizaşırı yatırımları gerçekleştiren bir iş adamını ve diğer çeşitli memurları ve uzmanları içeriyordu.</p>

  <p class="calibre1">1987 yılında, bu ajanlardan bazıları, 26 yıldır bir aldatmaca operasyonu için CIA'ye rapor veriyorlardı. Böyle operasyonların yaşam süresi sınırlıdır; çünkü bir noktada kaçınılmaz biçimde bir hata ortaya çıkabilir veya hedefin şüpheleri uyandırılabilir veya taraf değiştiren biri sırları ortaya dökebilir. Aspillaga'nın aldatmacası olmasaydı, Küba aldatmacası ne kadar sürerdi kesin olarak bilinemez, ama şu bir gerçek ki bu aldatmacaya kadar CIA'in Latin Amerika Bölümü, birkaç düzine Kübalı maşa hakkında en ufak bir şüphe duymadı (1976'da, CIA karşı-istihbaratından gelen bir uyarı gözardı edildi, uyarıda her apartmanında, yerleşim bloğunda ve ofisinde DGI habercilerinin olduğu totaliter idare altındaki bir devlette iş gören bu maşaların -şüphe uyandıracak derecede-bu kadar çok istihbarat toplamalarının mümkün olmayacağı vurgulanıyordu).</p>

  <p class="calibre1">Nihayet bu aldatmacanın da sonu gelmişti. Rodriguez-Mena'ya -beyzbol fanatiği ve Kübana memuruna- bir CIA kontrol ajanı tarafından, casus olarak Amerikanlar için bunca yıllık vefalı hizmetinin karşılığında ne istediği soruldu. Bir Kübalı da, şakasına, onun Amerika'da yaşayıp büyük liglerde hakemlik yapmak istediğini söyledi. Kontrol ajanı, ciddiyetle bu konuya eğileceğini belirtti. İki hafta sonra gelerek, CIA'in Büyük Lig Hakemler Kurulu üzerindeki etkisi sayesinde Rodriguez-Mena'ya istediği beyzbol sezonunda toplara ve vuruşlara karar vereceği bir işin garanti edildiğini gururla açıkladı. Kübalılar gülmemek için kendilerini zor tuttular.</p>

  <p class="calibre1">Bildiride, DGI'nm büyük aldatmaca operasyonun bittiği ve onu bir televizyon belgeselinin izlediği yazılıydı. Büyülenmiş bir izleyici kitlesi, CIA ajanlarının kuytulara gelişlerini, diğer ajanların gizlice Küba tütününün ürün örneklerini toplayışlarını, kalabalık Havana sokaklarında maşaların gizli kuyruk temaslarını ve ANGEL kod isimli ajanın her biri onun "temiz" mi (gözetim altında değil) yoksa "kirli"mi (gözetim altında) olduğunu belirten değişik renklerdeki gömleklerini giyip görüşme için parktaki bir banka oturuşunu izledi.</p>

  <p class="calibre1">Bu arada Kübalılar ve Amerikalılar oyunun diplomatik sonunu oynadılar. Kübalılar uzun bir liste halindeki Amerikan diplomatların Havana merkezinden geri çağrılmasını talep etti; buna misilleme olarak Amerikanlar Washington'daki iki Kübalı elçiyi sınır dışı ettiler. Amerikalıların hareketi diplomatik protokolde minimum ceza olarak görüldü. Bu açıkça gösteriyordu ki, Havana merkezinde CIA ajanlarıyla -Ame<span class="calibre6">rika'nın olayları idrak etmesinde onu körleştirmekten ve kendi ülkelerini utandırmaktan başka hiçbir olayda başarı elde edemeyen- dolu bu kadar çok yabancı servise sahip olmak, devlet departmanını çok da heyecanlandırmamıştı.</span></p>

  <p class="calibre1">Geriye, Havana'da DGI'nın aldatmaca operasyonlarını simgeleyen bir abide kaldı: vaâtkâr bir Stalinist başlık altında değişik DGI operasyonlarından elde edilen çeşitli CIA malzemeleri sergileyen Devlet Güvenlik Organları Müzesi. Burada pek çok minyatür verici mevcut ve ziyaretçiler bu vericileri alıp Birleşik Devletlerle iletişim kurmaya çalışmaktan zevk alıyorla, ama tabi ki karşıdan yanıt gelmiyor.</p>

  <p class="calibre1"><span class="calibre4">BATI CEPHESİ'NDE YENİ BİR ŞEY YOK MUHAFIZ OPERASYONU 1943-1944</span></p>

  <h2 class="calibre7" id="sigil_toc_id_7"><span class="italic1"><span class="bold">Almanlar Normandiya Çıkarmasını Gözden Kaçırır</span></span></h2>

  <p class="calibre1">Alman <span class="italic">Wehrmacht</span> istihbarat albayı Alexis von Roenne, gündüz, 1943 yılının kışında hemen hemen her gün meydana gelen felaketlerden etkilenmeyen soğukkanlı, profesyonel bir asker görüntüsü tasavvur etmeye çalıştı. Ama geceleyin, daha büyük bir karabasanla yüzleşmekten uyuyamadı.</p>

  <p class="calibre1">Masasının çekmecesinden bir Avrupa haritası çıkardı ve hâlâ Almanya işgali altında olan bu geniş Avrupa toprak parçasına baktı. Bu toprak parçası, von Roenne'ye binlerce millik açık kıyı şeridiyle, vahşi bir ejderhanın bel altı gibi görünüyordu. Doğru, bu ejderhanın korkunç silahları vardı; ama ejderha tepki gösteremeden onun yumuşak bel altı bölgesini öldürücü şekilde delip geçebilecek sürpriz bir saldırı, tüm bu silahları etkisiz kılabilirdi.</p>

  <p class="calibre1">Askeri ilimlere adanmış bir hayatta bilenmiş içgüdüleri, von Roenne'e Müttefiklerin onun ülkesine karşı kesin bir darbe hazırlığı içinde olduklarını, Almanya'yı dize getirecek, uzun süredir beklenen büyük bir saldırının varlığını dile getiriyordu. Ama nereden?</p>

  <p class="calibre1">Renkli kalemler kullanarak, Alman işgali altındaki Avrupa'ya yapılabilecek muhtemel saldırı noktalarını gösteren oklar çizdi. Yeşil ok Çanakkale Boğazı'nı, mavi ok Adriyatik kıyılarını, sarı ok Fransa'nın güneyini, siyah ok İtalya'nın kuzeyini, kırmızı ok kuzey Fransa'nın Pas de Calais bölgesi civarını ifade ediyordu. Muhtemel saldırı rotalarının her biri askeri açıdan mantıklıydı; ama von Roenne'nin anladığı, Almanya'nın tüm bu güçlerin hepsine karşı savunulamayacağıydı. Kaçınılmaz çözüm: Almanların gerçek saldırı bölgesini önceden öğrenmeleriydi, böylece düşmanlar ayak basmadan önce hâlâ ciddi olan askeri güçleri onları ezebilirdi. Almanya'nın savaşı kazanma veya en azından Müttefikleri durdurma umutları, önceden elde edecekleri bu istihbarata bağlıydı.</p>

  <p class="calibre1">Von Roenne bu istihbarat ihtiyacını çok derinden hissetti, çünkü onun mesleği <span class="italic">Wehrmacht'a</span> tam olarak düşmanın nerede mevzilendiği, birliklerin nereye yerleştirildiği ve onların kapasitesi (muhtemel niyetlerini belirterek) hakkında bilgi sunmaktan ibaretti. Alman Yüksek Komutası <span class="italic">Oberkommandos der Wehrmachtm</span> askeri istihbarat ünitesi <span class="italic">Fremde Heeres</span> Wesfin (FHW, Batıdaki Yabancı Ordular) şefiydi. FHW'nin görevi Batıdaki Müttefik ordularını takip etmekti. Von Roenne, <span class="italic">Wehrmacht'ın</span> belirli zamanlarda düşmanın tam olarak nerelere ve nasıl bir güçle yayıldığını görmesini sağlayan ve Almanların <span class="italic">Feinbild</span> dedikleri "düşmanın tablosu"nu ortay koymaktan sorumluydu.</p>

  <p class="calibre1">Von Roenne, bu zamana kadar, özellikle 1940'ta Fransa'ya yapılan Alman hücumu sırasındaki görülmeye değer performansı sayesinde göz kamaştırıcı bir askeri kariyer elde etmişti. O zaman yüzbaşı olan von Roenne Fransız güçleri hakkında detaylı bilgi veren bütün bir tablo geliştirmiş, bu tablonun yanı sıra oldukça kritik bir istihbarat elde etmişti: Fransızlar yeterli sayıdaki tanksavar toplarını, cephenin ön saflarını zırhlı saldırılara karşı koruyacak şekilde yerleştirememişlerdi. Alman panzerleri bu gediklerden hızla geçti ve Fransızları tamamen bozguna uğrattı.</p>

  <p class="calibre1">Ama üç yıl sonra von Roenne daha yıldırıcı bir vazifeyle karşı karşıyaydı. Batı Avrupa sahilinin Alman savunmasına bakan ufkunun biraz ötesinde, Müttefik ordularının mevzilendiğini, Alman işgalindeki Avrupa'nın kalbine sıçramak için hazırlık yaptığını biliyordu. Bu kez von Roenne'nin bu hazırlıklar hakkında çok az fikri vardı; çünkü birinci el istihbarat toplamak için düşman kampına gizlice girebilecek iyi eğitimli adamlarını gönderebileceği bir cephe yoktu. Müttefiklerin hava üstünlüğünden dolayı, Alman hava tetkikatı pek başarılı olamıyordu; taş çatlasa düzensiz, yarım yamalak bilgiler sağlayabiliyordu.</p>

  <p class="calibre1">Daha da kötüsü, Alman istihbarat kurumunun çok az yardımının olmasıydı. <span class="italic">Abtüehr'in</span> başkanı Amiral Wilhem Canaris ile yapılan görüşmelerden elde edilen, yalnızca Canaris'in Büyük Britanya'da (müttefik ordularının karargahının bulunduğu yerde) sahip olduğu en kaliteli 130 ajanı sayesinde, Almanya'nın tüm Müttefik hücumları hakkında pek çok uyan alacağına ilişkin övünmeleriydi. "Neden bir gün içinde 29 adet rapor gönderen ajanlara sahibim sanıyorsun" diye, övündü Canaris. Daima tedbirli bir askeri politikacı olan von Roenne, iki yıl önce <span class="italic">Abwehr'in,</span> nasıl oldu da Müttefiklerin Kuzey Afrika'ya yapacakları saldırıdan (üstelik iki saldırı filosunun Cebelitarık'ın kuzeyindeki <span class="italic">Abwehr</span> gözlemevinden hızla geçmesine rağmen) bihaber olduğunu söylememek için kendini zor tuttu.</p>

  <p class="calibre1">Von Roenne'in, Canaris'in olası Müttefik hareketi hakkında söylediği hiçbir şeye itimadı yoktu. Keza, Nazi istihbarat servisi <span class="italic">Sicherheitsdienst'den</span> de (SD) çok az şey umabilirdi. SD, onun fark ettiği gibi, tüm Alman istihbaratını ele geçirmek için bürokratik bir çete savaşına girmiş gibi görünüyordu (yalnızca bir ay sonra <span class="italic">Abwehr'ı</span> bünyesine alıp, Canaris'i bertaraf ederek bu amacına ulaşacaktı). SD hemen her dış istihbarat operasyonunda aşikar beceriksizliğini gözler önüne serdi ve Müttefiklerin ne yaptığına ne planladığına dair en ufak bir ipucu bile sunmadı.</p>

  <p class="calibre1">Von Roenne'in muhtemel hücum bölgelerini gösteren haritasının en belirgin etkisi, büyük ihmal boşluklarını ortaya çıkarmasıydı. Sadece Avrupa'nın dış sınır çizgisi etrafındaki birkaç birim olumlu olarak teşhis edilmişti; uğursuzca diğer pek çok birim Müttefiklerin savaş emriyle ortadan kayboluyordu. Von Roenne, onların gelmekte olan büyük saldırı hazırlıkları için İngiltere'ye çekilmiş olabileceklerinden şüphelendi ama bu büyüyen gücün ne zaman saldırıya geçeceği konusunda bir fikri yoktu.</p>

  <p class="calibre1">Daha da önemlisi, von Roenne tüm Alman askeri planlamasına hükmeden bir etkenle, Adolf Hitler'in fikirleriyle mücadele etmek zorundaydı. Çoğu zaman, hangi askeri mantığı dikte ettiğine bakılmaksızın, pek çok şeye karar verme aşamasında Hitler'in sezgileri etkiliydi. Enteresan biçimde, von Roenne bu sezgilerle gizliden gizliye dalga geçse de, Hitler'in sezgileri korkulacak surette gerçeğe yakın çıkıyordu. 1941 yılında, Hitler <span class="italic">die Grosslandung der Alliierten</span> (Müttefiklerin Kati Çıkarması) başlıklı dikkate değer bir yönerge yazdı, bu yönergede Müttefiklerin "Normandiya ve Britanya"nın çıkıntılı kısımlarına yapacağı, geniş çaplı kara ve deniz saldırılarını tahmin etmiş ve bu saldırının ne şekilde tezahür edeceğine ilişkin belirgin bir taslak çizmişti. Bu, üç yıl sonra meydana gelen Fransa'ya asker çıkarma gününü öngören (ingilizce'de bu günü özellikle tanımlamak için D-Day denmiştir) neredeyse mükemmel bir kehanetti.</p>

  <p class="calibre1">1943 yılına doğru Hitler fikrini değiştirdi; sezgileri bu kez ona Müttefik hücumunun başka bir yere geleceğini, bu yerin de muhtemelen Fransız sahilindeki farklı bir bölge ya da Balkanlar olacağını söylüyordu. Eğer hücum Fransa'ya yapılırsa, Hitler muhtemelen Kuzey Fransa'nın Pas de Calais yakınlarına yapılacağını belirtti. Von Roenne, Hitler'in Normandiya çıkarması teorisini hiçbir zaman kaâle almamıştı; ama Pas de Calais yakınlarına yapılacak bir çıkarma fikrinden oldukça etkilendi. Von Roenne gibi eğitimli bir askeri dehaya göre, böyle bir hedef çok anlamlıydı: İngiltere'deki Müttefiklerin menzil bölgesinden sadece 48 km uzaktaydı, Ruhr'da Alman endüstrisinin kalbinin attığı bölgeye en kestirme hücum rotasını sağlıyordu, muntazam karayollarına ve demiryolu ağına sahipti ve hepsinden önemlisi Fransa'dan Almanya içlerine yapılacak bir saldırının devamı için gerekli levazım gemileri donanması için Le Havre'de muazzam bir liman sunuyordu.</p>

  <p class="calibre1">1944 baharı geldiğinde, von Roenne hücum kıtasının Pas de Calais olduğuna iyice ikna olmuştu. Norveç, Balkanlar ve kuzey İtalya için saldırı planları olduğuna ilişkin dedikodular duymuştu; ama tüm askeri mantığı o yerin Pas de Calais olduğu konusunda ısrar ediyordu. Duyguları bir yana, bu çıkarımı destekleyen çok az istihbaratı vardı. Kıymetli bir ipucu Ankara, TÜRKİYE'den geldi; İngiliz Büyükelçisi'nin uşağı gizlice patronunun resmi yazışmalarının bulunduğu kilitli kutuya göz atmış ve oradaki kağıtların birer kopyasını çıkarmıştı. Daha sonra onları Almanlara sattı ve böylece ilk kez Almanlar Müttefik hücum planının kod adının DEREBEY olduğunu öğrendi. Saldırı için belirli bir bölgeden bahsedilmiyordu; ama diplomatik yazışmalardaki diğer ipuçlarından anlaşıldığı kadarıyla DEREBEY'in Fransız sahillerinde bir yere saldıracağına işaret ettiği açıktı. Bu arada Stockholm'deki <span class="italic">Abwehr</span> merkezi Büyük Britanya'da hizmet eden birkaç İsveçli askeri ataşeyi ikmal etmişti; bu ataşeler Müttefiklerin 1944 yılında 15 Mayıs ile 15 Haziran arasında bir tarihte, Fransa sahilindeki Normandiya bölgesine büyük kara ve deniz saldırıları düzenlemeyi planladıklarını rapor ettiler.</p>

  <p class="calibre1"><span class="italic">Abwehr</span> karargahı bu istihbaratı, İngiliz istihbaratının yanlış bilgilendirmesinin bir sonucu olabilir diye reddetti; ama von Roenne üzerinde düşünmeye başladı: DEREBEY'in Fransa sahilinde bir yere saldırma niyetini destekleyen, sürekli artan, istikrarlı belirtiler vardı. Asıl sorun hangi birliklere ve tam olarak nereye çıkarma yapacaklarıydı.</p>

  <p class="calibre1">Hitler DEREBEY'in Fransa'yı hedef aldığına ikna olmadı ve Alman işgalindeki bölgenin dış sınırı etrafındaki birtakım muhtemel hücum kıtalarına yapılabilecek saldırıları püskürtmek için genel hazırlıkların yapılmasını emretti. Batı Avrupa için, tüm kıyı şeridi boyunca, Alman yedek kuvvetleri harekete geçip baskın yapana kadar saldırıları deniz sınırında alıkoyacak muazzam bir savunma sisteminin inşa edilmesini emretti. <span class="italic">Festung Europa</span> denilen Avrupa Kalesi 'Norveç'ten İspanya'ya kadar Avrupa'nın tüm batı sahili boyunca uzatıldı -15.000 betonarme siperi, topçu sınıfı mevzileri, makineli tüfek yuvaları, çukurları, milyonlarca mayını ve 300.000 garnizon askeri olan bir duvar.</p>

  <p class="calibre1">Her ne kadar Hitler bu duvarın Batı Avrupa sahiline yapılacak herhangi bir saldırıyı engelleyeceğine ikna olsa da, von Roenne o kadar emin değildi. 1940 yılında, o kendi ordusu için Maginot Sınırı'nı geçmenin ne kadar kolay olduğunu görmüştü ve profesyonel bir asker olarak anlamıştı ki, kararlı bir düşmanın saldırılarını engelleyebilecek bir istihkam söz konusu değildi.</p>

  <p class="calibre1">1944 baharının son günlerinde, von Roenne aniden bir istihbarat sızıntısı elde etti. Alman haberalma tevkif istasyonları, İngiltere'nin güneyindeki Birleşik Devletler birimlerinden gelen bazı tedbirsiz radyo mesajlarını dinlemeyi başardı. Bu istasyonlar Fransa'nın kuzeyindeki Pas de Calais bölgesinin tam karşısında vuku bulan, büyük bir imar hareketini açıkça gözetlediler. Von Roenne'e göre bu son delildi: DEREBEY Pas de Calais'e hedeflenmişti. Durum haritası üzerinde, istasyonların teşhis ettiği Amerikan yaya askerlerinin ve zırhlı bölüklerinin taslağını yapmaya başladı ve direk İngiliz Kanalı'ndan Fransa'ya kaim, kırmızı bir ok çizdi.</p>

  <p class="calibre1">Bu hareketiyle von Roenne, ülkesine savaşın bedelini ödeten, hayret verici bir aldatmacayı hayata geçirmiş oldu.</p>

  <p class="calibre1">Von Roenne'in dikkatini Pas de Calais üzerinde sabitleştirmesini sağlayan adam Winston Churchill'di. Onun söylemekten zevk aldığı bir söz vardı: "Savaşta, gerçeğe daima yalanların muhafızı refakat etmelidir" ve Fransa'nın işgali konusunda Almanları yanıltmak için yapılan geniş kapsamlı aldatmaca operasyonuna kod isim olarak 'MUHAFIZ'ı seçti.</p>

  <p class="calibre1">Sovyetlere Fransa'nın işgalinin vaad edildiği 1943'teki Tahran Konferansı'nda -Nazi Almanyası'nı yenmek için son hücum- Josef Stalin'e MUHAFIZ'ı açıkladı. Stalin, Müttefiklerin kara ve deniz hücumları gibi çok bariz bir teşebbüsü Almanlardan nasıl gizleyeceklerini merak ettiğinde, Churchill Almanları tamamen kandıracak bir aldatmaca planı olduğunu belirtti. "Bu tarihin en büyük hilesi olacak" diye, ant içti.</p>

  <p class="calibre1">Churchill haklı çıktı; ama 1943'te Müttefiklerin yüzleştiği gerçek, askeri engelleri hiçbir aldatmaca planı çözebilecekmiş gibi görünmüyordu. Bu engeller aşılmaz görünüyordu.</p>

  <p class="calibre1">Feci derecede insan ve malzeme kaybına rağmen, yetenekli ve tedbirli liderlerin elindeki Alman savaş makineleri 1944'te hâlâ işe yarar durumdaydı. En yetenekli liderler arasında, Batıdaki tüm Alman güçlerinin komutanı Mareşal Gerd von Rundstedt ve her türlü Müttefik saldırıyı mağlup etmekle sorumlu yardımcısı, "Çöl tilkisi" olarak ünlenmiş Mareşal Erwin Rommel yer alıyordu. Von Rundstedt kendi hizmetinde Fransa'da, Belçika'da, Hollanda'da, beş adet kara ordusuna; artı Norveç ve Danimarka'da bazı diğer tümenlere sahipti. Hep anlatıldığı üzere, emrinde 1.500.000 askeri ve birkaç bin tankı vardı. Onun tümenlerinin 31'i ikinci sınıfta; ama 17'si 35.000 darbe, <span class="italic">Waffen-SS,</span> askeri içeren birinci sınıf tümenlerdi.</p>

  <p class="calibre1">Herhangi bir askeri okulun birinci sınıf öğrencisi bile problemi rahatlıkla görebilirdi. Hizmetindeki böyle bir güçle, her türlü Müttefik hareketini mat edebilirdi; çünkü Müttefikler yalnızca dar bir cephe alanında: DEREBEY planına göre</p>

  <p class="calibre1">10 000 silahlı araçla beraber 150.000 asker, enine birkaç mil uzayan Normadiya kumsallarında karaya çıkabilirlerdi. Von Rundstedt çıkarma bölgesini öğrendiği zaman, o sadece yedek kuvvetlerini harekete geçirip, Müttefik hava güçlerinin üstünlüğüne rağmen çıkarma yapılan sahili tamamen temizleyebilirdi. Hakim askeri teoriye göre, her hangi bir başarıyı garantilemek için hem su hem de kara saldırı birliklerinin insan gücünün, düşmanınkine oranla l'e 3 ila l'e 6 arasında avantajlı olması gerekir. Kısaca, hakikat Almanların sayıca çok fazla olmaları ve Müttefikleri bu konuda alt etmeleriydi; çok daha tehlikelisi Almanların bu ezici insan gücünü çıkarma yapılacak kumsallara yoğunlaştırma ihtimaliydi.</p>

  <p class="calibre1">Churchill'in tasarladığı çözüm, Alman güçlerinin Avrupa kıyı şeridi boyunca dizili kalmasını sağlayacak ve böylece kümsallardaki sayıca az olan Müttefik güce karşı yoğunlaşmasını engelleyecek bir plan uygulamaktı. Askeri terimlere göre, Müttefikler içinde biri gerçek, biri sahte olan iki saldırının yer aldığı bir aldatmaca planı tertip edeceklerdi. Gerçek saldırı oyalama gibi görünmeliydi ve oyalama da gerçek görünecek şekilde yapılmalıydı.</p>

  <p class="calibre1">Bu hileli çifte blöf, İngiliz ve Amerikan istihbaratının koalisyonundan oluşan ve Birleşik İstihbarat Komitesi denilen bir kurumun yetki alanı içindeydi. Bu kurumun sahip olduğu iki önemli avantaj vardı: bunlardan biri ULTRA idi. Bütün önemli Alman askeri mesajlarını okuyan, çok gizli İngiliz şifre kırma operasyonu. Bu, yalnızca Müttefiklerin Alman askeri hareketlerini gözlemlemelerini değil, aynı zamanda onların, nasıl herhangi bir aldatmaca planının Alman Komutasıyla oynayabileceğini de görmelerini sağlıyordu.</p>

  <p class="calibre1">İkincisi çok daha sıkı gizlenen bir sırdı, Çifte Çapraz Sistemi denilen yöntemde, Britanya'ya gönderilen her Alman casusu ULTRA sayesinde önceden teşhis ediliyordu ve bunların bir kısmı Almanya'ya yanlış bilgi vermeleri için geri gönderiliyordu.</p>

  <p class="calibre1">Müttefikler aldatmaca planının temelini atmak için bu paha biçilmez iki avantajdan yararlanmaya başladı: Almanlar, Müttefiklerin hem gerçek hücumu hem de geniş kapsamlı harp hilelerini yürütecek yeterli sayıda birliğe ve muntazam güçlere sahip olduğuna inandırılacaktı. Kısacası plan, Almanları Normandiya çıkarmasının bir harp hilesi olduğuna ve Müttefik güçlerin büyük kısmının direk Pas de Calais'e yapılacak gerçek hamle için rezervde tutulduğuna ikna etmekti.</p>

  <p class="calibre1">Aylardır taze bilgi için kıvranan Alman istihbaratı, birkaç hafta içinde aniden bilgiye boğuldu. Bunların hepsi, İngiltere'nin güneyindeki geniş, Müttefik askeri imarını ilgilendiren, bilerek sızdırılmış bilgiydi. Almanlar ilk kez FUSAG diye bir şey duymaya başladılar (Birinci Birleşik Devletler Ordu Grubu), gelmekte olan saldırının ilk hamlesini yapacak olan büyük güç. <span class="italic">National Geographic</span> dergisi bile onlar için çalışıyordu: dergi Birleşik Devletler Ordusunun gerçekte var olmayan 24 tümenini içeren tümen bölüklerinin renkli bir planını bastı. Nihayet von Roenne'in karargahına ulaşan söylenti, onu durum haritası üzerinde tümenleri listelemeye zorladı. Aldatmaca planını hazırlayanların umut ettiği gibi, von Roenne, Pas de Calais'in tam karşısındaki güney ingiltere bölgesindeki esrarlı tümenlere konsantre oldu. Bu tümenleri harita üzerinde belirlediği zaman, Almanların kafasında tümenlerin temsil ettiği, bu gerçek tehdit ihtimali kuvvetlenmeye başladı. Von Roenne, Pas de Calais bölgesine silahlanmış büyük bir ordunun yerleştirilmesini emretti, bu ordu emir altında hareket edecek, yakındaki kumsallara gidip her türlü çıkarma girişimini bozguna uğratacaktı.</p>

  <p class="calibre1">Kontrollü ikili ajanlar da rollerini iyi oynadılar, von Roenne'in düşmanın konuşlandığını düşündüğü bölgede çok büyük bir ordunun oluşturulduğunu gördüklerine dair bir düzine moral bozucu rapor naklettiler. Almanların bu raporları aldatmaca planının bir parçası olarak görme ihtimaline karşı, ingilizler diğer kaynakların rapor ettiği bu hazırlıkları, Almanların kendi gözleriyle görmelerini sağlayacak kusursuz bir plan tertip etti.</p>

  <p class="calibre1">Bunu gerçekleştirmek için 1943'te, Tunus'ta esir alınan, <span class="italic">Afrika Korps'un</span> son komutanı, General Hans Cramer araç olarak kullanıldı. Cramer hastalanınca, ingilizler onu, ingiliz bir mahkum karşılığında Almanya'ya iade etmeyi kabul ettiler. Iskoçya'daki bir POW kampından alınıp, güneyde gemi sevkıyatı yapan bir limana götürüldü. Cramer'i memnun eden, giderken sahil yolunun izlenmesi ve onun da Müttefik askeri imarını görebilme imkanı bulmasıydı. Heyecanını zorlukla gizleyebildi, çünkü eğitimli bir askeri uzman olarak tankları, topçu sınıfı parçalarını, kamyonları ve çadırları sayabilmişti (bundan yola çıkarak ordugahta kaç kişi olduğuna dair yaklaşık bir sayı elde etmişti). Bir ara kayıtsızca nerede olduklarını sordu, ona eşlik eden refakatçi Güney Sussex ve Kent'te olduklarını söyledi. Ama aslında sahilden 320 km uzakta Dorset'teydiler. ingilizler bu aldatmacayı şüphe uyandırmadan atlattılar; çünkü onlar dikkatlice yol üstündeki tüm yol ve bölge panolarını çıkarmışlardı. Almanya'ya döner dönmez Cramer, oradayken ne gördüyse ve her nerede gördüyse teker teker nakletti. Aslında ona Normandiya çıkarması için yapılan hazırlıklara göz atma şansı verilse de, Cramer tüm bunların Güney Sussex'de -Pas de Calais'i kuşatmak üzere olan askeri güç için ideal bir bölge- olduğunu sanmıştı.....</p>

  <p class="calibre1">Von Roenne'in günden güne yeni Müttefik birlikleriyle dolan durum haritası, Britanya'dan gelen son istihbaratla daha net bir görüntü aldı. Bu istihbarat askeri tahminleri doğruluyordu: büyük bir askeri güç Pas de Calais'in karşısında toplanırken, küçük bir güç de Normandiya'nm karşısında mevzileniyordu. Açıkçası Normandiya'nm karşısındaki askeri güç bir harp hilesine hizmet edecekti: o Normandiya kumsallarında karaya çıkacak ve Pas de Calais etrafında toplanmış Alman rezervlerini ve silahlarını üzerine çekecekti. Almanlar harekete geçince, ana kuvvetler Pas de Calais'de von Rundstadt'in savunmasını mahvedecek saldırılar yapacaktı.</p>

  <p class="calibre1">İşte bu tam olarak Müttefiklerin Almanlara düşündürmek istedikleri şeydi. ULTRA operasyonlarından anladıkları kadarıyla, Almanlar bu aldatmacayı kabul etmeye başlamışlardı ve Müttefikler birkaç zekice düğümle bunu daha da kuvvetlendireceklerdi. Fikirlerden biri, Almanlar tarafından</p>

  <p class="calibre1">Müttefiklerin en tedbirli komutanı olarak düşünülen General George Patton'u, bariz bir biçimde Pas de Calais'in karşısındaki ingiltere'nin güney bölgesine yerleştirmekti. Patton ora daki tüm kutlamalarda, moral verici ziyaretlerde ve diğer benzer olaylarda hazır ve nazır olarak varlığını bir havai fişek gibi belli edecekti. Görünen o ki Alman tarafı çoktan oltaya takılmıştı. Onlar tüm bunlardan yola çıkarak şu mantığı geliştirdiler: Alman destek güçlerinin kalbine yapılacak büyük kara ve deniz çıkarması çok riskli bir askeri operasyon olacaktı, böyle riskli bir operasyona da düşmanın en tedbirli lideri önderlik etmeliydi. Bundan dolayı Patton'un İngiltere'nin güneyinde olması sadece onun ana kuvvet hücumunun komutanı olduğu anlamına gelebilirdi. Bulunduğu mevki düşünüldüğünde, FUSAG'ın Pas de Calais'e saldırmaya <span class="calibre6">niyetlendiği açıktı</span></p>

  <p class="calibre1">Bu da yetmezmiş gibi, aldatmaca operasyonu, Alman tevkif istasyonlarının işini kolaylaştıran ve kasten zayıf bir güvenlikle verilen haberleşme sinyallerini, tamamen sahte bir ordu yayını ile bütünleştirdi. Bu hayali ordunun binlerce tankı, çok miktarda çadırı ve herhangi bir tetkikat uçuşuyla kolayca tespit edilebilecek büyüklükte hava donanması vardı. Almanlar bu tetkikat uçuşlarını yaptılar ama Müttefik hava üstünlüğüne rağmen uçaklarının nasıl güney İngiltere'nin üzerinde rahatça tetkikat yapabildiğini ve neden uçaksavar topların, yalnızca onların tetkikat uçakları 300.000 feet (91440 m)'ten alçakta uçmaya çalıştıkları zaman açıldığını merak etmediler. Çünkü daha alçağa geldiklerinde tüm o tankların, uçakların ve cephanenin aslında zekice hazırlanmış plastik taklitler olduğunu anlayabilirlerdi.</p>

  <p class="calibre1">Mayıs ayına doğru, incelikli aldatmaca operasyonu Alman Yüksek Komutası içinde meyvelerini verdi. Von Roenne'in durum haritalarına göre, Müttefikler 85 ila 90 arasında bir tümen birliğiyle buna ek olarak 7 hava tümenini İngiltere'nin güneyinde hazır tutuyordu (aslında gerçek birlikleri 35 tümen ve sadece 3 hava tümeninden oluşuyordu).</p>

  <p class="calibre1">Von Roenne'in tahminleri önemliydi, çünkü Fransız Çıkarması (D-Day) 1944'ün Haziran ayının 6. günü şafak sökmeden başladığında, Almanlar hemen Normandiya çıkarmasının sahte bir taarruz olduğunu düşündüler -harp alanı tahminlerine göre ortalama 100.000 müttefik askei katıldı - çünkü çıkarmaya Müttefik güçlerin sadece bir grubu katılmıştı. Keza, o gün öğleyin von Roenne'in Hitler'e gönderdiği istihbarat bülteni de sadece yaklaşık 12 Müttefik tümenin katıldığına dikkat çekiyordu; o açıkça ana güçlerin -çok büyük bir ihtimalle Pas de Calais'de- katılmak üzere olduğunu rapor ediyordu. (O gece 127.000 Müttefik askeri Normandiya'da karaya çıktı.)</p>

  <p class="calibre1">Von Roenne'in çıkardığı sonuç Britanya'dan akan ajan raporları tarafından destekleniyordu. Ajanlardan biri güney sahillerinde hali hazırda tutulan geniş Müttefik ordusunu şahsen gördüğünü iddia ediyordu. Sonuç olarak, Müttefikler Normandiya sahillerinde çıkarmayı genişletirken, yaklaşık 300.000 askerden oluşan bütün bir Alman ordusu Pas de Calais yakınlarında hiç gelmeyecek olan saldırıyı bekliyordu. Müttefiklerin 30 tümeni Normandiya'da karaya çıkardıkları 15 Haziran gününe kadar von Roenne ve Alman Yüksek Komutası çok kötü şekilde kandırıldıklarının farkına varamadılar. "Patton FUSAG" diye bir şeyin olmadığı açıktı; çünkü</p>

  <p class="calibre1">Patton'un kendisi aniden, <span class="italic">Wehrmacht'i</span> çoktan parçalara ayıran hakiki bir Üçüncü Ordu'nun idaresini almak için Normandiya'da belirmişti.</p>

  <p class="calibre1">Pas de Calais etrafındaki Alman güçleri Normandiya'daki çıkarma hareketini kontrol etme emri aldıklarında, artık çok geçti. 200.000 Alman askerinin katledildiği ya da esir alındığı çok büyük bir kuşatmayla sendelediler, sağ kalanlarsa doğuya doğru kaçtılar ama, bir yıldan az bir süre sonra Alman teslimiyetine şahitlik edecek olan Müttefik orduları tarafından takip edildiler.</p>

  <p class="calibre1">Normandiya aldatmacası başarısının büyük bölümünü dikkatli planlamasına ve ULTRA şifre kırma operasyonundan ve çifte ajanların istihbaratlarından elde ettiği büyük avantajlara borçluydu. Başarıyı garanti eden ve diğer benzer aldatmacalarda ortak olan önemli içerik maddesi de mevcuttu: kurban aldatılmaya gönüllüydü. Almanlar söz konusu olduğunda, onlar daha çok askeri mantığa -sahip oldukları en küçük bir istihbaratı bile süzdükleri prizma- bağlılıkları yüzünden kurban edildiler. Bu birikerek başka bir alternatifi düşünme çabasından yoksun, klasik bir peşin hüküm verme eğilimine dönüştü.</p>

  <p class="calibre1">Bu, Berlin Radyosu tarafından gayet güzel özetlenen bir "akıl-kurgusuydu", Normandiya çıkarması henüz zirvedeyken açık yüreklilikle kabul edildiği gibi, Wehrmacht "gafil avlanmıştı". Ama radyo yorumcusu üzülecek bir şey olmadığını söylemeye devam etti, çünkü hali hazırda tutulan ordu birazdan Pas de Calais bölgesine gelecek "asıl hamle"yi bertaraf etmek için hazır bekliyordu. Savaş haberlerinin sonunda, dinleyicilere kısa bir müzik arası olacağı söylendi. Seçilen şarkının ismi "Ve Böylece Diğer Bir Güzel Gün Sona Erer" idi.</p>

  <h2 class="calibre7" id="sigil_toc_id_8"><span class="bold">A3725'İN DÜŞÜŞÜ</span></h2>

  <p class="calibre1"><span class="calibre4">ÇİFTE ÇAPRAZ SİSTEMİ 1940-1945</span> <span class="italic"><span class="calibre4">Bir Aldatmaca Harikası</span></span></p>

  <p class="calibre1">Atlamadan hemen önce, Wulf Schmidt karşı konulmaz bir korku içinde, her şeyin ters gidip kaçınılmaz biçimde onun ölümüyle sonuçlanacağı düşüncesiyle irkildi.</p>

  <p class="calibre1">1940 yılının 17 Eylül gecesinde, İngiliz sayfiye alanı üzerinde dolaşan Heinkel bombardıman uçağının açık kapısından dışarı bakışı, ilk huzursuzlukları başlattı. Karanlık bir gecede paraşütle atlayacağı düşünülse de, o dışarıya bakınca aşağıdaki bölgeyi projektör ışığı gibi aydınlatan dolunayı fark etti. Korktuğu başına gelmişti. Bu, A3725'in -Schmidt Alman <span class="italic">Abwehr'inde</span> böyle biliniyordu- savaş zamanı bir ülkeye gizlice girmesi için uygun bir ortam değildi.</p>

  <p class="calibre1">Pilot atlama zamanı geldi uyarısını verince, Schmidt devam eden bir dehşet hissiyle kendini kapı aralığına bağladı.</p>

  <p class="calibre1">Kapıdan çıkma işareti geldiğinde ise, uçağı sarsan ani ve şiddetli bir rüzgâr, Schmidt'in ellerinden birini kapı çerçevesine çarpıp, kol saatinin çıkmasına neden oldu. İngiliz topraklarına doğru yavaşça alçalırken, elinde sızlayan bir acı hissetti.</p>

  <p class="calibre1">Cambridgeshire'daki Willingham köyünün yakınlarına indi. Zorlukla paraşütünü ve giydiği normal takım elbiseyi gizleyen uçuş tulumu <span class="italic">Luftıuaffe'yi</span> gizlemeyi başardı. Sonra düşüş sırasında vücuduna bağlanan valizini açtı. İçinde küçük bir radyo, birkaç giysi, birkaç bin dolar değerindeki İngiliz poundu ve Harry Williamson -bir Danimarkalı- adına çıkarılmış sahte bir pasaport vardı.</p>

  <p class="calibre1">Köye doğru yola koyulduğunda eli onu iyice rahatsız etmeye başlamıştı. Bir süre sonra köye ulaştı ve hemen umumi bir su tulumbası fark etti. Onun yanına çömeldi ve zonklayan elini iyice ıslatmaya başladı. Şişme ihtimaline karşı elini bir süre soğuk suyun altında tuttu. Çok geçmeden elini daha iyi hissetmeye başladı ve su tulumbasının arkasına kıvrılıp uykuya daldı.</p>

  <p class="calibre1">Uyandığında şafak sokmuştu. Bazı köylüler çoktan uyanmıştı, diğerleri de uyanmak üzereydiler ve şüpheli gözlerle ona bakıyorlardı. Önemsiz bir yolcu gibi görünmeye çalışarak valizini aldı ve ağır adımlarla ana caddeye doğru ilerledi. Bir kuyumcunun önünde durdu ve yeni bir saat almak için içeriye girdi. Alman aksanını duyan satıcı ona yan gözlerle bakmaya başladığında, Schmidt dışarıdaki diğer iki adamın da dükkana baktığını sezdi.</p>

  <p class="calibre1">Gitme zamanı diye geçirdi içinden, ama dükkandan çıkar çıkmaz iki bölge muhafız askeri onu durdurdu. "Bizimle gelsen iyi olur" dedi biri, diğeri de Schmidt'in elinden valizini aldı. O an Schmidt onun için bekledikleri izlenimine kapıldı.</p>

  <p class="calibre1">Schmidt şimdi tam bir dehşet içindeydi. Kısa dalga radyoyu gördükleri zaman, yetkililerin onun işini bitireceğinden şüphesi yoktu. Muhakkak, ertesi gün şafak sökmeden onu bir kazığa bağlayacaklar, sonra da vuracaklardı. Onun casusluk vazifesi başlamadan bitecekti böylece. <span class="italic">Abwehr</span> ondan haber alamayacak ve yavaş yavaş onun yakalanıp katledildiği sonucunu çıkaracaktı. A3725 artık olmayacaktı ve Almanya, Schmidt gibi paraşütle İngiltere'ye girecek ve İngiliz kıyılarının işgali öncesi Almanya için hayati önem taşıyan bilgileri -İngilizlerin savunma birliklerinin gücü, onların teçhizatları ve nerelere yerleştirildikleri- toplayacak başka bir casus bulmak zorunda kalacaktı.</p>

  <p class="calibre1">Ama böyle olmadı. Aslında, A3725 yeni bir kod isimle: TATE ile yaşayacaktı. Ve bu kod ismi altında tüm zamanların en büyük casuslarından biri olacaktı. Yaklaşık beş yıl Almanlara, İngiliz birliklerinin güçleri ve idaresinden, Müttefiklerin Fransa'ya saldırma planlarına kadar her şey hakkında nefes kesen istihbaratlar sağlayacaktı. Başarısı olağanüstüydü ve minnettar Almanya onu Demir Haç, çok miktarda para, savaş sona erdiğinde cömert bir emekli aylığıyla birlikte rahat bir yaşam vaadiyle ödüllendirecekti. Çünkü hiçbir casus Almanya'ya bu kadar uzun süre bu kadar iyi biçimde hizmet etmemişti.</p>

  <p class="calibre1">Veya Almanlar böyle düşünüyordu.</p>

  <p class="calibre1">Yakalanmasının ardından, asık yüzlü bir Wulf Schmidt kendini Richmond'da, Ham Common'daki eski görünüşlü bir hapishane arazisinde buldu. İçeri girerken hapishaneyi gizli tutabilmek için ortak bir çabanın sarfedildiğini anladı: ana yoldan gizlemek için ağaçlar arasına yapılmıştı, ve girişe giden görülmeyen kirli bir yolu vardı. Onun varlığının tek dış belirtisi gizemli, küçük "Kamp 020" tabelası ve çevresinde devriye gezen birkaç silahlı askerdi, içerisi, hapishanenin siviller tarafından yönetildiği hissini uyandırıyordu. Garip diye geçirdi içinden: halbuki dışarıdaki askerler ona, buranın askeri bir hapishane olduğunu düşündürtmüştü. Sonra da bir hücreye kondu.</p>

  <p class="calibre1">Ertesi sabah, bir masanın arkasında üç sivilin oturduğu bir odaya götürüldü. Onlardan biri gayet nazikçe "Günaydın A3725, İngiltere'ye hoş geldin" dedi.</p>

  <p class="calibre1">Schmidt karnının içinden bir şeylerin kopup yavaşça ayaklarına indiğini hissetti; görünen o ki, onu yakalayanlar bir şekilde onun hakkındaki her şeyi biliyordu. Bu siviller, onun vazifesinin bir taslağını çizerken o da dili tutulmuş şekilde onları dinledi: İngiltere'ye gizlice girecek, ülkeye daha önce paraşütle girmiş olan diğer iki <span class="italic">Abwehr</span> ajanıyla kontağa geçecekti ve onlarla birlikte muhtemel Alman hücumuna karşı düzenlenmiş İngiliz birliklerinin sayısı ile karakteristik özellikleri hakkında istihbarat toplama operasyonunu organize edecekti.</p>

  <p class="calibre1">O anda Schmidt başına sarılmakta olan gözbağlarını ve onu kurşuna dizecek asker bölüğünün varlığını hissedebiliyordu. Ama konuşma enteresan bir biçimde gelişti. Önce Schmidt'e cesaret verildi ve sanki barda arkadaşlarıyla sohbet eder gibi masada oturan bu adamlara <span class="italic">Abwehr'e.</span> nasıl girdiğini anlatması istendi.</p>

  <p class="calibre1">"Anlatacak çok fazla şey yok aslında" diye, yanıt verdi Schmidt. Danimarka sınırı yakınlarındaki Schleswig-Holstein'de köklü bir Danimarkalı-Alman ailede dünyaya gelmişti; devamlı macera arayan, dur durak nedir bilmeyen bir gençlik yaşamış, hatta bir ara Kamerun'daki bir muz çiftliğinde yöneticilik yapmıştı. Nazi Partisi'ne katılan bazı arkadaş ve akrabalarından dinlediği, "Yeni Almanya"nın -kahverengi gömlekli öncü kolundayken yaşadıkları- heyecan verici hikayeleri onu cezbetmiş o da partiye kaydolmuştu.</p>

  <p class="calibre1">Savaş patlak verdiğinde, bazı adamlar yaklaşıp, onu çok daha enteresan bir yaşama götürecek olan casusluğa kayıt ettiler. Çıktığı seyahatlerde İngilizlerin komutasındaki askerler hakkında bilgi toplayan bu kısa, zayıf maceracıyla ilgilenenler <span class="italic">Abıoehr</span> memurlarıydı. Kısa bir eğitim seminerinin ardından Schmidt'e, paraşütle İngiltere'ye sızacağı, orada her an yapılması muhtemel Alman hücumu için hazırlıklara yardım edeceği söylendi. "Gerisini biliyorsunuz" dedi, Ham Common'ın adamlarına.</p>

  <p class="calibre1">Çok daha fazlasını biliyorlardı; ama şimdilik bunu Schmidt'e söylemeyeceklerdi. Tek söyledikleri ona alternatif bir seçenek sunduklarıydı: ya onlarla çalışacaktı ya da karşı tarafın casusu olarak vurulacaktı. Sürekli değişiklik arayan, dur durak nedir bilmeyen Schmidt, hayatında yeni bir sayfanın açılacağı fikri ile heyecanlanıp bir saniye bile duraksamadan onlarla çalışma fikrini kabul etti. Onun bu kararı üç dinleyiciyi de şaşırtmamıştı; çünkü onların vazifesi insanları karakterlerine göre değerlendirmekti. Schmidt hakkındaki düşünceleri ise, her ne kadar Nazi geçmişi olsa da, ismi Alman casusları arasında listelense de, o temelde politik ilişkileri ne olursa olsun cüretkar girişimlere bayılan vatansız bir maceraperestti ve sırf macera için politik ilişkilerini feda edebilirdi. Politik inançları, ki eğer varsa, pamuk ipliğine bağlıydı. Görünen o ki, sadakatini İngilizler'in lehine değiştirme kararı, bir parça ölüm korkusuyla verilmişti; ama her ne kadar farklı bir taraf için olsa da yeniden entrikalar dünyasının içinde olma fikri onu çok heyecanlandırmıştı.</p>

  <p class="calibre1">Schmidt o zaman farkında değildi; ama tarihin en başarılı karşı-istihbarat operasyonlarından birine ilk adımını atmıştı. Çifte Çapraz olarak bilinen bu operasyonun rekoru, karşı-istihbarat dünyasında nadiren kırılmıştı: ikinci Dünya Savaşı sırasında İngiliz adalarına gönderilen 138 casusun ve İngilizlere karşı casusluk yapması için Almanlar tarafından ikmal edilen yaklaşık iki düzine insanın her biri İngiliz Güvenlik Servisi (MI5) aracılığıyla tek tek İngiliz tarafına geçirilmişti. Bu insanların kırkı başarıyla çift yönlü çalışan ajanlara çevrilmiş ve bunlar savaş bitene kadar Almanya'ya yanlış bilgi akımı sağlamışlardı. Operasyon öyle ustalıkla yürütüldü ki, Almanlar hiçbir vakit İngiliz adalarından elde ettikleri istihbaratın aslında düşmanları tarafından tertip edilmiş olabileceğinden şüphe etmedi.</p>

  <p class="calibre1">Alman istihbaratı için sonuçlar felaketti. Tüm savaş süresince onlar aldatılmış, şaşırtılmış ve yanlış yönlendirilmişti. Üzerinde oynanmış istihbaratlara dayanarak hareket eden Almanlar için, sürekli olarak her şey ters gitti. Şüphesiz, Çifte Çapraz, İkinci Dünya Savaşı'nda İngiltere'nin korunması için hayati bir rol oynadı. Ve eğer birkaç parlak akademisyenin sorguladığı bazı noktalar olmasaydı, bunların hiçbiri meydana gelmeyecekti.</p>

  <div class="calibre9"></div>

  <div class="calibre1" id="calibre_pb_0"></div>
</body>
</html>
