<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>www.eskikitaplarim.com</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1" id="filepos133167">Savaş patlak verdiğinde, ingiliz istihbaratı asker sayısını artırmaya zorlandı; bu genişleme ani bir akademisyen ve profesyonel akınına sebep oldu. Akademisyenlerin, özellikle, mevcut bilgileri sorgulama alışkanlıkları vardı ve böyle bir şüphecilik, kıdemli istihbarat askerleri arasında hoş karşılanmadıysa da, aslında onun sağladığı avantaj, zamanla eskiyen prosedürlere ve uygulamalara yeni bir bakış geliştirmekte esin kaynağı olmasıydı.</p>

  <p class="calibre1">MI5'e katılan zeki, genç akademisyenler arasında Hugh Trevor-Roper adında, yirmi beş yaşında, Oxfordlu bir akademisyen vardı. O, Alman istihbarat teşkilatlarının kablosuz iletişimini denetleyen ve MI8-C olarak bilinen çapraşık bir şubesine atanmıştı. Trevor-Roper, acentenin yıllarca rutin bir şekilde Almanların Enigma (bilmece) olarak bilinen kodlama makinesinden geldiği düşünülen kodlanmış iletileri kaydedip, onları Mülki Haberalma Merkezi Bürosu'nun (GCHQ) şifre kırma kuruluşuna gönderdiğini keşfetti. Trevor-Roper (sonraki yıllarda ünlü bir tarihçi oldu) yine de onu yakın takibe aldı ve en sonunda Büyük Britanya'ya gizlice giren Alman casusların Enigma makineleri taşımadığını iddia etti; ona göre bu casuslar muhtemelen kolaylıkla ustalaşabilecekleri daha kolay bir şifre sistemi kullanıyordu. Trevor-Roper hemen hemen tüm uykusuz saatlerini kesintiye uğratılan Alman iletişimini incelemeye adadı, kısa bir süre sonra Almanların kitap şifresi denilen sıradan bir sistem kullandıklarını anladı. Bu sistemi kullanan casuslar genellikle şüphe uyandırmayacak popüler romanları, birbirlerine gönderdikleri mesajları kodlamakta kullanırdı; bu kodlama, mesajdaki kelimelerin romanın hangi sayfasında ve satırında geçtiğini gösteren önceden belirlenmiş bir sisteme göre yapılırdı. (Örneğin 1410 kod grubu, aynı kitaba sahip olan alıcıya mesajdaki kelimenin 14. sayfanın 10. satırında olduğunu belirtiyordu, sonraki gruplarsa kelimenin tam olarak hangisi olduğunu anlatmak içindi.)</p>

  <p class="calibre1">Görülmeye değer bir başarıyla, Trevor-Roper tek başına Alman kodlama sistemini kırdı. Akıcı Almanca'sı ve Alman dil bilimindeki uzmanlığı sayesinde, 1939 Noel'inde Almanların casusluk mesajlarını kodlamak için ünlü <span class="italic">Yüreklerimiz Körpe ve Şendi</span> isimli romanı kullandıkları sonucunu çıkardı ve iki ay sonra, sistemi tamamen çözdü.</p>

  <p class="calibre1">MI5 memurları bunu Alman casusların kesin yerlerini belirlemek, onları tutuklayıp idam etmekte kullanmak istediler, ama Trevor-Roper bu dar görüşlü geleneksel yaklaşımdan şikayetçiydi. İngilizlerin, Alman kod sistemindeki bilgileri kullanarak kendi Alman casus şebekelerini oluşturabileceklerini savundu. Başka bir deyişle, ingilizler Alman casus iletişiminin idaresini ele geçirecek ve onu yanlış bilgi aktarımı yapan kanallara çevirecekti.</p>

  <p class="calibre1">Trevor-Roper kendi savunmasını yaparken, diğer bir genç MI5 memuru olan Thomas A. Robertson, Fransız <span class="italic">Deuxieme Bureau</span> memurlarının verdiği bir konferansa katılıyordu. Fransızlar, İngilizlerin casusları İngiliz ajanına çevirme ihtimali söz konusuyken, yakaladıkları her Alman casusu hemen idam ettikleri standart karşı-istihbarat uygulamalarını sorguluyorlardı (Savaş başladığından bu yana 7 Alman casusu vurulmuştu).</p>

  <p class="calibre1">Almanlar aleyhine karşı-istihbarat operasyonlarına atanan Robertson, Fransızların savunduğu bu düşüncenin destekçisiydi. Ama Robertson bu konu üzerine eğilecekken, bu fikir MI5'in eski tüfekleri tarafından reddedildi. Onlara göre, böyle operasyonlar nadiren işe yaramıştı ve diğer taraf da kaçınılmaz şekilde bu hilenin farkına varıyordu. Problem, casusların ilk etapta neden Büyük Britanya'ya gönderildiğiydi: eğer casus sahte istihbarat ya da düşük kalitede malzemeyle gönderildiyse bu, o casusun karşı tarafa geçtiğinin açık bir habercisiydi. Bu noktada, ele geçirilen ajanın faydası sona eriyordu. Diğer taraftan, casusun iyi niyetinin devamını sağlamanın tek yolu onunla birlikte gerçek istihbarat göndermekti; ama bu karşı-istihbarat teşkilatının gizlemeye çalıştığı çok önemli sırlara zarar verecekti. Özetle, karşı-istihbarat iki şekilde de bu yöntemi kullanamazdı. Bunun yanı sıra, gelenekçi askeri teşkilatlar karşı-istihbarat amacıyla bile olsa sırlarını açıklamaktan nefret ederdi.</p>

  <p class="calibre1">"Doğru" diye düşündü Robertson; "Ama düşman ajanlarını kendi tarafımıza çevirecek sonra da bu ajanlara karşı tarafı aldatmak için dikkatlice hazırlanmış, çok az gerçeklik payı olan düzmece istihbaratlar verilebilecek ve yanlış bilgi akımı sağlayabilecek otoriteye sahip bir kurum tasavvur edin" dedi. Tesadüftür ki, diğer iki genç ve zeki MI5 çalışanı, Dick White ve J. C. Masterman de aynı fikirdeydi. White (daha sonra hem MI5'nın hem de MI6'nın yöneticiliğini yapacaktı) MI5'in kıdemli liderlerini cesaret isteyen bir deneyime ikna etmeyi başardı: anahtar istihbarat komitesi oluşturulacak, komitedeki askeri memurlar Almanları yanlış yönlendirmek için bir kısmı milli sırlardan oluşan istihbaratlar düzenleyecekti. Bu istihbaratlar kendi yanlarına çekilmiş ajanların ve ele geçirilen radyoların gizli bilgi iletme hatlarından düşmana ulaştırılacaktı. Komite oluşturulduğunda öylesine gizli tutulmaya çalışılıyordu ki, geleneksel bürokratik bir ad bile verilmedi. Ona XX komitesi dendi, çalışanları arasında, ince bir cinasla, "çifte çapraz" olarak biliniyordu. Kısa bir süre sonra bütün sistem bu isimle anılmaya başladı ve yine bu isimle casusluk literatürüne geçti.</p>

  <p class="calibre1">Çifte Çapraz tam zamanında operasyona başladı, çünkü Almanlar büyük istihbarat elde etme çabalarına hemen hemen son vermiş durumdaydılar. Aslında, bu bir ümitsizliğin işaretiydi; 1937'de <span class="italic">Abwehr</span> başkanı Amiral Wilhelm Canaris'in Büyük Britanya'da casusluk operasyonları düzenlemesi Hitler tarafından yasaklanmıştı. Hitler'in görüşüne göre, Nazi Almanyası kısa bir süre sonra ingilizlerle sıkı bir uyum içine girecekti ve Hitler bu planının, ters gidip ingilizleri sinirlendirecek bir casusluk operasyonu skandalıyla tehlikeye atılmasını istemiyordu.</p>

  <p class="calibre1">Ama 1940'ın başlarında Almanya'nın İngiltere'yi işgali için çoktan DENİZ ASLANI Operasyonunu planlamış olan Hitler, yeniden fikrini değiştirmişti. Canaris'e işgal güçlerine yol açması için 'maksimum çaba' harcamasını emretti. Bu emir Canaris'i bir çıkmaza daha soktu, çünkü İngiltere'de maşaları olmadan, ondan çok çabuk bir casuslar ordusu kurması isteniyordu. <span class="italic">Abwehr</span> tüm Avrupa'yı dolaşıp durdu ve çok çeşitli gönüllüler ikmal etti sonra onlara casusluk mesleğiyle ilgili hızlandırılmış bir eğitim semineri düzenledi. Almanlar İngiltere'nin sırlarını öğrenmek için yapılan, bu tam hız saldırıya LENA Operasyonu ismini verdiler.</p>

  <p class="calibre1">Ama Canaris İngilizlerin oyunda beşinci bir asa sahip olduklarını bilmiyordu; İngilizlerin <span class="italic">Abwehr</span> kodları hakkındaki</p>

  <p class="calibre1">99« CASUSLUK bilgisi, onların <span class="italic">Abwehr</span> karargahından gelen mesajları okumalarını sağlıyordu. Bu sayede, MI5 <span class="italic">Abwehr’in</span> İngiliz Adalarına ajan göndermek için verdiği komutları önceden öğreniyordu, bu ajanlar çok sıklıkla Alman işgali altındaki ülkelerden gelen mülteciler olduklarını belirtip asıl kimliklerini gizliyorlardı. İngilizler ayrıca paraşütle ya da Alman denizatlılarıyla gizlice ülkeye girecek olan ajanları veya Alman istihbaratı için çalışmayı kabul etmiş diğer maşaları önceden öğreniyordu.</p>

  <p class="calibre1">Onlar ülkeye geldiklerinde toz gibi temizlendiler: Kamp 020'ye götürüldüler ve orada MI5 tarafından Çifte Çapraz operasyonunda kullanılıp kullanılamayacakları açısından dikkatlice değerlendirildiler. Değerlendirme sonucu reddedilenler katledildi, diğerleri hapse atıldı. Yaralı olabileceği düşünülenler sistemin ajan-idare şefi olan MI5'deki Robertson'a teslim edildi. Bunların arasında Wulf Schmidt de vardı.</p>

  <p class="calibre1">Kod adı TATE olan Schmidt, (çünkü Robertson onun ünlü İngiliz salon sanatçısı Harry Tate'ye benzediğini söylemişti) Robertson'in evine taşındı. Orada MI5 ajanının eşi Joan, diğer birkaç Çifte Çapraz maşasına sığınak annesi olarak hizmet ediyordu. Schmidt'in anladığı kadarıyla teşkilat ona özel eğitim vererek onu yıldız ajan olarak yetiştirmeyi planlıyordu. Bir MI5 radyo uzmanı Schmidt ile çalışıp -Robertson A3725'in Almanya'ya ileteceği "istihbaratı" formüle ederken- ona "işaret parmağını" (vericideki Mors tuşlarına ayırt edici dokunuş) nasıl ardı ardına kullanacağını öğretti.</p>

  <p class="calibre1">Çifte Çapraz yemi dikkatlice oltaya taktı. Schmidt'in vericisi, İngiliz askeriyesinin karakteristik özellikleri hakkında, gayet hünerli bir şekilde hazırlanmış gerçek (bu bilgiler Almartların farklı araçlarla doğruluğunu kontrol edebileceği türdendi) ve suni (temelde İngiliz askeri gücünün niceliği ve niteliği hakkında zekice hazırlanmış abartılı bilgi) bilgiden oluşan istihbaratı göndermeye başladı. Gelecekteki tüm Çifte Çapraz operasyonlarında olacağı gibi, ULTRA İngiliz istihbaratına, bu çarpıtılmış istihbaratın Alman askeri kuruluşlarında nasıl filtreden geçirildiğini görme imkanı sağlayarak burada da çok önemli bir rol oynadı.</p>

  <p class="calibre1">Bilgiler çok iyi süzüldü ve Schmidt'in performansının Berlin'de kabul görmesiyle birlikte, Çifte Çapraz sonraki aşamaya geçti. Bu kısım, TATE'nin İngiliz endüstrisinin ve aske-riyesinin her seviyesine istihbarat sağlayacak kaynaklar geliştiren, hayret verici bir yeteneğe sahip olan ve yorulmak bilmeyen bir adam olarak süper casusluğa terfisinden oluşuyordu. Bu gizemli teşkilat yardımcılarıyla birlikte TATE, pek çok istihbarat alanında yavaş yavaş <span class="italic">Abwehr'in</span> kılavuzu haline geldi. Schmidt, <span class="italic">Abwehr</span> karargahının talepleri arasında boğulmuştu, ondan Almanların öğrenme ihtiyacı hissettikleri değişik soruların yanıtları isteniyordu. Yanıtlar, en azından bir kısmının tamamen doğru ve inanılır olmasına özen gösterilerek Çifte Çapraz Komitesi tarafından formüle edildi. Örneğin, bir gün TATE'ye İngiliz savaş gemisinin ne zaman Cebelitarık'a gireceğini öğrenmesi istendiğinde, komite öncelikle ULTRA aracılığıyla savaş gemisinin bulunduğu bölgede hiç Alman denizaltısının olup olmadığını kontrol etti. Hiç denizaltının olmadığı söylendiği zaman, komite Almanya'ya gemi hakkında doğru bilgi göndermenin güvenli olduğunu hissetti -tabi bu arada komite, Cebelitarık yakınlarındaki <span class="italic">Abwehr</span> gözcülerinin geminin ne zaman oraya vardığından haberdar olacaklarını biliyordu. Gemi Cebelitarık'ta göründüğü zaman TATE, onun gelmekte olduğunu belirtti ve böylece <span class="italic">Abwehrin</span> gözünde TATE'nin itibarı bir hayli arttı.</p>

  <p class="calibre1">TATE'yi tüm Büyük Britanya'yı dolaşıp istihbarat sağlayabilecek kişiler ikmal eden ve kilo dolusu sır toplayan gizemli bir süper casus izlenimi vererek, ona olan güveni artırmak Robertson'un fikriydi. Efsanevi süper casusun daha gerçekçi olması için onun insani yönü de olacaktı, saf insanlara eziyet etmekten hoşlanmayan bir mizacı olacak ve patronları onu çok zorladıklarında bunu onların yüzüne vurmaktan çekinmeyecekti. Ve bir gün <span class="italic">Abwehr</span> karargahındaki bazı yarım akıllılar ona İngiliz senetleriyle ne kadarlık giysi alınabileceğini sorduğunda TATE açık sözlülükle şu yanıtı verdi: "KIÇIMI ÖPEBİLİRSİNİZ."</p>

  <p class="calibre1">Bu arada Büyük Britanya'da büyüyen bir casus operasyonuna sahip olduklarına inandırılan Almanlar, İngiltere'ye ajan sokmaya devam ettiler. Muhtemel yeni girişlerin çoğu ilk olarak, münasip şekilde, onları kanatları altına alacak ve doğru halatları gösterecek olan TATE'ye nakledildi. Bu sırada MI5, Avrupa'nın başka bir yerinde ikmal edilmiş ve İngiliz Hükümeti'nde yüksek bir mevki elde etmekle görevlendirilmiş birkaç önemli <span class="italic">Abwehr</span> maşasını kendi tarafına çekmekle meşguldü. Bunlar arasında en ünlüleri BRUTUS (Roman Garby-Czerniawski, eski Polonya ordusu kumandanı, Çifte Çapraz onu General Omar Bradley'in karargahına irtibat subayı olarak yerleştirdi); TREASURE (Lily Sergeyev, Fransız maceraperest, güya İngiliz Ulaştırma Bakanlığı'nda yüksek bir mevkiye sahipti); GARBO (Juan Pujol, İspanyol işadamı, sözde İngiliz endüstrisine gizlice sızan alt kaynakların geniş ağını yürütüyordu) ve en ünlüleri TRICYCLE'dı (Dusko Popov, İngiliz Hükümeti'nde üst düzey istihbarat kaynaklan ağına sahip olduğu sanılan Yugoslav bankacı). Tüm Çifte Çapraz kaynakları, MI5'in bu beyinler savaşında dönüm noktası olacağına inandığı, Fransa'nın işgali amacıyla düzenlenen büyük aldatmaca operasyonu için titizlikle düzenlendi. TATE'nin 14 Ocak 1944'te <span class="italic">Abwehre</span> naklettiği acil mesajla birlikte ilk kurşun ateşlendi, bu mesaj General Dwight Eisonho-wer'in Müttefik Keşif Gücü'nün komutasını almak üzere gizlice Britanya'ya geldiğini bildiriyordu. İki gün sonra Eison-hower'in gelişi resmi olarak anons edildi; ama TATE'nin bunu 48 saat önce öğrenmiş olması onun <span class="italic">Abwehr'deki</span> itibarını artırdı.</p>

  <p class="calibre1">Fakat bu, şimdi gözler önüne serilen incelikli aldatmacanın başlangıcıydı; Pas de Calais karşısında çok büyük bir Müttefik ordusunun (gerçekte varolmayan) oluşturulduğuna Almanları inandırmak için kurnazca düzenlenmiş sahte istihbarat demetiydi. Sonuna kadar GARBO, bu büyük ordunun varlığına dair başı görünüp sonu gelmeyen küçük iddialarda bulundu, TRICYCLE bir askeri yaverden elde ettiği çok gizli savaş emrini Winston Churchill'e bildirdi ve TREASURE Amerikan askerlerinin ordugah kurduğu sayfiye alanını kirleten prezervatif fırtınası hakkındaki şikayetleri içeren yerel gazete haberlerinin kopyasını çıkardı (Bu öyküler aslında Çifte Çapraz tarafından üretilmişti).</p>

  <p class="calibre1">TATE'in kendisi, aslında varolmayan, hareket halindeki İngiliz ve Amerikan ordu tümenleri hakkında devamlı rapor sunarak bu aldatmacada anahtar rol oynadı. Bu raporlar birliklerden gelen sahte radyo trafiğine göre ayarlanmıştı; İngilizler, Alman ulaştırma tevkif istasyonlarının bu sinyalleri alacağının farkındaydı. Bu yüzden Çifte Çapraz operasyonu bu sinyaller aracılığıyla TATE'nin rapor ettiklerini "destekleyen" bilgiler veriyordu.</p>

  <p class="calibre1">D-Day hücumuna/Fransa çıkarmasına gelince, TATE o gün hücum donanmasının gelmekte olduğuna dair bilgiler nakletti; ama o bu mesajı ilettiğinde donanma çoktan Normandiya sahillerine ulaşmıştı. Daha sonra bu gecikmenin nedenini "verimsiz" <span class="italic">Abwehr</span> radyosuna bağladı ve bu hayati istihbaratı daha erken göndermesini engellediği için radyodan yakındı.</p>

  <p class="calibre1">Alman saflığının sonu yok gibiydi; Fransa çıkarması, en azından Büyük Britanya'da istihbarat toplamakla meşgul olan onca <span class="italic">Abwehr</span> maşası arasında bir şeylerin ters gittiği şüphesini uyandırmalıydı, ama Berlin onlara olan tüm sadakatini devam ettirdi. Bu sadakat tamamen insanın doğasıyla alakalıydı. Bu maşaları ikmal eden, eğiten, besleyen Alman istihbarat memurları yine bu ajanlar tarafından kandırıldıklarını kabul etmeye hazır değildi. Bu ajanlar için böylesine yatırım yapmışken, Almanlar için aldatıldıklarını itiraf etmek tabi ki kolay olmayacaktı. Nazi Almanyası gibi bir devlette, böylesi bir itirafın çok ciddi sonuçları olabilirdi.</p>

  <p class="calibre1">Ve böylece, Çifte Çapraz ingilizleri şaşırtarak işlemeyi sürdürdü. Fransa çıkarmasından birkaç ay sonra Almanlar, Londra üzerine yağmaya başlayan V-l ve V-2 füzelerinin hedeflerini belirlemesi için TATE'den yardım istediler. TATE onları memnun etti; ama Çifte Çapraz, TATE'yi belirlenen hedeflerin yerleşim yerlerinden uzak olması konusunda uyardı. TATE, Çifte Çapraz'ın isteğini yerine getirdiği gibi fazladan, Berlin'e bu füzelerin tamamen verimsiz olduğunu bildirdi.</p>

  <p class="calibre1">Minnettar bir Almanya, TATE'ye onun bu eşi bulunmaz performansı karşılığında Demir Haç ve bol miktarda nakit parayla ödüllendirildiğini ve bu ödüllerin savaş sonrası kendisine teslim edilmek üzere erkek kardeşinin korumasına bırakıldığını bildirdi.</p>

  <p class="calibre1">Ama TATE hiçbir zaman onları alma zahmetinde bulunmadı. Savaş sonrası o gizlice İngiliz vatandaşlığıyla ödüllendirildi, tamamen yeni kimliği altında gazete fotoğrafçısı olarak daha monoton bir yaşama başladı. Yeni hayatı pek maceralı değildi; ama görünen o ki, casusluk dünyasındaki yaşamı macera tutkusunu yatıştırmıştı. Arkadaşları ve komşuları 1990 yılında o, Çifte Çapraz Operasyonu hakkındaki İngiliz televizyonu belgeseline katılmayı kabul edene kadar onun casusluk geçmişini bilmiyorlardı. Sonrasında da kayıplara karıştı.</p>

  <p class="calibre1">Onun Demir Haç dekorasyonuna gelince, savaş sonrası MI5 onu Almanya'dan getirtti. Karşı-istihbarat operasyonunun görülmeye değer, nadir bir yadigârı olarak MI5 karargâhında bir yerde bu günlere kadar geldi.</p>

  <h2 class="calibre7" id="sigil_toc_id_9"><span class="bold">LONG İSLAND HAMBURG'U ARIYOR SERSERİ OPERASYONU 1939-1941</span> <span class="italic1"><span class="bold">Amiral Canaris 'in Çöküşü</span></span></h2>

  <p class="calibre1">Kırk yaşındaki adam, iskele tahtasından aşağıya doğru yürümeye başladığı andan itibaren, üç çift göz onun üzerinden ayrılmadı. Kahverengi takımlı bu tıknaz Amerikalı'nın Hamburg gümrüğünden geçişini izlediler. Geçişten hemen sonra, üç adam hemen onun yanında belirdi.</p>

  <p class="calibre1"><span class="italic">"Herr</span> Sebold?" diye sordu içlerinden biri, elindeki anahtar zincirine geçirilmiş küçük bir rozeti sallayarak. "Gestapo"<a id="filepos151901"></a><sup class="calibre10"><small class="calibre8"><a href="#filepos262344"><span class="calibre8">1</span></a></small></sup></p>

  <p class="calibre1">William Sebold sararmıştı. 1939 Şubatında dünyada <span class="italic">Geheime Staatspolizei</span> (Gizli Devlet Polisi)'nin - Kontrol edilmeyen polis terörünün sembolü olan, Nazi Almanya'sının adı kötüye çıkmış dahili güvenlik teşkilatı- nefret verici şöhretini duymayan çok az insan vardı. Sebold 17 yıl önce Birleşik Devletler'e göç etmiş, yabancı uyruklu bir Amerikan vatandaşı olmasına rağmen, bu uğursuz görünüşlü Gestapo adamlarıyla yüz yüze gelince kalbi hızlı hızlı atmaya başladı. Gestapo'nun neden kendisinin peşinde olduğunu gözünde canlandıramıyordu; çünkü o Hamburg'a tamamen masum bir maksatla, annesini ziyaret etmek için gelmişti.</p>

  <p class="calibre1">"Ne istiyorsunuz benden?" diye, sordu Sebold korktuğunu beli etmemeye çalışarak.</p>

  <p class="calibre1">"Sadece konuşmak" diye, yanıtladı Gestapo ajanlarından biri; bu arada diğer iki ajan Sebold'u kollarından sıkıca kavrayıp onu küçük bir ofise soktular. Orada takım elbiseli bir adam ona düşmanca bir bakış fırlattı ve sonra emretti, "Pasaport."</p>

  <p class="calibre1">Sebold pasaportunu uzattı. Adam pasaportu dikkatlice incelerken odada çıt yoktu. Sonra masa üzerindeki bir dosyaya uzandı ve oradan bir belge çıkardı. Sebold kağıdı hemen tanıdı, o gemiyle Almanya'ya gelmek için vizeye başvurduğu zaman, New York'ta kişisel geçmişi hakkında doldurduğu formdu.</p>

  <p class="calibre1">"San Diego'daki Konsolide Uçak Şirketi'nde makine ustası olarak çalışıyorsun? diye sordu adam; aslında bir yanıt beklemiyordu. Sebold evet anlamında başını salladığı zaman, "Anavatanına büyük bir hizmette bulunabilirsin" diye ekledi.</p>

  <p class="calibre1">İşte buraya kadardı. Adamın tüm Almanların "Yeni Almanya'ya yardım etmesi gerektiği üzerine yaptığı uzun konuşmayı, Sebold zorlukla dinleyebildi.</p>

  <p class="calibre1">Adamın konuşması bittiğinde Almanya'nın casusu olmaya niyetinin olmadığını açığa vurarak, "Bu işlerle ilgilenmiyorum" dedi.</p>

  <p class="calibre1">Adam ona kısa ve gergin bir tebessümle karşılık verip, dosyadan başka bir kağıt parçası çıkardı. "Vaziyetiniz umutsuz Bay Sebold" dedi adam ve etkili olması için biraz bekledi. "Veya Bay <span class="italic">Dembowski</span> mi demeliyim?"</p>

  <p class="calibre1">Kapanın çınlayarak kapanışını duyan bir hayvan gibi, Sebold hemen tuzağa düşürüldüğünü anladı. Gestapo, açıkça, Sebold/Dembowski'nin Birinci Dünya Savaşı'nda dövüştüğünü ve savaş sonrası Almanya'nın karmaşasında önemsiz bir suça sürüklendiğini ortaya çıkararak ev ödevini gayet iyi yapmıştı. Gümrük kaçakçılığından hapis cezası almıştı. Tahliyesinden sonra Sebold adına sahte belgeler düzenlemiş, uçak mekaniği olarak sıradan ortasınıf bir yaşam sürmek için Birleşik Devletler'e göç etmişti. Gayet yetenekli bir teknisyen olarak hayat güzeldi, iyi para kazanıyordu ve onun bir kısmını hürmetkârâne bir şekilde Almanya'daki dul annesine gönderiyordu. Bu arada Amerikan vatandaşlığına da kabul edilmişti.</p>

  <p class="calibre1">Gestapo'nun adamı bu kez "Sanırım Birleşik Devletler Göçmen Yasası'nı unuttun" dedi "Amerikan vatandaşlığına başvurduğunda suç kayıtlarından bahsetmedin. Her halükarda onlara sahte isim verdin. Amerikan yetkilileri bunu öğrenirse, <span class="italic">Herr</span> Sebold, senin vatandaşlığını hemen feshederler. Almanya'ya sınır dışı edilirsin ve burada senin mesuliyetini Gestapo üstlenir. Ama tabi, eğer bizimle çalışmaya karar verirsen..."</p>

  <p class="calibre1">Cümleyi bitirmesine gerek yoktu, Sebold Almanya için casus olmayı kabul etti.</p>

  <p class="calibre1">İstihbarat terimleriyle değerlendirildiğinde, Sebold'a yapılanlar casus ikmalindeki klasik tekniklerden birine takabül eder; şantaj yaklaşımı. Genellikle böyle bir yaklaşım yalnızca seçici bir şekilde kullanılır, çünkü insan doğası değişmez: insanlar kendi manevi değerlerine ters düşen bir şey yapmaları için şantaja uğramaktan hoşlanmazlar -özellikle kendi ülkesini aldatmak gibi. Bu şekilde ikmal edilen bireyler genellikle sinirli ve küskün olma eğilimindedirler. Bu yüzden onların büyük bir kısmı ilk fırsatta karşı-istihbarat teşkilatlarına başvurur. Bu teşkilatlar, şantaj tehdidiyle vatan haini olmuş ve şimdi kurtuluş arayan bu insanlara karşı gayet anlayışlı ve sempatik olabilirler.</p>

  <p class="calibre1">Alman istihbaratı bu dersi yeniden alacaktı; ama William Sebold davasında da çok acı bir deneyim yaşayacaktı. Saklanması gereken bir geçmişi olan, orta yaşlı bu uçak mekaniğinin zorla ikmal edilmesi, Almanya'nın çok kaydadeğer bir istihbarat yanılgısına sebep olacaktı. Bu durumun Almanya'ya olan zararının boyutu hesaplanamaz, çünkü bu hata yüzünden Birleşik Devletler'deki istihbarat operasyonları en çok ihtiyacı duyulduğu dönemde yok olacaktı.</p>

  <p class="calibre1">Bu yanılgı süresince Almanlar pek çok hata yaptı; ama onların arasında belki de en önemlisi William Sebold'un yanlış yorumlanmasıydı.</p>

  <p class="calibre1">Casus olma anlaşmasından sonra, Sebold, beklediğinin aksine kendini Gestapo karargahında değil, Berlin'de 72-76 Tirpitz Ufer'deki üç katlı, ne olduğu belirsiz bir binada buldu. Bu bina, çalışanları arasında meşhur <span class="italic">Fuchsbau</span> (tilki ini)olarak bilinen <span class="italic">Abwehr</span> karargahıydı.</p>

  <p class="calibre1"><span class="italic">Âbwehr</span> çalışanları kendilerini her ne kadar kurnaz görseler de, Sebold binaya girdiğinde hemen paniğe kapıldılar. Yakında patlak vereceği düşünülen savaş için (Eylülde patlak verecekti) Hitler, Amerikanın çatışmada muhtemelen tarafsız olacağına inanıyordu, buna rağmen, Birleşik Devletler'in İngiltere'ye lojistik yaşam hattı olarak hizmet edeceğinden de şüphesi yoktu, bu nedenle <span class="italic">Abwehr'e</span> "maksimum çaba" harcamasını emretti. <span class="italic">Abwehr</span> Amerikan savunma sanayisi, Birleşik Devletlerin askeri teknolojisi, ve Washington ile Londra arasında imzalanan her türlü askeri yardım anlaşması hakkında mümkün olan her türlü bilgiyi edinmekle görevlendirildi. Bu nedenle Birleşik Devletler'de bu işleri yürütmek için acilen pek çok ajana ihtiyaç duyuldu. Hitler'in açıklık getirdiği gibi herkesten bu çabaya şevkle katılması bekleniyordu. Sonuç olarak, Alman istihbarat kuruluşunun her şubesi, <span class="italic">Abwehr'in</span> Amerikan operasyonları için yeni ikmaller oluşturmakla meşguldü. Gestapo'nun kullandığı ikmal yaklaşımları, kurnazca hazırlanmış olanından William Sebold'da olduğu gibi daha dolaysız olanına kadar, hepsi Gestapo'ya kötü bir ün kazandıran tipik bodoslama yöntemlerdi, sonunda bu yöntemler Gestapo'ya kötü bir ün kazandırmıştı.</p>

  <p class="calibre1"><span class="italic">Fuchbau'da</span> Sebold'un sorumluluğunu, teşkilatın Birleşik Devletler harekatı sorumlusu Nikolaus Ritter üstüne aldı. Şık ve neşeli bir insan olan Ritter, sivil yaşamında bir tekstil şirketinin yetkilisiydi, işi icabı uzun süre Birleşik Devletler'de bulunmuştu ve gayet akıcı bir İngilizce'si vardı. O, <span class="italic">Abwehr'in</span> en parlak yıldızları arasında kabul ediliyordu; çünkü teşkilat yıllardır Amerikan operasyonlarına pek öncelik vermemesine rağmen, Ritter birtakım etkileyici başarılara imza atmıştı.</p>

  <p class="calibre1">Ritter'in hüneri teknik casusluk alanındaydı. <span class="italic">Abwehr'in,</span> Birleşik Devletler'de operasyonlara başladığı 1927'den beri, o geniş Alman-Amerikan topluluğu arasında gezinip "Anavatana hizmet etmeye" istekli insanlar aramıştı. İstatistiksel olarak değerlendirildiğinde, Ritter'in ikmal çabalan bir başarısızlık olarak görünebilirdi; çünkü onun açıkça iletişim kurduğu Alman-Amerikanların ezici çoğunluğu onun yaklaşımını reddetmişti. Ama değişik savunma fabrikalarında çalışan anahtar köstebek ağını ikmal etmeyi başarmıştı, bunların arasında yer alan Ford Motor Şirketi yöneticisi, Amerikan sanayi kuruluşlarıyla olan yaygın temasları sayesinde, Ritter'in çok geniş bir endüstriyel ve teknolojik sır ağına erişimini sağlamıştı. Ritter ayrıca Amerikan Roket öncüsü Dr. Robert H. Goddard etrafındaki çembere gizlice giren bir kaynak da ikmal etmişti (Amerikalı yetkililer onun sıvı ile çalışan -liquid-fueled- gelişmiş roketlerine pek ilgi göstermediler, ama Almanlar gösterdi, birkaç yıl sonra bunun sonuçları Londra'ya sağanak şekilde yağacaktı).</p>

  <p class="calibre1">1936'ya doğru, Ritter özellikle havacılık ilmi hakkındaki Amerikan sanayi sırlarını Almanya'ya taşıyan ve sürekli gelişmekte olan bir iletişim hattı kurdu. 1937'de Amerika'nın o zamanki en büyük sırrı olan the Norden Bombsight (bombardıman vizörü) -en kötü şartlar altında bile bombaların doğru yere atılmasını sağlayan ciroskop teknolojisi- üzerinde çalışan bir mühendisi ikmal ederek en büyük hamleyi yaptı. Bu maşa projenin kritik planlarını çaldı ve onları Ritter'in Birleşik Devletlere sık sık yaptığı "iş gezilerinden" birinde ona teslim etti. Ritter, Almanya'ya dönüşünde bu belgeleri bir şemsiyenin içine sararak, soğukkanlılıkla Birleşik Devletler Gümrüğü'nden geçmeyi başardı.</p>

  <p class="calibre1">Sonuç, Ritter'in teknik casusluğunu takdir eden <span class="italic">Luftwaffe'den</span> gelen bir övgü seliydi ve bu övgüler, Ritter'in teknik casusluğunun oldukça kısa bir zamanda beklenilen kurnazlığa ulaşmasını sağlayacaktı. <span class="italic">Luftwaffe</span> generallerinin açıkça kabul ettiği gibi, Ritter'in ajanları tarafından çalınan Amerikan hazineleri olmasaydı, onların hava silahları 1939'daki savaş için hazır olamazdı.</p>

  <p class="calibre1">Ritter'in Birleşik Devletler'deki başarısının iki sebebi vardı. Birincisi ülkenin iç güvenlik konusundaki kati vurdumduymazlığıydı. Kendini dünya olaylarının karanlık yüzünden uzak tutmaya çalışan Birleşik Devletler, iki okyanus tabyası arkasında kendini güvende hissediyor gibiydi, ikincisi, daha da önemlisi, FBI en önemli yetki alanlarından biri olan karşı-istihbarat operasyonlarında beceriksizce planlar yapıyordu. Birleşik Devletler'deki yabancı istihbarat teşkilatlarının yürüttüğü çalışmalardan tamamen habersizdi, bu sayede hem Sovyet hem de Alman istihbaratı ülkede gayet özgürce hüküm sürüyordu. FBI ancak 1938'de küçük bir <span class="italic">Abwehr</span> casus şebekesini temizlerken, Amerika'da aktif bir Alman istihbaratının varlığını idrak edebildi. Ama FBI bu şebekenin Gestapo tarafından yürütüldüğünü düşündü; çünkü Büro'nun bildiği tek Alman istihbarat kurumu buydu. (Oysa ki Gestapo'nun dış istihbarat işlevi yoktu).</p>

  <p class="calibre1">William Sebold'u Amerika operasyonları için hazırlayan Nikolaus Ritter kendinden gayet emindi. Öyle emindi ki, aslında, çok kritik iki hata yapmıştı. Birincisi Sebold'u ilgilendiriyordu.</p>

  <p class="calibre1">Ritter, Sebold'a önce Hamburg'daki <span class="italic">Abwehr</span> casus eğitim okuluna gönderileceğini sonra da Birleşik Devletler'e geri dönüp mesleğini icra ederken karşılaştığı her türlü enteresan malzemeyi toplayacağını söyledi. Bir noktadan sonra, diğer havacılık firmalarında iş arama girişimlerinde bulunacak ve teknik sırlara olan erişimini genişletecekti. Sebold ilk baştaki isteksizliğinin üstesinden gelmiş görünerek şimdi daha hevesli davranıyordu. Ama Ritter e, kendisi Almanya'dayken karısına gönderilecek para düzenlenmelerini yapmak için Köln'deki Amerikan Konsolosluğu'na gitmesi gerektiğini belirtti. Ritter, yeni maşasının gerçekte evli olup olmadığını kontrol etme zahmetinde bulunmadan onun konsolosluğa gitmesini kabul etti. Ama gerçekte o evli değildi.</p>

  <p class="calibre1">Sebold, Ritter'in görüş alanından çıkar çıkmaz, Köln'e yöneldi. Sebold'un konuştuğu Amerikan Diplomatlar olayı FBI'a bildirdi. FBI ona şimdilik sakince rolüne devam etmesini, Birleşik Devletlere döndüğünde kendisiyle irtibat halinde olacaklarını söyledi.</p>

  <p class="calibre1">FBI'a talih kuşu konmuştu. Sebold, <span class="italic">Abıoehr</span> okulundayken radyo alıcı ve vericilerinde eşsiz bir kabiliyet sergiledi, Sebold'un bu kabiliyeti Ritter in aklına parlak bir fikir getirdi. Ritter, Amerika'daki ajanların elde ettikleri istihbaratı ne şekilde Almanya'ya ileteceklerini düşünüyordu. Bir süredir, Atlas Okyanusu'nda işleyen Alman okyanus gemilerinde çalışan işçiler arasından ikmal ettiği kuryeleri kullanıyordu. Ama sıcak istihbaratın (gemi konvoyları haberi gibi) Almanya'ya mümkün olduğunca çabuk ulaştırılması gerekliydi, açıkçası daha kestirme bir rotaya ihtiyaç vardı. Ayrıca, bir savaş halinde Alman gemilerinin ingiliz deniz ablukasının burnunun dibinde normal seyirlerini devam ettiremeyecekleri aşikardı.</p>

  <p class="calibre1">Çözüm radyo iletişimiydi, yani Atlas Okyanusu'ndan karşıya bilgi nakli yapabilecek güçlü bir radyo seti. Ayrıca onu kullanabilecek, atmosfer şartlarının olumsuz etkisinin ve diğer engellerin kolaylıkla üstesinden gelebilecek, yetenekli bir operatör. Alman istihbarat tabiriyle böyle bir radyo <span class="italic">Meldekopf</span> (ulaştırma merkezi) olarak hizmet edecekti. Ritter bu radyo sistemi için bir operatör denemişti ama adam işi yürütebilecek kadar yetenekli değildi. Ritter' e göre Sebold bu iş için biçilmiş kaftandı.</p>

  <p class="calibre1">Ama henüz test edilmemiş bir ajan olan Sebold'u <span class="italic">Meldekopf un</span> merkezine yerleştirmek düşüncesizce oynanmış bir kumar olurdu. Zira Ritter'in planına göre, Sebold New York'ta böyle bir operasyon sistemi kuracak ve <span class="italic">tüm</span> Alman istihbaratı buradan akacaktı. Sebold'u merkeze yerleştirme hatasının yanı sıra, böyle bir prosedür casusluk mesleğinin kurallarını da çiğniyordu- özellikle de bir üyenin diğer tüm üyeleri aldatmasını önlemek için, casus çemberi içindeki üyelerin görüşmelerini ve birbirleriyle ilgilenmelerini engelleyen mantıklı bir uygulamayı bölümlere ayırma prensibini ihlal ediyordu.</p>

  <p class="calibre1">Bu kaygıların hiçbiri Ritter'de mevcut değildi. Görünüşte kendine olan güveniyle, FBI'dan korkmadan Birleşik Devletler operasyonunu yürütebilirdi. O planlarını casusluk mesleğinin gereklerine göre değil, genişletilmiş <span class="italic">Abwehr</span> mevcudiyetine göre yapmıştı. Planı gayet basitti: Sebold uçak mekaniği olmayı bırakacak, Broadway'de ve New York'ta 42. Cadde'de Diesel Araştırma Şirketi olarak bilinen bir ofis açacaktı. Bu aslında Diesel Araştırma Şirketi -sadece bir kılıftı-adı altında işleyen merkezi istihbarat toplama noktası olacaktı. Ritter'in maşaları ofise gelecek ve istihbarat raporlarını Sebold'a teslim edeceklerdi ve o da bunları radyo vericileri yoluyla Almanya'ya bildirecekti. Destek amacıyla Ritter, New York'un en kuzeydeki kasabası olan Bronx'da ikinci bir radyo operasyonu başlattı.</p>

  <p class="calibre1">1940'ın Mayıs ayında Sebold New York'a geldi. Rıhtımda iki FBI ajanı tarafından karşılandı. Sebold FBI ajanlarına Almanya'dan ayrılmadan önce Ritter'in ona verdiği mikrofilmin çok ilginç bir parçasını gösterdi: Birleşik Devletler'deki maşaların kod adları, ev adresleri, çalışma bölgeleri ve istihbarat uzmanlık alanları, işte bu karşı-istihbarat memurlarının hayalindeki şeydi.</p>

  <p class="calibre1">Sebold, Ritter'in ona bolca verdiği Amerikan dolarlarıyla hürmetkarane bir şekilde Diesel Araştırma Şirketi'ni açtı, ama tabi ki Ritter'e onun kontrolündeki birkaç ekstra dekoratif dokunuşu belirtme zahmetine girmedi: bir duvarın arkasına FBI ajanları tarafından yerleştirilmiş, tek yönlü bir aynadan çekim yapan film kamerası ve oda etrafında duvar ve mobilyalara gizlice iliştirilmiş mikrofonlar.</p>

  <p class="calibre1">Ritter'e pahalıya mal olan bir sonraki gelişme; tamamen değişmiş, artık işinin başında olan bir FBI idi. Daima geçmişteki hatalarından ders çıkarabilen bir kurum olan FBI, 1938'e geri gitmişti, artık hatasının ne olduğunu biliyordu, o zaman Alman casus operasyonları hakkında hiçbir şey yapmamıştı. Ama şimdi genişletilmiş personeli, ana ajanların ikmali ve yeni eğitim programlarıyla hayli korkulur bir karşı-istihbarat teşkilatı olmuştu. Sebold vakası onun ilk büyük testi olacaktı.</p>

  <p class="calibre1">Ritter, FBI'ın ilk testi geçmesini kolaylaştıran operasyon hataları yaptı. Günbegün, Ritter'in yıldız maşaları, Diesel</p>

  <p class="calibre1">115 • CASUSLUK Araştırma Şirketi'ne uğrayıp eşyalarını teslim ettikçe, FBI kameraları kayıt yapmaya başladı. Sebold tarafından aynanın tam karşısında bir sandalyeye oturtulan bu maşalar, az önce teslim ettikleri malzemeler hakkında (onu nasıl kurnazlıkla elde ettiklerini anlatıp Sebold'u etkilemek istedikleri sırada) ya da casus olmanın getirdiği çeşitli sorunlar hakkında Sebold ile sohbet ederken kamera ve mikrofonlar tarafından kaydedildiler.</p>

  <p class="calibre1">Sonraları, yarı-belgesel bir film olan <span class="italic">92nci Caddedeki Ev</span> için kaynak olan Diesel Araştırma Şirketi operasyonu, yakında olgunlaşmış şeftalilerin sepete düşüşünü izleyecekti. Ritteı<sup class="calibre10"><small class="calibre8"><span class="calibre8">/</span></small></sup>in Amerikan maşalarının kaymak tabakası bu sade ofiste geziniyordu: Hermann Lang, Norden Bombsight projesinin planlarını çalan ajan; Lily Stein, önemli sırlara sahip olan adamları ayartan baştan çıkarıcı güzel bir kadın; Edmund Heine, Ford'un yöneticisi ve Amerikan sanayi sırlarını elde eden ajan ve Carl Reuper, mesleğini ilginç görünen kutuların içine bakmakta kullanan ambar müfettişi.</p>

  <p class="calibre1">Hepsinin belirttiği gibi, Ritter'in Amerikan casus çemberinin merkezinde 37 tane casusu vardı. FBI'ı ümitsizliğe düşüren, onların dikkate değer oranda birinci sınıf teknik istihbarat topluyor olmalarıydı. Ama şu andan itibaren, bu istihbaratın hiçbiri Almanya'ya ulaşmayacaktı. FBI'ın radyo uzmanlarıyla çalışan Sebold, New York şehrinin 72 km doğusunda, Centerport'un Long Island şehir kulübünde bir radyo istasyonu kurdu.</p>

  <p class="calibre1">Berlin'e geri dönen Ritter, Sebold'dan aldığı ilk verilerle memnun olmuştu. Çeşitli teknik konularda elde edilmiş istihbarat raporlarını içinde barındıran açık ve net verilerdi. Ritter gayet mutlu bir şekilde onları Alman ordusuna iletti, ama geleneksel tebriklerin yerine küstah notlar alıyordu. Bir yanlışlık olmalıydı: ona bu verilerin bir kısmının fena halde bozulmuş olduğu, bazılarının kontrol edilmediği, diğer bir kısmının teknik açıdan pek doğru görünmediği ve bazılarının ise tamamen saçma olduğu söylendi. Verilerin çok azı tamamen doğruydu.</p>

  <p class="calibre1">Bu durum karşısında endişelenen Ritter, ikinci radyo operatörüne istihbaratı nakletmesini emretti; ama operatör daha sonra radyo vericisini çalıştıramadığını rapor etti. Ritter bu başarısızlıkla şaşkına döndü çünkü radyo alıcı-verici takımının her parçasını etraflıca kontrol etmişti, hatta sorun yaratabileceğini düşündüğü parçalarını yenilemişti. Ama ne yaparsa yapsın radyo sinyalleri Almanya'ya ulaşmayacaktı. Belki de, <span class="italic">Abwehr</span> alıcılarında bir sorun vardı? Hayır, yoktu, Ritter birden sorunun operatörden kaynaklandığını düşündü.</p>

  <p class="calibre1">Sonunda, Ritter ikinci operatörünün de yeteneksiz olduğuna kanaat getirdi ve ona istihbarat naklini durdurmasını emretti. Bundan sonra <span class="italic">Abwehr</span> sadece Sebold'a güvenecekti ve aynı anda onun gönderdiği materyalleri bir şekilde karıştırıp karıştırmadığını bulmaya çalışacaktı.</p>

  <p class="calibre1">Mesajların yarattığı artan hayal kırıklığı Almanya'dan Sebold'a ulaştığında, onunla çalışan FBI takımı büyük bir sevinç yaşadı. FBI'ın efsanevi karşı-istihbarat ajanlarından biri olan, *William K. Harvey'in başkanlık ettiği takım, Sebold'un nakletmesi için hünerli bir şekilde çarpıtılmış istihbarat bilgileri tertip etti. Bu arada, ikinci verici harekete geçmeden önce, onu etkisiz bırakmak amacıyla Harvey FBI teknisyenlerinden bu vericiyi her türlü dış sinyalin alınmasını engelleyecek şekilde parazitle çevrelemelerini istedi.</p>

  <p class="calibre1">Harvey, New York'taki Alman konsolosluğunda çalışan ve bulduğu gizli dokümanları FBI'a vermeyi kabul eden bir işçiyi ikmal ederek, bu hileleri diğer bir başarı için koz olarak kullanmıştı. Adam pek çok değerli belge elde etti; çünkü oradaki görevi bazı hassas belgelerin konsolosluğun kalorifer ocağında yakılmasını da kapsıyordu. O yığınlar arasından ilginç görünen dokümanları dikkatlice ayırıyor ve onları daha sonra FBI'a vermek üzere kalorifer ocağının bir kenarına yanmayacak şekilde bırakıyordu. Bu operasyonun amacı konsolosluğa Sebold'u incelemesi için <span class="italic">Abwehr'den</span> bir talep gelip gelmediğini öğrenmekti. Eğer gelmişse bu, Berlin'in Sebold'un iyi niyetinden şüphe duyduğunu gösteren kesin bir işaret olurdu. (FBI ayrıca Ritter'in Amerikan ajanları için kullandığı <span class="italic">Abwehr</span> kod sisteminde bir değişiklik olmadığını öğrenince çok memnun oldu. O zamanki kitap kod sistemi çok satan hain roman "Hepsi Bu ve Cennet De Dahil" üzerine ku-</p>

  <p class="calibre1"><span class="calibre4">•Harvey sonraki kariyerinde -Kim Philby'in KGB'den ayrılmasından 12 yıl önce- onun KGB'nin köstebeği olduğunu ispiyonladı. Harvey, J.Edgar Hoover ile olan tartışmasından sonra FBI'dan ayrıldı ve CIA'e katıldı, orada Doğu Almanya'daki Sovyet iletişimine kaçak bağlantı kurmak için başlatılan tünel kazma operasyonunu yönetti ve bir süre sonra CIA'in Küba'ya karşı öncü birliği olan Task Force W.'nin yönetiminde yeraldı. Genişleyen çevresinde ”Armut” diye çağrılan Harvey, onunla tartışan insanlara silah doğrultup ve yavaş yavaş silahını ateşe hazır duruma getirme alışkanlığıyla tanınan bir ayyaştı.</span></p>

  <p class="calibre1">Yorulmuştu. Herhangi bir değişiklik olsaydı, bu değişiklik Sebold'un yerine başka bir ajanın geçeceğini gösterirdi; kod değişimi böyle bir olayın standart uygulaması olurdu.)</p>

  <p class="calibre1">Yine de, FBI'ın kabul ettiği gibi aldatmaca sonsuza dek süremezdi. Ritter, Sebold'a sürekli olarak öfke dolu mesajlar gönderdi, bu mesajlarda Sebold'un gönderdiği istihbaratlardaki problemin ne olduğu sorgulanıyordu. Bu tarz mesajlar gelmeye devam edince, FBI sistemi tamamen kapatma kararı aldı. 1941'in haziran ayında Sebold'un ağma takılan 37 ajan tutuklandı; Sebold aralarında olmadığı için bu ajanlar onun bir şekilde kaçmayı başardığını düşündüler. Ama üç ay sonra, federal mahkemedeki casusluk davasında hükümet ilk şahidini çağırdığında şok oldular. O, William Sebold'du. Onun şahitliği FBI'ın hayli suçlayıcı kamera kayıtlarıyla birleşince tüm davalılar mahkum edildi.</p>

  <p class="calibre1">Sebold aldatmacasının doğurduğu bu felaket aslında bir abartı değildi. Bir hamlede Birleşik Devletler'deki tüm <span class="italic">Abwehr</span> ağının başı kesilmişti, üstelik bu felaket daha kötü bir zamanda gelemezdi. "Demokrasinin tophanesi" olarak hizmet eden bir Amerika izlenimiyle Almanlar, Amerikan-İngiliz destek hattının iç yüzünü kavrayamamışlardı. Amerika'ya ait endüstriyel makinelerin savaş ürünlerine dönüştürebileceğine dair bir istihbarat almamışlardı; sonunda Almanya'yı mağlup edecek teknolojiyi geliştirmeye başlayan laboratuarlar ve gelişim merkezleri hakkında hiç bilgileri yoktu. 16 kritik ay boyunca, Almanya'nın Birleşik Devletler hakkında bildiğini düşündüğü her şey sahteydi, FBI'ın üzerinde oynama yaptığı bilgilerdi.</p>

  <p class="calibre1"><span class="italic">Abwehr</span> bu darbeden sonra kendini hiçbir zaman toparlayamadı. Şef Amiral Wilhelm Canaris bu felaketi örtbas etmek için adamlarının başından beri Sebold'un "hıyaneti"nin farkında olduğunu ve FBI'ın ne kadar bildiğini ortaya çıkarmak için oyuna devam ettiklerini iddia etti. Hikaye boşluktan gelen ses gibiydi; hiç kimse <span class="italic">Abwehr'in</span> 37 maşasını sadece J. Edgar Hoover'in ne bildiğini öğrenmek uğruna feda edeceğine inanmadı. <span class="italic">Abwehr'in</span> düşüşü başladı; iki yıldan az bir süre sonra dağıldı ve Canaris kovuldu. 1945 yılında da idam edildi. Ritter savaşta hayatta kalmayı başardı ve sonrasında farklı istihbarat birimlerinin başlattığı soruşturmalarla dolu yorucu iki yıl yaşadı.</p>

  <p class="calibre1">Sebold'a gelince, Birleşik Devletler hükümeti tarafından hazırlanan yeni bir kimlik altında kayıplara karıştı. Bazı raporlara göre, hayatının kalan kısmını Teksas'da bir çiftçi olarak geçirdi.</p>

  <h1 class="calibre5" id="sigil_toc_id_10"><span class="bold">GÖKYÜZÜNDEKİ CASUSLAR</span></h1>

  <p class="calibre1">1914'ün 26 Ağustos sabahında, Kuzeybatı Rus Ordu Grubu'nun Komutanı General Yakov Jilinsky, radyo vericileri yoluyla Doğu Prusya'yı işgal eden Birinci ve İkinci ordulara bir dizi emir verdi. Radyo ahcı-vericileri, Rus askeriyesinde oldukça yeni bir buluştu; bu yüzden Jilinsky Almanların radyo tevkif operasyonu başlattıklarından tamamen habersiz, emirlerini açıkça radyo yoluyla iletiyordu.</p>

  <p class="calibre1">Bilgi naklinin yapıldığı birkaç dakika içinde, Alman komutanlar, Rusların iki işgalci ordusunu ve onların planlarını eksiksiz bir şekilde gözler önüne seren bu emirlerden haberdar oluyorlardı. Bu paha biçilmez istihbaratla donanan Almanlar büyük askeri hilelerinden birine imza attı: Rus ordusu önündeki askeri birliklerinin büyük bir bölümünü harekete geçirip, Tannenberg adındaki küçük bir kasabanın yakınında bulunan diğer bir Rus ordusu üzerine gönderdi. Geri çekilme bir bozguna dönüşmüştü; bu bozgun gelecek iki hafta içinde Rusların 250.000 insanını kaybetmesiyle birlikte, üç yıl sonra Çar İmparatorluğu'nun tamamen çöküşüne kadar devam edecek olan askeri felaketler zincirinin başlangıcıydı.</p>

  <p class="calibre1">Tannenberg Savaşı Avrupa askeri kuruluşlarını tedirgin etti; çünkü bu felaketin arkasında yatan uyarı göz ardı edilebilecek türden değildi: yazıklar olsun ki, milli bir ordu, kendi iletişim sistemini meraklı kulaklara karşı koruyamamıştı. Şimdiki modern ordular, bazen binlerce km uzayıp giden cepheler üzerinden operasyonlar düzenleyebilen geniş ordulardı. Eski günlerin at üstünde yazılı emirleri karargahtan alıp komutanına taşıyan kuryeleri çoktan ölmüştü; artık benzeri görülmemiş hızda manevralar yapan büyük askeri güçlerin modern dünyasında -demiryolları ve iç yakımlı makineler sayesinde- iletişim hemen hemen an meselesiydi. Sadece diğer bir buluş, radyo, böyle bir hızı mümkün kılabildi.</p>

  <p class="calibre1">Ve böylece bir yarış başladı: askeriye, iletişimin gizliliğini korumak için iletileri mümkün olduğu kadar çabuk şifrelemeye çalışırken, istihbarat teşkilatları da aynı hızla o şifreleri kıracak şifre çözme metotları geliştirdiler. Her iki taraf da yukarıya dönük şiddetli bir hortum içinde kalmıştı, bir taraf çok daha karmaşık sistemler geliştirirken, diğer taraf bu sistemlere saldıracak daha geniş çaplı kaynaklar elde ediyordu.</p>

  <p class="calibre1">İronik bir biçimde, Tanneberg'de alınan derse rağmen, Almanlar savaş boyunca şifre çözücüler yüzünden yaşadıkları korkunç mağlubiyetlerden hep zarar göreceklerdi. Fransız şifre analizcileri, Alman askeri şifre sistemlerine derinlemesine saldırılar düzenledi ve ingilizler, Alman diplomatik şifresini kırıp, Meksika'da bir ayaklanma başlatma planlarını ele veren mesajları okuyarak savaşın en büyük darbesini indirdiler. İngilizlerin bu mesajı tüm insanlara duyurması,</p>

  <p class="calibre1">Amerikan kamuoyunun, Almanya'ya karşı bir savaşı desteklemesinde anahtar rol oynadı. Yukarıda anlatılan olayların akışına göre üç durum çalışması yapıldı, ikinci Dünya Savaşı patlak vereceği sırada, savaşçı uluslar önceki savaşta istihbaratın oynadığı rolü dikkatlice inceleyip iki sonuca ulaştılar: (1) şifre yazma sistemini karmaşık bir hale getirilmesi ve şifre çözücüleri engellemek için insanüstü şifreleme yapabilen şifre makinelerinin hayati önem taşıdığı ve (2) yalnızca bir ulusun şifre ilminde teknolojik açıdan gelişimini sağlamakla kalmayacak ve diğer ulusların şifre-makinelerine saldırabilecek geniş şifre çözme kuruluşlarının oluşturulması.</p>

  <p class="calibre1">ikinci Dünya Savaşı sırasında gökyüzünde meydana gelecek şiddetli bir savaş için sahne hazırlandı -savaşa katılan bazı uluslarda ortaya çıkan kaçınılmaz sonuçlarıyla birlikte. Bu durum çalışmaları yalnızca bu savaşı ilgilendirmekte, çünkü haberalma istihbaratının casusluk için ne kadar önem<span class="calibre6">li bir rol oynadığını bu savaşın doruğa ulaştığı günlerde gözler önüne serdi.</span></p>

  <h2 class="calibre7" id="sigil_toc_id_11"><span class="bold">BRONZ TANRıÇA ULTRA OPERASYONU 1939-1945</span> <span class="italic1"><span class="bold">Hitler 'in Omzundan Göz Gezdirmek</span></span></h2>

  <p class="calibre1">"Ve bu bize ne kadara mal olacak?" diye sordu endişeli Gustave Bertrand, çünkü o Fransız askeri istihbarat teşkilatı <span class="italic">Deuxieme Bureau</span> ’nun istihbarat satın almak için çok miktarda para harcamaya izin vermeyen, 1931 kriz-dönemi bütçesinden haberdardı.</p>

  <p class="calibre1">"Çok, korkarım" diye yanıtladı, Almanya'daki ana ajanı Henry Navarre. "ASCHE pahalı bir teklif."</p>

  <p class="calibre1">Aslında, Bertrand'ın Belçika'daki gizli bir mitingde onunla ilk görüşmesinde o öyle biri olduğunu kanıtlamıştı zaten. O görüşme Bertrand'ın karar vermesini de sağlamıştı: ne yapmak zorunda kalırsa kalsın, bir şekilde bu çerçevesiz gözlüklü adamı kendine çekmek için bol bol harcaması gereken parayı bulup buluşturacaktı. Bertrand ilk andan itibaren, o adamın ağırlığınca altın değerinde olduğunu anlamıştı.</p>

  <p class="calibre1">Navarre' nin ona verdiği kod adıyla ASCHE, Hans Thilo-Schmidt'ti ve onun alt kademedeki pozisyonu onun gerçek değerini gölgelemişti. OKW'nin (Alman Yüksek Komutası) şifre bölümünde katip olan Thilo-Schmidt'in, Bertrand için paha biçilmez bir nesne olan Enigma'ya (Alman şifre makinesi) erişimi vardı.</p>

  <p class="calibre1">1929'un başlarında Bertrand, <span class="italic">Deuxieme Bureaunun</span> radyo istihbarat bölümü başkanı olarak görev yaptığı sırada, Almanların askeri iletişim sistemlerini Enigma diye adlandırdıkları yeni şifre makinesiyle yenilediklerini öğrendi. Bertrand'ın adamları ilk sinyallerin bir kısmını ele geçirmişti ve elde edilenler çok ciddi bir problemle karşı karşıya olduklarını anlamak için yeterliydi. Şifre kırıcıları bu göndergeleri çözmede tamamen aciz kalmışlardı, bu makine öyle karışık şifreler üretiyordu ki, bilinen geleneksel metotların hiçbiri işe yaramıyordu. Mümkün olan tek bir çözüm vardı: Bertrand bu makinenin içini açacak, böylece şifre çözücüler onun sisteminin nasıl çalıştığı hakkında bir fikir edineceklerdi.</p>

  <p class="calibre1">Söylemesi kolaydı; Bertrand'ın ileride keşfedeceği gibi, Almanlar Enigma'yı saray mücevherleriymiş gibi sıkı koruma altında tutuyorlardı. Alman askeri iletişim araçları etrafındaki sıkı güvenliği geçme çabaları başarısızlıkla sonuçlandı. 1931 yılına doğru, tekrar silahlanmış yeni Almanya -Fransa'nın geleneksel düşmanı- manzarası karşısında umutsuzluğa kapılan Bertrand, Almanya'nın tüm iletişim güvenliği altında, işleyişlerini devam ettirmenin mümkün olmadığını düşündü.</p>

  <p class="calibre1">Tam Bertrand bu problemi çözme umutlarını yitirmişken ASCHE çıktı ortaya. Enigma'nın değerinin farkında olan</p>

  <p class="calibre1">Hans Thilo-Schmidt, tamamen para uğruna ülkesini aldatmaya karar vermişti. ASCHE, Berlin'deki Fransız askeri ataşesi maskesi altında hizmet eden Navarre'ye yaklaştı ve yeni Alman şifre makinesinin sırlarını satmayı teklif etti. Belirli bir fiyat söylememişti; ama çok para isteyeceği belliydi.</p>

  <p class="calibre1">ASCHE bunun için kesin şartlar belirledi: Alman toprakları üzerinde hiçbir şekilde Fransızlarla görüşmeyecekti, sadece onun belirlediği zamanlarda görüşme yapılacaktı, asla herhangi bir kuytuya hiçbir şey bırakmayacaktı. Ayrıca, Fransızlarla sadece hafta sonları ve bayramlarda görüşecek böylece yokluğunun nedenini açıklayabilecekti.</p>

  <p class="calibre1">Belçika sınırındaki bir kasabada yapılan ilk görüşme Thilo-Schmidt'in tatil zamanına denk geliyordu, bu görüşme ASCHE'nin sadece parayı düşünen alaycı ve apolitik kimliğini ortaya çıkardı. Bertrand heyecanını zorlukla gizlemeye çalışırken, ASCHE, ona Enigma makinesinin nasıl kurulduğunu anlatan bazı teknik kağıtlarla kullanım kılavuzunu verdi. Bertrand üslerini bu yeni Almanya kaynağının çok değerli olduğuna ikna etmeyi başarmış ve 1931'de olağanüstü bir miktar olan 10 000 doları yanında getirerek tehlikeli bir teşebbüste bulunmuştu. İlk hazineleri karşılığında ASCHE'ye paranın yarısını verdi ve gelecek diğer malzemeler için daha fazlasını vereceğine dair söz verdi.</p>

  <p class="calibre1">Tecrübeli ve bilgili bir adam olan Bertrand ve aynı derecede kültürlü iş arkadaşları bir sonraki olayla şok oldular: Thilo-Schmidt tüm bu parayı bir hafta gibi kısa bir sürede şaraba, kadına ve pavyonlara yatırmıştı, Fransızlar bile bu manzara karşısında hayrete düştüler. Thilo-Schmidt tarif edilemez bir şehvetle kadın yığınları satın almış, onları üç yıldızlı restoranlarda müsrifçe yedirip içirmiş, sonra seks ve şampanya dolu bir gece için pahalı otellere götürmüştü. Zaten Thilo-Schmidt için bir kerede yatağına üç ya da dört fahişe atıp gün doğana dek sevişmek olağandışı bir şey değildi.</p>

  <p class="calibre1">Bir Galyalı şüphesiyle omuz silkti Bertrand, onun bu hayret verici azgınlığını fazla aktif bezlerine bağladı ve dikkatini Thilo-Schmidt'den alınan malzemeler üzerinde yoğunlaştırdı. Elde ettikleri Bertrand'ın ödediği her franka değecek türdendi, çünkü bu Fransızlara insan zekasının en büyük başarılarından birini, Enigma'yı inceleme imkanı vermişti: o isminin belirttiğinden (bilmece) daha kurnaz biçimde dizayn edilmiş bir şifre makinesiydi.</p>

  <p class="calibre1">Ama Bertrand ve birkaç diğer adamının daha sonra keşfedeceği gibi, insan zekasının ürettiği bir şeyi, yine aynı insan zekası çözebilirdi. Bu, gizli iletişim tarihinin çok sıra dışı ve önemli öykülerinden birinin ilk esaslı dersiydi. Ayrıca, modern casusluğun İkinci Dünya Savaşı'nın gidişini çarpıcı bir şekilde değiştiren önemli bir parçasını oluşturacaktı.</p>

  <p class="calibre1">Bilinen tarihin en başından beri, kodlar ve şifreler insan siyasetinin ayrılmaz birer parçası olmuştur, çünkü daima iletişim sırlarını saklamaya yönelik bir ihtiyaç olmuştur. Ama aslında oldukça farklı olan bu iki terim genellikle aynıymış gibi birbirlerinin yerine kullanılır.</p>

  <p class="calibre1">Kod, düzyazının yerine tamamen onun dengi bir kod kitabının koyulmasından oluşan bir sistemdir ve ancak aynı kod kitabına sahip biri tarafından okunabilir. Mesela "yarın" kelimesi veya her hangi başka bir kelime 2031 olarak kodlandı diyelim, bu kodlanmış mesajı okumak için alıcının yapması gereken sadece numaralara veya kod kitabındaki kelimelere bakarak mesajı tercüme etmektir.</p>

  <p class="calibre1">Şifre, düzyazıyı belirli ama değişken bir "anahtar" (bir şifreyi çözmek için kullanılan imlerin anlamlarını gösteren çizelge) yoluyla numaralara çevirmekten ibarettir, anahtar düzyazının harflerini, anahtarı bilen bir alıcı için düzenli görünen, bir dizi numaraya dağıtıp karmakarışık bir hale getirir. Basit bir şifre sistemi şu şekilde görünür:</p>

  <p class="calibre3"></p>

  <table border="1" class="calibre11">
    <tr class="calibre12" valign="top">
      <td class="calibre13" valign="top"></td>

      <td class="calibre13" valign="top">
        <p class="calibre1"><span class="calibre4">1</span></p>
      </td>

      <td class="calibre13" valign="top">
        <p class="calibre1"><span class="calibre4">2</span></p>
      </td>

      <td class="calibre13" valign="top">
        <p class="calibre1"><span class="calibre4">3</span></p>
      </td>

      <td class="calibre13" valign="top">
        <p class="calibre1"><span class="calibre4">4</span></p>
      </td>

      <td class="calibre13" valign="top">
        <p class="calibre1"><span class="calibre4">5</span></p>
      </td>

      <td class="calibre13" valign="top">
        <p class="calibre1"><span class="calibre4">6</span></p>
      </td>

      <td class="calibre13" valign="top">
        <p class="calibre1"><span class="calibre4">7</span></p>
      </td>
    </tr>

    <tr class="calibre12" valign="top">
      <td class="calibre13" valign="top">
        <p class="calibre1"><span class="calibre4">1</span></p>
      </td>

      <td class="calibre13" valign="top">
        <p class="calibre1"><span class="calibre4">A</span></p>
      </td>

      <td class="calibre13" valign="top">
        <p class="calibre1"><span class="calibre4">B</span></p>
      </td>

      <td class="calibre13" valign="top">
        <p class="calibre1"><span class="calibre4">C</span></p>
      </td>

      <td class="calibre13" valign="top">
        <p class="calibre1"><span class="calibre4">D</span></p>
      </td>

      <td class="calibre13" valign="top">
        <p class="calibre1"><span class="calibre4">E</span></p>
      </td>

      <td class="calibre13" valign="top">
        <p class="calibre1"><span class="calibre4">F</span></p>
      </td>

      <td class="calibre13" valign="top">
        <p class="calibre1"><span class="calibre4">G</span></p>
      </td>
    </tr>

    <tr class="calibre12" valign="top">
      <td class="calibre13" valign="top">
        <p class="calibre1"><span class="calibre4">2</span></p>
      </td>

      <td class="calibre13" valign="top">
        <p class="calibre1"><span class="calibre4">H</span></p>
      </td>

      <td class="calibre13" valign="top">
        <p class="calibre1"><span class="calibre4">I</span></p>
      </td>

      <td class="calibre13" valign="top">
        <p class="calibre1"><span class="calibre4">J</span></p>
      </td>

      <td class="calibre13" valign="top">
        <p class="calibre1"><span class="calibre4">K</span></p>
      </td>

      <td class="calibre13" valign="top">
        <p class="calibre1"><span class="calibre4">L</span></p>
      </td>

      <td class="calibre13" valign="top">
        <p class="calibre1"><span class="calibre4">M</span></p>
      </td>

      <td class="calibre13" valign="top">
        <p class="calibre1"><span class="calibre4">N</span></p>
      </td>
    </tr>

    <tr class="calibre12" valign="top">
      <td class="calibre13" valign="top">
        <p class="calibre1"><span class="calibre4">3</span></p>
      </td>

      <td class="calibre13" valign="top">
        <p class="calibre1"><span class="calibre4">O</span></p>
      </td>

      <td class="calibre13" valign="top">
        <p class="calibre1"><span class="calibre4">P</span></p>
      </td>

      <td class="calibre13" valign="top">
        <p class="calibre1"><span class="calibre4">Q</span></p>
      </td>

      <td class="calibre13" valign="top">
        <p class="calibre1"><span class="calibre4">R</span></p>
      </td>

      <td class="calibre13" valign="top">
        <p class="calibre1"><span class="calibre4">S</span></p>
      </td>

      <td class="calibre13" valign="top">
        <p class="calibre1"><span class="calibre4">T</span></p>
      </td>

      <td class="calibre13" valign="top">
        <p class="calibre1"><span class="calibre4">U</span></p>
      </td>
    </tr>

    <tr class="calibre12" valign="top">
      <td class="calibre13" valign="top">
        <p class="calibre1"><span class="calibre4">4</span></p>
      </td>

      <td class="calibre13" valign="top">
        <p class="calibre1"><span class="calibre4">V</span></p>
      </td>

      <td class="calibre13" valign="top">
        <p class="calibre1"><span class="calibre4">W</span></p>
      </td>

      <td class="calibre13" valign="top">
        <p class="calibre1"><span class="calibre4">X</span></p>
      </td>

      <td class="calibre13" valign="top">
        <p class="calibre1"><span class="calibre4">Y</span></p>
      </td>

      <td class="calibre13" valign="top">
        <p class="calibre1"><span class="calibre4">Z</span></p>
      </td>

      <td class="calibre13" valign="top"></td>

      <td class="calibre13" valign="top"></td>
    </tr>
  </table>

  <p class="calibre1">Bir mesajı şifrelemek için, sol sütunu okuyup sonra harfi dikey sütunla eşleştirmek gerekir. Mesela "Come at once" (Hemen gel) 1-7 anahtarıyla 1331 26 15 11 36 31 27 13 15 şeklinde şifrelenecektir.</p>

  <p class="calibre1">Genelde, şifreleme beş figürlü gruplar halinde yapılır, böylece nakledilen mesaj şu şekilde okunur:</p>

  <p class="calibre1">13312 61511 36312 71315</p>

  <p class="calibre1">Böyle bir mesajı deşifre etmek için alıcının burada gösterilen levhanın aynısını kurmaya yarayan 1-7 anahtarını bilmesi gerekir.</p>

  <p class="calibre1">Kod ve şifrelerin daha zor kırılmasını sağlayacak pek çok incelik vardır. Kod kitaplarındaki numaraların rutin bir şekilde değiştirilen "ekleri" (bir veya iki basamaklı rakam şeklinde) olabilir. Şifrelerin çok daha fazla hilesi olabilir, mesela bunların arasında anahtarın sürekli değiştirilmesi yer alır: "devrilim/yer değiştirme" (harflerin yeniden düzenlenmesi, sınırlı biçimde sıralarının değiştirilmesi), ve "ornatma/yerine koyma" (özgün metnin temel unsurların yerine başka unsurların konulması) sistemleri gibi.</p>

  <p class="calibre1">Ama ne kadar incelikli hazırlanmış olursa olsun bütün kod ve şifreler saldırılara karşı hassastır. Çünkü bu problem dil biliminden kaynaklanır: bütün dillerin ayırt edici bir yapısı vardır ve kod kırıcılar ile şifre çözücüler bu yapıyı kodlanmış ve şifrelenmiş mesajlardan çıkarabilirler. Gazete şifresiyle yazılan yazıyı çözen herhangi birinin bileceği gibi, İngilizce'de yazılmış bir kod veya şifre bu dilin 'e' 'harfi tercihini yansıtır. İngilizce'de her 1000 kelimeden ortalama 591'i bu harfi içinde barındırır. Fransızca'da ise 1000 kelimeden 850'si. Benzer şekilde, İspanyolca'da yazılmış bir mesaj büyük oranda 'q' harfi içerir, Almanca mesajlarda 'e' ve 'n' harfi hakimdir. Sistem ne kadar karmaşık olursa olsun, bir noktada, şifre çözümü için harcanan çabalar yavaş yavaş bu ayırt edici dil yapılarını ortaya çıkaracaktır.</p>

  <p class="calibre1">Bu durumun çözümü, bu yapıları gizleyebilecek daha karmaşık sistemlerdir; fakat bu da sorunlara neden olabilir. Özellikle askeri iletişimdeki, özellikle, kodlama ve şifreleme yalnızca hızlı değil, aynı zamanda güvenilir ve memurlar tarafından kullanılması kolay bir süreç olmalıdır.</p>

  <p class="calibre1">Bu problem 1915'te, Amerikalı mühendis Edward Hebern'in bir şifreleme makinesi -sıradan bir klavyede yazılan bir mesajı otomatik olarak şifreleyen iç mekanizmaya sahip daktilo görünümlü bir araç- bulmasıyla çözüldü. Aynı araçla donanmış olan alıcı, sadece makineyi göndericiyle aynı anahtar düzenine getiriyor, diğer işlemleri makine otomatik olarak gerçekleştiriyordu.</p>

  <p class="calibre1">İlk makineler biraz kabaydı; ama 1920'lerde İsviçreli mühendisler makineyi yeni teferruatlar ve inceliklerle donatarak, sonunda Enigma diye adlandırılmış teknoloji harikasını elde ettiler. İsviçreliler makineyi daha çok ticari piyasa ve özellikle uluslararası görüşmelerini gizlemek isteyen çok uluslu anonim şirketler için dizayn etmişti. Almanlar anında bu makinenin askeri potansiyelini idrak ettiler. Makinenin patentini satın aldılar, sonra 1929'da onun daha gelişmiş bir sürümünü üretmeye başladılar; 1933'e doğru dünyanın en ileri şifre makinesini geliştirdiler. Askeriye makinenin geliştirilmesini sürdürürken, Hitler Enigma'nın ticari satışı üzerine yasak konulmasını emretti.</p>

  <p class="calibre1"><span class="italic">Deuxieme Bureau'da</span> çalışan Bertrand'ın 1931'de öğrendiği üzere, Alman Enigması'nın kalbi iki rotor üzerinde atıyordu. 26 harften biri makinenin klavyesinde basıldığında, her biri 26 yaldızlı harf içeren dönen rotorlara elektrik (batarya aracılığıyla) yoluyla sinyal iletiliyordu. Rotorlar döndüğü zaman (bir birlik halinde değildir), makinenin arkasındaki harf dizilerinin gerisinden (daima klavyede basılan harflerden farklıdır) bir ışık beliriyordu. Bu aydınlanmış harf diğer bir Enigma makinesine naklediliyor, alıcı makinenin rotorları, gönderici Enigma'dakine eş, önceden belirlenmiş bir anahtara göre kuruluyordu.</p>

  <p class="calibre1">Tüm bunlar Enigma tarafından gönderilen mesajların rastlantısal/dönemli bir yönteme<a id="filepos196272"></a><sup class="calibre10"><small class="calibre8"><a href="#filepos262552"><span class="calibre8">2</span></a></small></sup> göre gönderildiği anlamı<span class="calibre6">na geliyordu; çünkü rotorların her birinin bir yüzünde en az 20 elektrik bağlantısı vardı. Bunlar -hiçbir zaman aynı şekilde dönmeyen- diğer yüzündeki aynı sayıda bağlantıyla rastlantısal biçimde birleştirilmişti. Diğer Alman düzenlemeleri makineye fiş bağlantıları kuran bir sistemin yerleştirilmesini sağladı, böylece makineye rastlantısal elektrik sinyalleri veren diğer bir tabaka daha eklenmiş oldu.</span></p>

  <p class="calibre1">Enigma üzerinde bir kelimeye işaret parmağıyla sert bir dokunuş, onun parlak ışıklı oyuncak bir robot gibi görünmesini sağlayan bir işlem başlatıyordu. Ama bu şifreleme dilinde harikulade bir şeydi: Enigmanın karmaşık elektrik düzeni makine üzerindeki tek bir tuş hamlesi üzerine mümkün olan harf kombinasyonlarının matematiksel olarak yaklaşık 400 katrilyon olasılığını üretebiliyordu. Daha da önemlisi, kullanım açısından çok pratik olmasıydı: tüm bunlar makine tabanlıydı, yani operatörler makineyi her kullandıklarında anahtar düzeneğini (rotorların pozisyonu) kurabilmeleri için çok az bir eğitime ihtiyaç duyuyordu, anahtarın kurulması dışında hemen hemen hiçbir şey yapmıyorlardı. Almanlar makinenin daha güvenli olmasını sağlamak için bu anahtar düzeneğini periyodik olarak değiştiriyorlardı.</p>

  <p class="calibre1">Bu nedenle, Bertrand'a Thilo-Schmidt tarafından sağlanan malzemelere rağmen, Fransız şifre çözücülerin hâlâ bir şey yapamamış olmalarına şaşmamalı. Hatta Bertrand gerçek bir Enigma'yı çalarak büyük bir başarı göstermiş olsaydı, bunun bile onlara çok yardımı olmazdı, çünkü şifre analizcileri anahtar çizelgelerini bilemeyecekti. Bertrand bu problemi Britanya Hükümeti Kod ve Şifre Okulu'ndaki(daha sonra</p>

  <p class="calibre1">Hükümet Haberalma Merkez Bürosu olarak adlandırıldı, GCHQ) en kaliteli kod kırıcılarla -Enigma'yı kınlamaz diye tanımlamışlardı- tartıştığında aynı tepkiyle karşılaştı.</p>

  <p class="calibre1">Fakat Bertrand'ın görüştüğü bir sonraki istihbarat teşkilatı çok daha iyimseverdi. Polonya ordusu genel kurmaylığına bağlı, pek tanınmamış bir kod kırma ünitesi olan <span class="italic">Biuro Szyfrow 4,</span> Enigma ile Fransızlardan daha çok ilgilenmişti; Rusya'nın devasa büyüklüğü ile Almanya arasına sıkışan Polonya, iki doğal düşmanın arasındaki savaş sırasında bir felaketin eşiğindeydi. <span class="italic">Biuro Szyfrow 4</span> Alman ve Rus iletişim sistemini kırmaya çalışıyordu, böylece Polonya yakında olması muhtemel bir askeri hareketten, önceden haberdar olacaktı. Polonyalılar, Rus ve Almanların naklettiği hemen hemen her şeyi okumada gösterdikleri dikkate değer başarıdan memnun oluyorlardı; ama Enigma'nın ortaya çıkmasıyla birlikte Alman iletişimine olan erişim de aniden kesildi.</p>

  <p class="calibre1">Gwido Langer, <span class="italic">Biuro Szyjmw</span> 4'ün başkanı, Bertrand'ın ona gösterdiği ASCHE malzemelerine ilk bakışta onlardan esinlenerek, Enigma'yı kırmaya çalışanların yaptığı ortak hatanın geleneksel metotları kullanmak olduğuna karar verdi. Çözüm matematikseldi: rotorların dönüşünü ve değişik elektrik bağlantılarını matematiksel hesaplar aracılığıyla önceden tayin edip sonra da rotorların hareketlerini yeniden düzenlemekti. Ciddi anlamda kafa parlatılması gereken bu iş için Langer en iyi matematikçileri ikmal etti. 1932 yılının aralık ayına doğru, Enigma'yı kopyalamayı başarmışlar ve ilk kırılmış şifreleri okumaya başlamışlardı.</p>

  <p class="calibre1">Ama Langer'in sınırlı sayıda personeli vardı, kısa bir süre sonra Alman güvenlik uygulamaları fazla olmaya başladı: anahtarların her gün değiştirilmesi, daha fazla rotorun eklenmesi... Langerin parlak matematikçilerinin sinirini bozan şey, onların kendilerini sürekli bir yarış içinde bulmalarıydı: Enigma'nın bir versiyonunu analiz ettikleri sırada Alman güvenliğinde yeni bir gelişme onları yeniden körleştiriyor, onu çözmek için yeniden yoğun bir çaba harcamaları gerekiyordu.</p>

  <p class="calibre1">Bu böyle yedi yıl, 1938 Aralığına kadar devam etti ve yine diğer bir Alman gelişmesi -temelde beşinci rotorun eklenmesinden ibaretti- Langer'in matematikçilerini duraklattı. Onlar 24 saat çalışmaya devam ettiler, ama dokuz ay sonra, onlar henüz bir sonuca ulaşamadan Almanlar Polonya'yı işgal etti. Onlar da Enigma'nın kopyasını paketleyip Paris'e kaçtılar.</p>

  <p class="calibre1">Fransa'nın başkentinde, Polonyalılar şans eseri Bertrand ve İngiliz GCHQ'nun temsilcileriyle karşılaştılar. Fransa'ya karşı Alman tehdidinden dolayı, üç müttefik hep birlikte şuna karar verdiler: Enigma'yı kırma çalışmaları, Polonyalıların başarısını temel alıp sonraki gelişmeleri onun üzerine inşa edecek kaynaklara sahip, geniş haberleşme istihbarat kuruluşları olan Büyük Britanya'da devam edecekti.<a id="filepos201512"></a><sup class="calibre10"><small class="calibre8"><a href="#filepos263030"><span class="calibre8">3</span></a></small></sup> Onlar henüz farkında olmasa da bu karar çok önemli sonuçlan doğuracaktı.</p>

  <p class="calibre1">1940'm başlarında, Winston Churchill "en gizli kaynağım" diye adlandırmaktan hoşlandığı, hükümet istihbarat ulaştırma operasyonuna bir ziyaret düzenledi. İngiliz casusluk kuruluşunun bu kıymetli parçasını, Londra'ya düşen Alman bombalarından korumak için Londra'nın dışında, Bletchley Parkı'ndaki bir malikaneye taşıyan GCHQ Alman kod ve şifrelerini kırmak için her türlü uzmanı ikmal ederek hızlı bir genişleme çabası içindeydi</p>

  <p class="calibre1">İkmaller arasında üniversite öğretmenleri, <span class="italic">London Times 'in</span> satranç editörü, matematikçiler, ve çapraz bulmaca bağımlısı Anglikan bir rahip vardı, ikmallerin büyük bir bölümü garip kişiliklere sahip şahıslardan oluşuyordu. Churchill bu ikmallere bir kez baktı ve yaverine şöyle fısıldadı: "Ben sana ters yüz edilmemiş tek bir taş bırakmamanı söyledim; ama söylediklerimi harfi harfine uygulayacağını beklemiyordum doğrusu."</p>

  <p class="calibre1">Onların arasında daha da acayip biri vardı: Alan Turing adında zeki bir Cambridge matematikçisi. Bu adamın zekası, sonunda Enigma'ya karşı başlatılan savaşta çok önemli bir rol oynayacak ve o zaman kendisi fark etmese de, modern bilgisayar devrimini başlatacaktı. Savaştan önce Turing "evrensel otomaton (kendiliğinden hareket eden şey)" diye adlandırdığı bir düşünce geliştirdi: mekanik bir araç, çift değişkenli kodlar üzerindeki sembolleri okuyarak her türlü matematiksel problemi çözecekti (bu bugün elle tutulan hesap makinelerinin bu kadar yaygın olmasını mümkün kılan matematiksel bir hamleydi).</p>

  <p class="calibre1">Ama Turing'i bu kadar dikkat çekici bir karakter haline getiren onun acayiplikleriydi: İngiliz poundunun her an çökebileceği inancıyla, tüm parasını gümüş sikkelere harcamıştı, sonra da onları külçeler halinde eritip, Bletchley Parkı'na gömdü ve bir müddet sonra onları nereye gömdüğünü unuttu. Ayrıca kahve kupasını kıskanan pek çok hırsızın varolduğuna inanıyordu ve bu yüzden çalınmaması için kupayı odasındaki kalorifere zincirledi. Kırışık kıyafetleriyle, uzun saçı ve fiyonklu ayakkabı bağıyla klasik dalgın bir profesör görünümü çizen Turing, soyut matematiğin daha derin boyutlarına odaklanmıştı, bu alanda çalışan insan sayısı parmakla sayılırdı. Onun hakkında bilinenler bu kadardı. Bilinmeyenlerse karanlık bir sır gibiydi. Turing bir homoseksüeldi ve o dönemde Britanya'da homoseksüellik ciddi bir suçtu. Geceleri Bletchley'in çevresindeki sıkı güvenlikten gizlice savuşuveriyor, barları gezinerek kamyon şoförleri bulmaya çalışıyordu.</p>

  <p class="calibre1">Vazife saatlerinde, Turing'in dikkate değer zihni gücü Enigma problemi üzerinde yoğunlaşıyordu. Bir gün Polonyalıların matematiksel yaklaşımlarını incelerken, onların <span class="italic">bombi</span> (bu ismi popüler bir Polonya dondurma markasından almıştı) adını verdikleri bir aracın zekice dizayn edilmiş yapısı dikkatini çekmişti. Bu araç Enigma'nın şifreleme yöntemini taklit etmek için onun rotorları yerine bir dizi tekerlek kullanan hünerli bir mekanizmaya sahipti. Bir gün Turing kritik bir anlayış geliştirdi: <span class="italic">bombinin</span> hafızası yoktu, bu yüzden önceden aldığı hiçbir bilgiyi geri çağırıp kullanamıyordu. Turing, bilgi depolayabilen hafızaya sahip bir <span class="italic">bombi</span> tasavvur etti. Şifre analizciler böylece anahtar çizelgesinin mümkün olan her türlü kombinasyonunu kaydeden bir makineye sahip olacaklardı ve bu kombinasyonlarla kesintiye uratılmış bir Enigma mesajını karşılaştırabileceklerdi.</p>

  <p class="calibre1">Turing kendi <span class="italic">bombi'sini</span> inşa etti. O, bakır renkli, 210'a 210 cm ölçülerinde çok geniş ve çirkin bir aletti, onun bulduğu algoritma yardımıyla, Enigma çizelgelerinin mümkün olan kombinasyonlarına göre değişebilen elektromanyetik cihazlarla doluydu. Turing onu bronz tanrıça olarak adlandırdı. Tanrıçanın fonksiyonu rotorların ilk pozisyonunu çözmekti. Bu görev, anahtar çizelgelerinde kolay hatırlanabilen harf kombinasyonlarını -ABC veya XYZ gibi- kullanmak gibi kötü bir alışkanlığı olan Alman kod memurları sayesinde kolaylaşmıştı.</p>

  <p class="calibre1">Turing dünyanın ilk gerçek bilgisayarını üretmişti; o Bronz Tanrıça'yı bugün milyonlarca masanın üzerinde duran makinelerin boyutuna getirmek ve zarifleştirmek için transistor teknolojisinin gelişimini sağladı. Bu arada Turing'in icadı kısa zamanda pek çok Enigma mesajının deşifre edilmesini de mümkün kıldı. Bir yıl içinde, Bletchley Parkı personeli -sayısı on bin kişiye ulaşmıştı- Enigma mesajlarını gönderildiği kadar çabuk çözmeyi başarmıştı.</p>

  <p class="calibre1">Kod adı ULTRA olan operasyon, ne kadar değerli olduğunu, Fransa için yapılan savaşta ingiliz ve Fransız güçlerinin yolunu kesmeye hazırlanan ezici Alman askeri kuvvetlerini ele vererek ispatladı. Önceden bu uyarıyı almış olmaları bu güçlerin büyük bir çoğunluğunun Dunkirk'ten tahliye edilmesini sağladı.</p>

  <p class="calibre1">Bundan sonra da, ULTRA görülmeye değer başarılara imza attı: İngilizlere karşı savaşan bombacılara ve askeri filolara verilen Alman emirlerini okuyarak, zaten sayıca Almanlara göre çok eksik olan İngiliz güçlerinin maksimum etki yaratması için anahtar noktalarda toplanmasını sağladı; Alman denizaltısına ve konvoylara karşı düzenlenecek olan koordine saldırılara ilişkin Enigma mesajlarını çözerek; Alman Mareşal Erin Rommel'in malzeme ve tankın az olmasından şikayet eden mesajlarını okuyarak, ingiliz güçlerinin onu en güçsüz olduğu yerde, El Alamein'de, bozguna uğratmasında etkili oldu.<a id="filepos207606"></a><sup class="calibre10"><small class="calibre8"><a href="#filepos263847"><span class="calibre8">4</span></a></small></sup></p>

  <p class="calibre1">ULTRA savaşın kazanılmasında esas rolü oynadı. Yaklaşık beş yıldır, tüm önemli Alman askeri iletişimi, düşmanları için açık bir metin gibiydi. Böylece Alman istihbaratı, tam olarak Müttefiklere, Hitler'in istihbarat kuruluşlarını inceleme fırsatı verdi.</p>

  <p class="calibre1">ULTRA'nın sağladığı artı bir diğer avantaj: Müttefiklere aldatmaca ve çift taraflı ajan operasyonlarının ne kadar etkili olduğunu görme imkanı sağlamasıdır, çünkü Alman istihbaratı bu operasyonların değerlendirmesini ve onlara gösterilen tepkileri yine Enigma aracılığıyla tartışarak Müttefiklerin bunlardan haberdar olmasına neden olmuştur.</p>

  <p class="calibre1">ULTRA'nın hayret verici bu başarısı akla şu soruyu getiriyor: Almanlar nasıl bu kadar uzun bir süre kandırılabilmişti?</p>

  <p class="calibre1">Bunun iki sebebi vardı. İlki İngilizlerin sonradan Amerikanlarla birleşerek en ufak bir sızıntıya bile izin vermeyen olağanüstü bir güvenlik kurmaları. Her önemli ULTRA deşif<span class="calibre6">resi çok dikkatli bir şekilde yürütülüyordu, böylece Almanlara Enigma'nın sırlarının çözüldüğünü belli edecek, özellikle de muhtemel Alman hareketine karşı yapılacak her hangi bir askeri harekete dair ipucu verebilecek durumlardan kesinlikle kaçınılıyordu. S LU (Özel İrtibat Ünitesi) olarak bilinen, ULTRA'nın özel gizli ajanlarından oluşan bir grup, şifreleme sonuçlarını, onların kesinlikle bildirilmesi gerekli olan bölgelerdeki büyük komutanlara dağıtıyordu. Yaptıkları işin öneminin farkında olan on binden fazla ULTRA çalışanı dikkatsizce sarfedilen bir fısıltının bile savaşı kazandıracak olan bu silahı tehlikeye sokabileceği korkusuyla, bu sırrı titizlikle sakladılar. (1974'te İngilizler nihayet ULTRA'nın varlığını açıkça beyan edene kadar, sessizliklerini korudular.)</span></p>

  <p class="calibre1">İkincisi, <span class="italic">Oberkommandos der Wehrmacht Chifrierabteilung (OKW/chi</span> şifre bürosu)'un adamları, Enigma'dan ve onun güvenliğinden sorumlu olan organizasyon, böyle inanılmaz bir makinenin çözülebileceği fikrine kendilerini hazırlamamışlardı. Bu adamlar Enigma'yı geliştirdiklerinde onun dayanıklılığı konusunda tarafsızdılar, ama ondan sonraki her gelişme onları Enigma'nın kesinlikle çözülemeyeceğine inandırdı. İmkansızın gerçekleşebileceğini, onların akıllarından daha üstün olan akılların, onların ürettikleri nesneyi mağlup edebileceğini hiç düşünmediler.</p>

  <p class="calibre1">Bu inanç el altındaki delillere rağmen devam etti. Almanya'nın tutarlı haberleşme kuruluşu, <span class="italic">Forschungsamt</span> yetersiz kaynaklarına rağmen Müttefiklerin etkileyici kodlarına karşılık eşit derecede etkili şifre kırma operasyonlarına imza attı. Ayrıca bu kuruluş Birleşik Devletler Ordu Hava Güçleri kodunu kırmayı başardı ve böylece 1943'te, Romanya'daki</p>

  <p class="calibre1">Ploesti petrol alanlarına yapılacak saldırıları önceden öğrendi. Almanlar uçaksavar toplarından kurdukları tuzaklarla Amerikan bombacıları katlettiler. <span class="italic">Forschwigsamt</span> en önemli Amerikan diplomatik şifresini kırmayı da başardı, bu başarıyla Almanlar Müttefik liderlerin Casablanka'da, Kuzey Afrika'da, bir konferans düzenleme planlarını öğrendiler. Alman SD'si Churchill, Roosevelt ve Stalin'e suikast düzenleme kararı aldı; ama <span class="italic">Forschungsamt</span> çevirmeni aldıkları mesajdaki Casablanka'nın (İspanyolca'deki karşılığı "beyaz saray") aslında bir şifre olduğuna ve toplantının Alman erişiminden uzak bir yerde, Washington D.C.'de olacağı sonucuna ulaştı.</p>

  <p class="calibre1"><span class="italic">Forschungsamt</span> ayrıca gemi konvoylarının bulunduğu bölgeyi gizlemekte kullanılan yüksek derece OSS (Stratejik Servisler Ofisi) kodlarını, şifrelerini ve yurtdışındaki Birleşik Devletler ataşelerinin gönderdiği pek çok şifreli iletiyi kırdı.</p>

  <p class="calibre1">Bu başarılar, hiçbir şifre sisteminin kesin saldırı karşısında kati bir dayanıklılık gösteremeyeceği konusunda Enigma'nın savunucularının gözünü açmalıydı. Almanya'nın dört taraftan sarıldığı güne kadar <span class="italic">OKW/chinin</span> uzmanları, organizasyonlarını bu şekilde telaffuz etmeyi tercih ediyorlardı. İnatla Enigma'nın güvende olduğuna inandılar. Ne zaman Amiral Kari Doenitz - Alman denizaltılarmın komutanı-gibi biri sıkıntılı bir şekilde 1943 yılı sırasında bir ayda kaybedilen 43 denizaltının belki de düşmanın, denizaltı filolarıyla olan Enigma görüşmelerini okumasından kaynaklandığını dile getirse, <span class="italic">OKW/chi</span> yeniden güven tazeliyordu: Alman denizaltı haberleşmesi için geliştirilmiş altı-rotorlu özel bir Enigma bir sekstilyon (36 sıfırlı sayı) olası başlangıç çizelgesini üretebiliyordu, yani 1036 farklı anahtar denemesi gerçekleştirebiliyordu. Hiç kimse böyle karışık bir makineyi "bilinen metotlarla" çözemezdi.</p>

  <p class="calibre1"><span class="italic">OKW/chi'nm</span> savaşta hayatta kalmayı başaran ve 1974'e kadar yaşayan adamları, tamamen şok olmuş bir biçimde, onların imkansız dedikleri şeyin yıllarca önce başarıldığını öğreneceklerdi: Enigma çoktan çözülmüştü. Onlar ayrıca bu başarıdan en çok Alan Turing adındaki tanınmamış bir Cambridge matematikçisinin sorumlu olduğunu öğreneceklerdi. Ama bu zaferine rağmen Turing'in hayatının bir trajediyle sonlanacağından habersizlerdi.</p>

  <p class="calibre1">1945'te, Turing ilk aşkına, saf matematiğe geri dönmüştü ve "bilgisayar" -devrimci bir kavram- diye adlandırdığı bir makine üzerinde çalışmaya başlamıştı. Makinenin içinde işlemleri yapacak bir program yüklüydü, bununla birlikte makinenin yan görevlerini yerine getirmesini sağlayacak ve sonra programa geri dönecek olan "ast rota (subroute)" kavramıyla adlandırılan bir kısım daha vardı. Ama o, fikirlerinin yavaş yavaş bugünün bilgisayar dünyasında zirveye ulaştığını görecek kadar yaşamadı. 1952'de on dokuz yaşındaki işsiz bir fabrika amelesiyle yaşadığı "gayri meşru ilişki" dolayısıyla tutuklandı. Ondan hapis cezası ile deneysel hormon tedavisi arasında seçim yapması istendi. O deneysel tedaviyi seçti, ama onlar Turing'in göğsünün büyük oranda genişleyip ona şiddetli ıstıraplar vermesine sebep oldular. Bu ıstıraba ve hor görmelere daha fazla dayanamayarak, 1953'te bir sabah ev laboratuarında siyanürlü bir karışım hazırlayıp içerek intihar etti. Vücudu yakıldı ve külleri savruldu, ikinci Dünya Savaşı'nda zafer kazanılmasına bu kadar katkıda bulunan böyle bir adam için hiçbir anıt dikilmedi.</p>

  <p class="calibre1">Yaklaşık dört yıl sonra onun öldüğü günün ertesinde, Büyük Britanya'da homoseksüellik suç olmaktan çıktı.</p>

  <h2 class="calibre7" id="sigil_toc_id_12"><span class="bold">TAHMİNLE VE TANRIYLA SİHİR OPERASYONU</span></h2>

  <p class="calibre1"><span class="calibre4">1936-1945</span> <span class="italic"><span class="calibre4">Tokyo Apaçık Ortada</span></span></p>

  <p class="calibre1">Süper gizli bir casus teşkilata için, bu mekan Frank B. Row-lett'in gözüne pek de uygun görünmedi. Washington D.C.'deki eski Levazım Binası'nın köşesine zar zor sığdırılmış, silahlı korumaları, kimlik rozetleri, giriş çıkış kayıtları gibi sıkı güvenlik araçları olmayan kasvetli bir ofisti. Duvar dekorasyonu DÜŞÜN olarak okunan tek, geniş bir işaretten ibaretti.</p>

  <p class="calibre1">Ofisi, Birleşik Devletler Ordusu Sinyal/Gönderge İstihbarat Servisi'nin (SIS) karargâhı olarak resmetmek zordu, 1929'un küçük Amerikan istihbarat kuruluşu içinde oluşturulmuş bu yeni teşkilat bir sırdı, bu yüzden sadece birkaç kişi onun varlığından haberdardı. Hatta çok azı onun yetkilerinin - yabancı ulusların iletişimini kesintiye uğratıp okumak-farkındaydı.</p>

  <p class="calibre1">Rowlett, SIS'e masanın arkasında oturan William R Friedman adındaki zayıf ve kel adam -SIS'in şefi- tarafından çağrılmıştı. Friedman, parlak bir matematikçi olan Rowlett'i, "heyecan verici bir macera" diye adlandırdığı tam olarak ne olduğu belli olmayan bir görev için ikmal etmişti. Bu macera, Friedman'ın açıkladığı gibi, dünyanın en önemli kod ve şifrelerini kırmak için bir meydan okuma olacaktı. Rowlett şaşırdı: Şifre ilmine dair hiçbir şey bilmiyordu, o zaman neden Friedman bu kadar hevesle onun yardımını istemişti? Çok yönlü yerine koyma (alfabelerin birbirinin yeıine kullanılması) gibi karmaşık şeylerin gizli saklı dünyasında bir matematikçinin nasıl bir yararı olabilirdi ki?</p>

  <p class="calibre1">"Cevabı açık olacak," dedi Friedman. Aniden, Rowlett'e şu soruyu sordu: "Şifre çözme ilmi (cryptanalysis) hakkında ne düşünüyorsun?"</p>

  <p class="calibre1">"Daha önce hiç duymadım" diye yanıtladı Rowlett.</p>

  <p class="calibre1">"Tabi ki" dedi, Friedman gülerek "Şimdi uydurdum."</p>

  <p class="calibre1">Bu merak uyandırıcı kısa konuşma üzerine, Rowlett SIS'in ilk ikmallerinden biri olmayı kabul etti. Zamanı geldiğinde, bir düzine daha olacaktı ve onlar kriptoloji (şifre ilmi) tarihindeki en şaşırtıcı başarılardan birine imza atacaklardı, öyle bir başarı ki, onun etkileri Fransa sahilinden Tokyo'ya kadar hissedilecekti. Süreç içinde, belalı bir miras bırakacaklardı.</p>

  <p class="calibre1">Genç matematikçi ile papyon kravatlı şık ve zarif adam arasındaki bu konuşma Amerikan iletişim istihbaratı tarihinde bir dönüm noktası oluşturacaktı.</p>

  <p class="calibre1">Sadece 12 yıl önce, Amerikanlar Birinci Dünya Savaşı'na girdiği zaman, tüm askeriyede şifreler ve onların nasıl çözüleceğine dair bir şeyler bilen topu topu üç kişi vardı. Avrupalı uluslar gelişmiş şifre sistemlerinin kurulması ve düşmanlarının şifrelerini kıracak istihbarat teşkilatlarının yaygınlaştırılması üzerine amansız bir yarış başlattığında, yeni Birleşik Devletler Savaş Departmanı telgraf kod kitaplarını henüz dağıtılıyordu -yerel bir Washington ticari matbaası tarafından basıldıktan sonra. Herhangi bir güvenlik sınırlandırması içermiyordu. Dehşete düşmüş olan İngiliz istihbarat uzmanları, bir kod kitabının cadde üzerindeki küçük bir matbaa tarafından basılmasının, hassas iletişimi korumada etkili bir yol olmadığına dikkat çekti. İngilizler onlara yeni kodlarının tamamen yararsız ve boş olduğunu söylediğinde şaşkına dönen Amerikanlar bunun ne anlama geldiğini pek anlamamış gibi göründüler.</p>

  <p class="calibre1">O yılın haziran ayında çarpıcı bir değişim meydana geldi. Devlet Departmanı'nda genç bir kod memuru olan Herbert O. Yardley şifre ilmi konusunda gayet bilgili bir insandı ve Amerika'nın ilk haberleşme istihbarat teşkilatını, MI8 denilen Ordu İstihbarat birimini kurması için ordu tarafından ikmal edildi. Yardley, çok çabuk bir şekilde, batı cephesinde Alman şifrelerine karşı pek çok başarı elde eden birinci sınıf bir teşkilat oluşturdu.</p>

  <p class="calibre1">Yardley'in ikmalleri arasındaki William F. Friedman, çok değişik şartlar içinden bugünlere gelmişti. Romanya'daki Yahudi katliamından kaçmış olan bir göçmen ailenin oğlu olan Friedman bir genetikçi olarak yetiştirilmişti. 1915'te garip bir milyoner tarafından genetik yapılar üzerinde araştırma yapması için işe alındı; ama bu daha sonra Friedman'ın hayatını değiştirecek bir gelişmeye dönüştü. Patronu, Shakespeare'in pek çok oyununun Francis Bacon tarafından yazıldığını ispatlamaya takmıştı kafasını. Bu inancın temelinde yatan, Elizabeth dönemi edebiyatı hakkında bilgisi olan birkaç insanın da düşündüğü gibi, Bacon'un yazılarının bir kısmında şifre serilerinin olduğu düşüncesiydi. Friedman'dan bu hiç çözülmemiş şifreler üzerinde çalışması istendiğinde, şifre ilmine karşı yeniden canlanmış çocuksu bir ilgi duydu. Konu hakkında bilmesi gereken her şeyi öğrendi ve Bacon'un şifrelerine daldı.</p>

  <p class="calibre1">1917'de savaş araya girene kadar geçen sürede pek fazla bir ilerleme kaydedemedi. Yardley, Friedman'ın Bacon üzerindeki çalışmalarından haberdardı, ondan ordu şifre kırıcılarının yetiştirilmesi için başlatılan hızlandırılmış eğitim programını üstlenmesini istedi. Bu vazife tamamlandığında (80 mezunun sınıf resmi, Bacon'ın ünlü sözü "Bilgi güçtür" şeklinde okunan bir kod içinde düzenlendi), Friedman Alman askeri kodlarını kırmakla görevlendirildi. Kendisi gibi şifre ilmine tutkun olan karısı Elizabeth ile birlikte Alman ana ordu alan kodunu kırdılar. Bu arada, Elizabeth Friedman, Hindu milliyetçilerinin Hindistan'daki karargahları ile dünyadaki değişik devrimci militanlar arasında yapılan görüşmelerinde kullandıkları şifreyi kırmayı başararak İngilizleri büyük ölçüde etkiledi.</p>

  <p class="calibre1">Savaşın sona ermesiyle Friedman genetiğe geri dönmeyi düşündü, ama kriptolojinin çekiciliği çok daha güçlüydü. Onun ününden haberdar olan Amerikan Telefon ve Telgraf Şirketi (AT&amp;T) ona enteresan bir teklifte bulundu. Şirket sanat yapımı mükemmel bir şifre makinesi üretmişti ve onu dünya piyasasına sürmeden önce, Friedman'dan AT&amp;T'nin<span class="calibre6">"kınlamaz" diye düşündüğü bu şifre makinesini çözmeye çalışması istendi.</span></p>

  <p class="calibre1">Bu Friedman'ın karşı koyamayacağı bir meydan okumaydı, hemen kabul etti ve gelecek 4 ay boyunca haftada yedi gün ve günde 12 saat çalıştı. Sonra bu bekleyişten sıkılan AT&amp;T mühendislerine makinenin ürettiği her mesajı çözdüğünü bildirdi. Bu dikkate değer başarının söylentileri Amerika'nın gelişmekte olan istihbarat kuruluşu arasında hemen yayıldı ve ordu en kaliteli kod kırma teşkilatını kurma hevesiyle Friedman'a yaklaştı. Derin vatanseverlikleri ve kriptoloji aşkları, ordunun Friedman'ı ve eşini Sinyal İstihbarat Servisi olarak adlandırılan yeni bir teşkilatın kurulması ve idaresi için sivil çalışanlar olarak kiralamasını sağladı. Friedman'a, teşkilatı nasıl isterse öyle yönetmesi ve ihtiyacı olan kimi isterse işe alması için kayıtsız şartsız yetki verildi.</p>

  <p class="calibre1">Friedmanlara yıllık maaş olarak 4,500 $ ödendi. Daha sonra bunun haberalma istihbarat tarihindeki en büyük pazarlıklardan biri olduğu ortaya çıkacaktı.</p>

  <p class="calibre1">Bu sırada, Amerikan haberalma istihbaratı üç kurum arasında paylaşıldı. Friedman'ın SIS'ma ek olarak, Donanma OP-20-G olarak bilinen gelişmekte olan bir operasyon başlattı ve Devlet Departmanı ilerde çok ünlü olacak bir birimi -Amerika'nın öncü şifre bilimcisi Herbert O. Yardley'in yönetimi altındaki "Siyah Oda"- yönetiyordu.</p>

  <p class="calibre1">Fakat 1929'da, Siyah Oda (Black Chamber), "centilmenler birbirinin mesajlarını okumaz" şeklinde tuhaf bir kararla Dışişleri Bakanı Henry Stimson tarafından kapatıldı. Bu ifade, <span class="italic">bütün</span> büyük güçlerin birbirlerinin görüşmelerini gizlice dinleme çabası içinde olduğu yirminci yüzyıl başlarında, dış ilişkiler hakkındaki korkunç ihmali ele veriyordu. Ve tabi Birinci Dünya Savaşı'nın herkese öğrettiği gibi, bir ulusun niyetleri hakkında elde edilen istihbarattan daha iyi bir kaynak olamazdı. Tehlikeli bir dünyada bu istihbarat kaçınılmazdı.</p>

  <p class="calibre1">Siyah Oda diplomatik şifrelerle ilgileniyordu, bu kurum kapatılınca şimdi bu görev Friedman'm teşkilatına devredildi. O da bulabildiği en iyi yedi matematikçiyi ikmal etti ve onları kriptolojik sanatlar hakkında eğitmeye başladı. Matematikçiler Friedman'm neden çok aktif bir şekilde onları ikmal ettiğini ancak bu eğitim sırasında anladılar.</p>

  <p class="calibre1">Friedman derslerinde, kriptolojinin (bir şifre tasarlama ve kırma bilimi) yüzyıllardır, bir kodu veya şifreyi açığa çıkaran gizli yapıları görebilecek zekaya sahip kişiler tarafından yürütüldüğünü anlattı. Onlar sezgiyle hareket ederler, onların gizli mesajları çözme yöntemleri sezgilerine dayanır. Bu "alışılmışın dışındaki beyinler" tam manasıyla "tahminle ve tanrıyla" işler dedi Friedman.</p>

  <p class="calibre1">Ama Polonyalılar gibi, böyle yaklaşımların artık inanılmaz derecede kompleks şifrelerin yeni dünyasında; özellikle de hızla gelişim gösteren şifre makineleri tarafından üretilenler karşısında işe yaramayacağını da fark etmişti. Bunun çözümü ise matematikte gizliydi; sadece bilim yine bilimin ürettiğini çözebilirdi.</p>

  <p class="calibre1">Friedman, tüm katı resmiyetine (hiç kimse ona "Bay Friedman" dışında bir hitapla seslenemezdi, hatta onunla yıllarca birlikte çalışmış olanlar bile) rağmen ona derin, sevgi dolu bir hürmet gösteren ve uyumlu bir takım ruhu sergileyen bu matematikçilerden küçük bir ekip oluşturdu. Ve hayatını adamlarına adadı, adamları da onların gizli dünyasında, şeflerini tanrısal özelliklere sahip bir insan gibi gördüler ve gelecek kırk yıl ondan hiç ayrılmadılar.</p>

  <p class="calibre1">Uyanık olunan her saati kriptolojiye adanmış bir dünyaları vardı. SIS çalışanları arasında Noel kartları bile daima şifreyle yazılırdı ve her gönderici kimin daha zor bir şifre yazacağı konusunda diğerleriyle rekabet ederdi. Friedmanlar, SIS çalışanları için verilen akşam yemeği partilerine ev sahipliği yapmaktan zevk duyardı, ama misafirler uyanık olmak zorundaydı. İlk servisten sonra Friedmanlar ikinci servisin hangi restoranda yapılacağını şifrelerle anons ederdi. Bu ikinci servis için yeterince aç olanlar, ayrıca restoranın adresini açıklayan şifreyi çözmek zorunda olurlardı.</p>

  <p class="calibre1">Bu akıl oyunları SIS'in karşılaştığı engelleri aşabilmesi yolunda gerekli pratiği sağlıyordu. Şimdiki görevleri, muhtemel bir savaşta Birleşik Devletler'in potansiyel düşmanı olacağı düşünülen büyük güçlerin önemli şifre ve kodlarının çözülmesiydi. 1930'da en büyük öncelik Japonya'ya verildi, ikincisi ise Almanya'ya.</p>

  <p class="calibre1">Elde edilen veriler, her gün Birleşik Devletleri'nin Pasifik ve Atlas okyanusu etrafındaki sınır bölgesinde gizlice inşa ettiği radyo tevkif istasyonu ağından akıyordu. En kritik diplomatik ve askeri şifrelerin işlenmemiş iletileri -diziler ve numaraların beş basamaklı gruplar halindeki dizileri- Fried-man ve ekibine veriliyordu. Onlar da saatlerce, masalarında oturup bu numaraları üretmiş olan sistemi çözmeye çalışıyorlardı: o tek seferlik bloknot kullanan "manuel" bir sistem mi, bir devrilim şifresi mi, bir şifreyi diğer birini şifrelemekte kullanan bir "kafes" sistemi mi, sıradan bir kitap kodu mu, rastlantısal ilaveleri olan bir kod kitabı kullanan iletim kodu sistemi mi yoksa makine üretimi bir şifre mi?</p>

  <p class="calibre1">Friedman en zeki öğrencisi olan Rowlett ile birlikte en çetin ceviz üzerinde, Japonya üzerinde yoğunlaşacaktı. Karşılaştıkları problem her zamankinin iki misliydi:, yalnızca Japonların en önemli diplomatik ve askeri görüşmelerini gizlemek için geliştirdikleri şifre makinelerinin değil, aynı zamanda kompleks bir labirent olan Japon dilinin de üstesinden gelmek zorundaydılar. Japonlar heceye dayanan bir yazı düzeni ile 5000'den fazla karakter kullanıyordu, ama bu karakterler modern şifrelemede kullanılamıyordu, çünkü karakterler nakledilemiyordu. Bu yüzden Japonlar gizli görüşmelerinde kullanmak için dil bilimi açısından pek çok incelik ve teferruatı olan özel bir Latin alfabesi geliştirdiler.</p>

  <p class="calibre1">Fîerbert Yardley farkında olmadan Japonları gizli iletişimlerini çok daha delinemez bir hale getirmeleri için kışkırtarak her şeyi daha da zorlaştırdı. Siyah Oda'nın kapatılmasından sonra hem işsiz kalmıştı hem de borsada hisselerinin birden düşmesiyle iflas etmişti. Parasızlıktan çaresiz bir duruma düşen Yardley, Siyah Oda'daki deneyimlerini çok satan bir kitapta topladı. Onun şifreli yazılar dünyasındaki hayret verici deneyimlerinin en dikkatli okuyucuları Japonlardı; böylece Japonlar Yardley'in Siyah Odası'nın 1920'lerde rutin bir biçimde Tokyo'nun tüm diplomatik trafiğini okumuş olduğunu öğrendi. Japonlar böyle bir şeyin yeniden olmaması konusunda kesin kararlıydılar. Bunu başarmak için hiç kimsenin kıramayacağı, çok karışık ve gelişmiş bir şifre makinesi üretmeye karar verdiler.</p>

  <p class="calibre1">Sonuç, gelecek on yıl boyunca Friedman'm hayatına hükmedecek bir makinenin üretilmesi oldu. Friedman ona EFLATUN kod adını verdi.</p>

  <p class="calibre1">Yardley'in itiraflarıyla donanan Japonlar çözüm için ön ce Almanya'ya yöneldiler. Almanlar müttefiklerine bir Enigma makinesi verdi, ama Japonlar bununla yetinmediler. Makineyi inceleyen Japon teknisyenlerin dikkat çektiği gibi, makinenin sistemi her ne kadar kompleks olsa da saldırılara dayanıksızdı. Teknisyenler, Enigma'nın sinyallerinden iç yapısının keşfedilip bir kopyasının yapılabileceğini düşündüler, onların tahmini doğruydu Enigma daha sonra bu yöntemle alt edilecekti.</p>

  <p class="calibre1">Japonların bulduğu çözüm Enigma'ya benzer bir makinenin üretilmesiydi, ama o çifte şifreleme sistemiyle daha geniş bir makine olacaktı -bunun anlamı orijinal şifrelenmiş mesajların spagetti benzeri elektrik devresi aracılığıyla yeniden şifrelenmesi, bu devrenin klavyede her tuşa basıldığında matematiksel açıklamanın ötesinde pek çok olasılık üretmesiydi.</p>

  <p class="calibre1">Tipik zekaları ve çalışkanlılarıyla Japonlar, en kritik diplomatik görüşmeleri için, o dönemki en muazzam şifre makinesini ürettiler. Ona böyle bir teknoloji harikası için gayet sıkıcı bir isim olan <span class="italic">97-shiki-Obun In-ji-ki</span> adını verdiler (alfabetik daktilo 97). Başlıca özelliği, 6 dereceli bir batarya ile 25 devre akım anahtarına sahip tek prizli karışık bir elektrik devresine sahip olmasıydı. Operatör hangi anahtarın kullanılacağına karar verdi, sonra da fişi prize soktu ve makinenin rotorlarını işaret edilen pozisyona getirdi (anahtar her gün değiştiriliyordu). Sonra operatör iletiye bağlantı kurdu, onu önce kompleks elektrik sistemi aracılığıyla şifreledi ve sonra ekstra güvenlik açısından yeniden şifreledi. Aynı anahtarı kullanan alıcı tarafındaki makine bu işlemin tersini gerçekleştirip mesajı deşifre edecekti.</p>

  <p class="calibre1">Yeni makineden alınan ilk mesaj Friedman'a korkunç bir meydan okumayla karşı karşıya olduklarını gösterdi; çünkü bilinen tüm metotlarla ilk şifre kırma çabaları sonuç vermemişti. Friedman, karşısında çok daha karışık ve "kafes" özelliğine sahip, Enigma benzeri bir makinenin olduğu sonucunu çıkardı. Çok cesur bir teşebbüste bulunmaya karar verdi: mesajlar matematiksel olarak analiz edilecekti, SIS bunlardan yola çıkarak bu mesajları üretebilen permütasyonları ve elektrik şemalarını hesaplayacaktı. Bu sırada, SIS kendi tevkif mesajları için makinenin, SIS'e özgü bir versiyonunu inşa edecekti. Böyle bir yöntem daha önce hiç denenmemişti.</p>

  <p class="calibre1">Bu yaklaşımı kullanan ilk denemeler başarısız oldu ve bu başarısızlık Friedman'ın 11 dişiye yükselmiş olan personeli arasında can sıkıntısına sebep oldu. Daha önce pek çok değişik şifreye karşı kazanılan başarılar Friedman'ın onları "sihirbaz" diye adlandırmasına neden olmuştu ama, yetenekleri hakkında tekrar edilen moral verici konuşmalar bile, onlara Japonların fevkalade makinelerini çözme konusunda ilham verememişti. 1938'e gelindiğinde SIS iki yıldan fazla bir süredir EFLATUN'u çözmeye çalışıyordu, ama onların tüm bu çabaları en ufak bir ilerleme kaydedememişti. Münih krizinin patlak vermesi ve Japonların Çin'i işgal etmesi üzerine Friedman yakında savaşın patlak vereceğini düşündü; bu yüzden Japon görüşmelerini gizlice dinleme ihtiyacı şimdi her zamankinden daha fazlaydı.</p>

  <p class="calibre1">1939'un Şubat ayında, Friedman, hedefe odaklanmış bir hamlenin iyi sonuçlar doğurabileceği ümidiyle, adamlarına her şeyi bırakıp sadece EFLATUN üzerinde yoğunlaşmalarını emretti. Günde yaklaşık 24 saat çalışarak, Friedman ve sihirbazları EFLATUN'a düşünebildikleri her açıdan saldırdılar; kağıt ve kalemle silahlanmış matematikçiler hesaplamalar yaparken, Friedman ın kiraladığı birkaç Japon dil uzmanı EFLATUN'un mesajlarını dikkatlice inceleyerek, şifreyi ele verebilecek dil yapılarını aradılar.</p>

  <p class="calibre1">Nihayet, bir su kanalında yaklaşan patlağı haber veren ilk küçük su sızıntıları gibi, sihirbazlar EFLATUN'u delmeye başladılar. Öncelikle, aşırı nazik Japonların, mesajlarda geçen tipik süslü diplomatik selamlaşmaları alışkanlık haline getirdiklerini fark eden ("Emperyal Japon Hükümeti sizi bilgilendirmekten onur duyar...") sihirbazlar, diplomatik mesajların başında ve sonunda tekrar eden kalıpları bulmaya çalıştılar. Bir süre sonra matematikçiler yavaş yavaş şifreli harflerdeki dil yapısını keşfetmeye başladılar. Onlardan biri, Genevieve Grotjan, çok kritik bir hamleyi gerçekleştirdi: Bu dil kalıplarının matematiksel olarak yeniden yapılandırılması şifrenin nasıl çalıştığını ele verdi. Bu çok önemli bir adımdı ve sihirbazlar her zamanki gibi kendilerine kola ısmarlayarak bu başarıyı kutladılar.</p>

  <p class="calibre1">1940'ın yaz aylarında, Friedman bir EFLATUN makinesi üretecek kadar bilgiye sahip olmuştu. Makine tamamlandığında ise, Friedman, ikizini hiç görmeden bir insanı klonlama teknolojisine eşdeğer bir başarıya imza atmıştı. Amerikan EFLATUN'u harekete geçirilmişti -Friedman'ı memnun eden- ve tevkif edilen Japon mesajlarının yüzde 90'ından fazlası hemen deşifre edilmişti. Artık Japonlar'ın, en azından kritik diplomatik mesajları açısından açık bir kitaptı okunacak.</p>

  <p class="calibre1">Fakat, günlerce 18 saat yoğun çalışma sonucu elde edilen bu başarının yarattığı stres, Friedman'a darbe gibi indi. O yıl aralık ayında Friedman sinir bozukluğuyla çöktü ve üç ay hastanede yattı. Onun yokluğunda, SIS'in sihirbazları EFLATUN üzerinde elde ettikleri zaferin meyvelerini toplamaya başladılar.</p>

  <p class="calibre1">Kod adı SİHİR (bu isim Friedman tarafından, şahsen, onun sihirbazlarına övgü olarak seçilmiştir) olan operasyon, Amerikanların Japonya'nın omzundan göz gezdirmelerini sağladı. Onlar Japonya'nın Nazi Almanyası ile artan ittifakının, Üçlü Pakt konusundaki görüşmelerinin ve hepsinden önemlisi Birleşik Devletler'e karşı artan bir soğukluğun farkına vardılar. Beklenmedik şekilde, Amerikanlar Nazi Almanyası hakkında da fikir edinmiş oldu.</p>

  <p class="calibre1">Almanya hakkında bu fikirlerin oluşmasını, Berlin'deki Nazi taraftarı olan Japon askeri ataşesi Oşima Hiroşi sağladı. O Japon Hükümeti'ni savaşa Hitler'in yanında girmesi için ikna etmeye çalışıyordu, bunun için de Tokyo'ya Alman askeri güçleri ve planları hakkında uzun raporlar gönderiyordu -tabi hepsini EFLATUN yoluyla. 1941'in başlarında, SİHİR takımı büyük bir bomba elde etmişti: Hiroşi'den, Hitlerin Sovyetler Birliğini işgal edeceğini haber veren ve uçakların sayısından işgalde yer alacak tümenlerin kimliklerine kadar pek çok detayı içeren tam bir rapor alınmıştı. Başkan Roosevelt, bu paha biçilmez istihbaratın çok acil bir şekilde Winston Churchill'e bildirilmesini emretti, Churchill de kaynağını belirtmeden Stalin'i bu konuda uyardı, ama Stalin buna inanmadı.</p>

  <p class="calibre1">SİHİR Japonların, güneyde bir yeri vurma planlarını da öğrendi, ama Japon Dış İlişkiler Bakanı bu saldırının hareket noktasının Pearl Limanı olduğu konusunda bilgilendirilmemişti. Bu yüzden elde edilen ip uçlarında bu yeri işaret eden bir bilgi yoktu. En yakın ip ucu 1941'in aralık ayında geldi, alınan mesajda Birleşik Devletler'deki Japon diplomatlara sahip oldukları kodları yakmaları emrediliyordu, bu açıkça Japonların saldırmak üzere olduklarının kesin bir işaretiydi.</p>

  <p class="calibre1">Pearl Limanı saldırsından sonra, SİHİR Japonların savaş makineleri hakkında çok değerli pek çok bilgi edindi. O, Japon savaş emri ve askeri güçlerinin karakterleri hakkında gayet doğru bir tablo ortaya çıkmıştı: Japonlar Sovyetlere saldırarak Hitler'e yardım etmekten vazgeçmişlerdi ve adalarını işgal edecek bir Amerikan tehlikesiyle karşı karşıya olsalar bile teslim olmayacaklardı (atom bombası atma kararına sebep olan istihbarat). Buna ek olarak, SİHİR Berlin'deki Japon ataşesi Hiroşi'nin mesajlarını okumaya devam etti. Mesajlardan biri muazzam bir katiyetle, Almanya'nın Normandiya bölgesinde planlanan çıkarmaya engel olabilecek olan büyük kalibreli Alman silahlarının bombardıman uçakları ve donanma topları tarafından tam isabetle vurulup yok edilmesini sağlayacak Alman askeri güçlerinin detaylarını veriyordu.</p>

  <p class="calibre1">Alman Enigması'nda olduğu gibi, neden Japonların hiçbir vakit EFLATUN'un çözülebileceğinden şüphelenmediği sorusu çıkıyordu ortaya. EFLATUN mucizesini üreten Japonlar, Almanlar gibi, böyle kurnaz bir makinenin insanoğlu tarafından asla çözülemeyeceğine inanmışlardı. Ama Japonlarda buna inanmalarını sağlayacak bir neden daha vardı: Japon haberleşme kuruluşuna nüfuz eden bir kibir. Japonlar, Batı zihniyetinin EFLATUN'un şifrelerini çözebilecek kadar yetenekli olmadığına inanmıştı; çünkü böyle zihniyetler kompleks Japon diline hakim olmayı hayal bile edemezlerdi.<a id="filepos238477"></a><sup class="calibre10"><small class="calibre8"><a href="#filepos264452"><span class="calibre8">5</span></a></small></sup> Friedman'm Japonca konuşan sihirbazları bunun yanlış bir kanı olduğunu ispatladı. (Japonların teslim olmasından sonra, SIS takımı hâlâ çalışan bir EFLATUN makinesinin olup olmadığını araştırdı. Japonlar onların hepsini yok etmişlerdi, sadece onların Berlin elçiliğinde sekiz parçaya ayrılmış ve son yıkımı bekleyen bir makine vardı. Her şey Friedman'm beş yıl önce dikkatle EFLATUN'un bir kopyesini yaparak ne büyük bir başarı elde ettiğini gözler önüne seriyordu.)</p>

  <p class="calibre1">Savaşın sonlarına doğru SIS personelinin sayısı 9.000'e yükselmişti, bu personel kısa bir süre sonra, Soğuk Savaş'ta kullanıma sokulacak olan Birleşik Devletler merkezi istihbarat abidesi Milli Güvenlik Teşkilatı'nın (NSA) oluşturulmasında kaynak olarak kullanılacaktı. Friedman NSA tarafından, onun organize edilmesinde ve diğer birkaç ulusla bağlantılı çalışacak evrensel bir istihbarat ağının kurulmasında özel danışman olarak çalışması için kiralandı. Ama Fried</p>

  <p class="calibre1">man, kendisinin meydana getirdiği ve Frankenstein olarak gördüğü bu kurumdan zamanla uzaklaşacaktı. NSA'nın dünyadaki hemen her elektronik sinyali soğuran, yakın müttefiklerinin mesajlarını rutin bir biçimde deşifre eden, Amerika'daki politik muhalefete karşı yerel casusluğu kullanan geniş gücü karşısında, mutsuzluğu artan Amerikan kriptolojisi</p>

  <p class="calibre1">157 • CASUSLUK nin en kıdemli üyesi başını elleri arasına alıp figan edecekti, "Ben nasıl oldu da bu şeyin içine girdim?"</p>

  <p class="calibre1">Bu durumdan hoşnutsuz olan NSA, sonunda Friedman'ın güvenlik anlaşmasını feshetme kararı aldı. Böylece NSA ve Friedman ortaklığı böldüler. 1969'da Friedman vefat etti ve tam askeri onurla Arlington'a defnedildi.</p>

  <p class="calibre1">Bazı arkadaşları tamamen şifreli yazılmış bir ölüm ilanını gazeteye ekleyerek onun ölümüne damga vurdular. Rivayete göre, o şifre asla çözülemedi.</p>

  <h2 class="calibre7" id="sigil_toc_id_13">REBEKA'YA ANAHTAR AKBABA OPERASYONU 1942</h2>

  <p class="calibre1"><span class="italic"><span class="calibre4">Çöl Tilkisinin Körleştirilmesi</span></span></p>

  <p class="calibre1">1942'nin bir mayıs sabahında, üstleri toz olmuş ve sıcak güneşte yanmış olan iki adam Batı Çölü'nden çıkıp Mısır'daki Assiut yakınlarındaki bir ingiliz ordu kampının önünde belirdi. Adamlar aniden ortaya çıkışlarının, Mareşal Erwin Rommel'in <span class="italic">Afrika Korps'un</span> birkaç yüz mil batıya doğru Mısır'ı işgal etmiş ve Süveyş Kanalı'na doğru ilerlediği gerçeğine rağmen, etrafta devriye gezinen askerleri alarma geçirmemiş görünmesine şaşırdılar.</p>

  <p class="calibre1">Kampta, bu iki adam -biri Amerikan diğeri Mısırlı- askerlere çölde bir keşif gezisi için ciplerini sürerken kaybolduklarını ve sonunda araçlarını orada bırakıp yola koyulduklarını söylediler. Askerlerden biraz su rica edip, Kahi<span class="calibre6">re'ye nasıl geri dönebilecekleri konusunda yardım istediler.</span></p>

  <p class="calibre1">Askerler bundan daha yardımsever olamazlardı. Adamlara çay kaynatıp, sihirli ingiliz iksirinden ikram ettiler ve Kahire'ye giden bir tren bulabilecekleri Assiut'taki tren istasyonuna nasıl gidebileceklerini tarif ettiler. Adamlar biraz hoş beş için oyalandıktan sonra yollarına devam ettiler. Onlar gözden kaybolur kaybolmaz, ordu kampındaki radyo vericisinden Kahire'deki ingiliz istihbarat karargahına bir mesaj gönderildi: İKİ PAKET ULAŞTI.</p>

  <p class="calibre1">Ve böylece İkinci Dünya Savaşı'nın çok tuhaf casus oyunlarından birinin - <span class="italic">Afrika Korps'un</span> kaderini, Mısır'ın geleceğini ve Ortadoğu'daki İngiliz emperyalizminin çöküşünü anlatan garip bir destanın- ilk perdesi açıldı. Tüm bu sonuçlar sürekli gösterilen casusluk beceriksizliğinin tipik bir örneği olan Alman istihbaratının inanılmayacak derecede toy operasyonundan cereyan etti. Ama bu olay Almanlara pahalıya mal olacaktı.</p>

  <p class="calibre1">Bu iki adam Assiut'da trene bindikleri sırada yanlarında taşıdıkları belgelere göre biri Hüseyin Cafer adında beyaz tenli bir Mısırlı, diğeri ise Peter Monkaster adında bir Amerikalıydı. Aslında, Cafer'in gerçek ismi Johann Eppler'di ve Monkaster ise gerçekte Hans Gerd'di. Mısır'da Alman istihbaratı kurmak ve Rommel'in bu ülkeyi fethi için hazırlık yapmakla görevlendirilmiş <span class="italic">Abwehr</span> ajanlarıydı. Bu en usta casuslar için bile gayet korkutucu bir görevdi, kaldı ki iki adam hiçbir şey demekti.</p>

  <p class="calibre1">Aleksandria'da varlıklı bir Alman ailesinde dünyaya gelen Eppler, 28 yılının büyük bölümünü kumar oynayarak ve Kahire'deki kahvehanelerde takılarak geçiren bir playboy olarak harcadı. Ortadoğu'da maşalar bulmakla görevlendirilmiş ve Türkiye'de yaşamını sürdüren önemli <span class="italic">Abwehr</span> ikmalcisi Paula Koch 1938'de Kahire'ye gitti. Orada bulunduğu süre boyunca Eppler'den gözünü ayırmadı; çünkü bu adamın Almanca ve Arapça'yı akıcı konuşması, çok az potansiyel maşanın sahip olabileceği bir profile uyuyordu. <span class="italic">Abwehr'in</span> Ortadoğu'da ingiliz etkisinin ayağını kaydırmak için inşa edeceği geniş istihbarat planı çerçevesinde, Eppler kaçırılmayacak bir ikmal hedefiydi. Koch, onun Alman vatanseverliğinden faydalanarak ve Alman istihbaratı için ne yapması gerektiği konusunda tam bilgi vermeden onu Abwehr e kaydetmeyi başardı. Paul, ona şimdilik uykucu olmasını söyledi. Eppler 1939'un Temmuz ayına kadar başka haber alamadı. Paul onu harekete geçirdiğinde ikinci Dünya Savaşı'nın patlak vermesine sadece birkaç ay vardı. Eppler öncelikle, bir süre, Hitler'in ingiliz karşıtı Arap liderlerle yaptığı görüşmelerde Arapça çevirmenlik yapması için Almanya'ya gönderildi ve sonra Alman radyoları için Arapça propaganda yayınları yaptı. Bunlardan sıkılan Eppler ne zaman gerçek bir casus gibi görevlendirileceğini merak ediyordu.</p>

  <p class="calibre1">1942'nin Mart ayında beklenen an geldi. <span class="italic">Abwehr</span> önce onu casusluk mesleğine ilişkin kısa bir eğitimden geçirdi ve sonra Rommel'in Libya'daki karargahına gönderdi. Orada tipik bir <span class="italic">Abwehr</span> ikmali olan Hans Gerd ile eşleştirildi. Birinci Dünya Savaşı'nda İngilizlerin kontrolüne geçmeden önce Alman Doğu Afrika'sı olan bölgede dünyaya gelen Gerd, koyu bir İngiliz karşıtıydı. Yirmi altı yıllık yaşamının büyük bölümünü kaba ve dayanıklı bir gezgin olarak geçiren Gerd, İngilizce'deki akıcılığı sayesinde <span class="italic">Abwehr</span> tarafından ikmal edilmiş ve radyo operatörü olarak yetiştirilmişti.</p>

  <p class="calibre1">Eppler ve Gerd'e, Almanya'nın Ortadoğu'daki en hızlı istihbarat operasyonu olarak tanımlanan plan hakkında özet bilgi verildi. O an bu, Eppler'e casus romanlarından çıkmış bir şey gibi geldi: o ve Gerd Batı Çölü'nden geçerek Mısır'a gizlice gireceklerdi. Bu başarı Macar asıllı ünlü çöl kaşifi Laszlo von Almasy'nin rehberliği altında kazanılacaktı. Oradan Kahire'ye yönelecekler ve orada Eppler -Cafer adı altında gizlenecekti ve bu soyadı ona, doğal olarak, dul annesiyle evlenen Mısırlıdan geçmişti- tembel playboy kişiliğine yeniden bürünecekti. Gerd Peter Monkaster adına düzenlenmiş bir Birleşik Devletler pasaportuyla, Eppler'in zengin Amerikalı bir arkadaşı gibi davranacaktı. Kahire'de bir yere radyo düzeneğini kuracak ve Eppler'in toplayacağı istihbaratı buradan merkeze ulaştıracaktı.</p>

  <p class="calibre1">Aslında Eppler'in iki görevi vardı. Birincisi, Mısır'daki İngiliz askeri güçleri hakkında detaylı bilgi toplamaktı, özellikle de Rommel'in Mısır'1 işgaline karşı batıya yönelen güçler hakkında. İkincisi ise, Mısır'ı İngiliz işgalinden kurtarmak için Almanlardan yardım isteyen bir grup muhalif Mısır ordu subayıyla irtibata geçmekti. Enver Sedat adında genç bir subay tarafından yönetilen grup, ayaklanma çıkarma planlarına yardım eden Almanlara bunun karşılığında İngiliz güçleri hakkında istihbarat toplayacaktı.</p>

  <p class="calibre1">Tüm bunlar çok hırslı bir istihbarat girişiminin parçalarıydı ve en uygun şartlar altında bile böyle bir girişimi başarıyla yürütebilecek çok fazla ajan yoktu. Görev, Eppler'in yeteneklerinin çok ötesindeydi; güç bela eğitilmişti ki çok sıkı bir İngiliz güvenlik sistemi altında nasıl İngiliz askeriyesi hakkında istihbarat toplaması gerektiğine dair en ufak bir fikri yoktu, aynı şekilde muhalif Mısır ordu subaylarına nasıl yardım etmesi gerektiğini bilmiyordu.</p>

  <p class="calibre1">Olayları daha da yokuşa süren, <span class="italic">Abwehr'in</span> de Eppler ve Gerd'in bu hırslı vazifeleri nasıl yerine getirecekleri hakkında pek bir fikrinin olmamasıydı. Eppler'i huzursuz edense ona sadece Kahire'de ikmal edilmiş diğer aktif ajanın isminin verilmesiydi: o Mısır'daki en ünlü göbek dansçısı Hikmet Fatımi idi. Kinci bir ingiliz karşıtı (duygularını dikkatlice gizliyordu) olan Fatımi Almanlara hizmet etmekteydi.</p>

  <p class="calibre1">Belki de Eppler'deki huzursuzluğu sezmiş olduklarından, <span class="italic">Abwehr</span> denetçileri ona Rommel'in en gizli silahı olan çok büyük bir sırrı açıkladılar. Eppler'e Almanların Rommel'in öndeki birliklerinden bayağı uzakta işleyen ve radyo tevkif operasyonları hakkında özel eğitim almış seçkin bir komando birliği olduğunu anlattılar. Onlar İngilizlerin en geri saflarına kadar derinlemesine sızmışlar, telefon hatlarına gizlice bağlantı kurmuşlar ve ulaşabildikleri her radyo sinyalini tevkif etmişlerdi. Tevkif edilen her şey Rommel'in karargahına gönderilmiş; kodlanmış ve şifrelenmiş materyaller haberalma istihbaratı tarafından çözülmek üzere Almanya'ya iletilmişti.</p>

  <p class="calibre1">1942'nin başlarında komandolar petrol yataklarına çarptılar; yani Kahire'deki Birleşik Devletler askeri ataşesi Albay Bonner Fuller'den nakledilen mesajları tevkif etmeyi başardılar. Amerika'yı savaşa sokmaya hevesli olan İngilizler, Fuller'e Kuzey Afrika konusundaki askeri planlarını en ince detaylarına kadar anlatıyorlardı. Fuller bu bilgilerle birlikte, İngilizlerin Mısır'ı <span class="italic">Afrika Korps'a</span> karşı koruyup korumayacakları konusunda kendi uzman değerlendirmelerini Washington'a bildiriyordu. Almanlar Fuller'in naklettiği mesajların SİYAH diye bilinen oldukça düşük seviyeli Birleşik Devletler diplomatik koduyla kodlanmış olarak gönderildiğini keşfettiler. Bu kodlar kolayca kırıldı ve Rommel için, İngiliz askeri planlarının içine bakan paha biçilemez bir pencere açıldı. Bu, Malta Adası'ndaki önemli hedeflerin teşhis edilmesi, Almanların yenebileceği bazı büyük deniz konvoylarının saptanması ve İngiliz komandosunun geniş çaplı baskını -Almanların ağır kayıplar vererek yenilgiye uğrattığı- hakkında önceden bilgi vererek çöldeki birkaç büyük saldırıda İngilizlerin alt edilmesini sağladı.</p>

  <p class="calibre1">Ama <span class="italic">Abıvehr'in</span> fark ettiği gibi, bu istihbarat çeşmesinin sürekli akacağına dair bir garanti yoktu (gerçekten de akmadı, 1942'nin yazında ULTRA sızıntıyı fark etti ve onu kapattı). Böylece Eppler, en azından öncelikli olarak, SİYAH istihbaratının devamını sağlamak için arka plana gerilen bir parmaklık gibi hizmet edecekti ve sonra o kapatılırsa onun yerini dolduracak başka bir istihbarat kaynağı bulacaktı. O elde ettiği istihbaratları çölde pusuya yatmış olan komando takımına, Daphne du Maurier'in meşhur romanı <span class="italic">Rebeccayı</span> kod olarak kullanıp radyo vericileriyle iletecekti.</p>

  <p class="calibre1">Sahte belgeler, bir radyo ve 80.000 dolar değerindeki İngiliz poundlarıyla donanmış olan Eppler ve Gerd çöldeki yolculuklarına başladılar. Almasy'nin rehberliğinde birkaç hafta yasak arazileri geçtiler; ta ki, bu Macar rehber onları ustaca Assiut yakınlarına getirip bırakana kadar.</p>

  <p class="calibre1">Şimdiye kadar her şey yolunda gidiyor gibiydi; ama aslında İngilizler her şeyin farkındaydı. Bu iki adamı çölden geçirme görevini yerine getiren Almasy bu başarıyı Libya'daki <span class="italic">Abwehr</span> karargâhına rapor etti, haber buradan da ENİGMA yoluyla Berlin'e iletildi. ULTRA hemen mesajı deşifre etti ve ingilizler iki ajanın Mısır'a gizlice girdiğinden haberdar oldu. Almasy'nin mesajı onların kimliklerini belirtmiyordu; ama ingilizler sınırdaki askeri menzillerini bölgede gezinen ve neden orada olduklarına dair inandırıcı nedenleri olmayan iki adama dikkat etmeleri konusunda uyardı. Ayrıca adamlara engel olunmayacaktı; ingilizler oyuna ayak uydurup ne olacağını görmek istediler. Daha sonra da Assiut'daki menzilden iki adamın Kahire'ye doğru ilerlediğine ilişkin rapor iletildi.</p>

  <p class="calibre1">Hiçbir şeyin farkında olmayan Eppler ve Gerd Kahire'ye ulaştı. Eppler göbek dansçısı Fatımi ile kontağa geçti; Fatımi onlara kalabilecekleri bir yer ayarlayacaktı. Onun ilk bulduğu yer pek uygun değildi, orası etrafı yüksek binalarla sarılmış bir apartmandı ama bu yüksek binalar radyo alıcı ve vericilerini engelleyebilirdi. Daha sonra o Nil'e demir atmış yüzen bir ev buldu. İki adam evi savurganca döşediler, bu eşyaların arasında Gerd'in vericisini sakladığı süslü bir radyo kasası da vardı.</p>

  <p class="calibre1">Böylelikle <span class="italic">Abwehr'in</span> AKBABA (KONDOR) olarak adlandırdığı operasyon harekete hazırdı. Gerd Rommel'in komandolarına güvende olduklarını belirten ilk kodlanmış mesaj gönderildi. Komandolar mesajı karargaha naklettiler ve sonrasında Berlin'e ulaştırılan rapor İngilizleri ULTRA aracılığıyla harekete geçirdi. Onlar yalnızca Kahire'de gerçekleşecek olan <span class="italic">Abwehr</span> operasyonundan değil, aynı zamanda çölde bir yerden yayın yapan belirlenememiş bir radyo üssünden haberdar oldular. İngiliz radyo yön bulma cihazı çalıştırıldı ve radyo üssünün yeri belirlendi. Yapılan baskında Rommel'in iki komandosu ele geçirildi. Onlar hiçbir şey açıklamadılar; ama ele geçirilen malzemeler arasında garip bir şey vardı: <span class="italic">Rebeka</span> adlı romanın bir kopyası. İngiliz karşı istihbaratı kitabı dikkatlice inceledi ve kitap kapağının iç kısmında sağ üst köşede küçük bir leke fark etti. Mikroskopla bakıldığında "50 escudos" kelimeleri görülebiliyordu. Bu Portekiz para birimiydi ve Lizbon'da yapılan bir kontrol sonunda, çölde ele geçirilen bu kitabın aslında Alman Büyükelçiliği'nde-ki Alman askeri ataşesinin eşi tarafından birkaç ay önce Lizbon'da bir kitapçıdan alınan altı kitaptan biri olduğu ortaya çıktı.</p>

  <p class="calibre1">İngilizlerin, bu elde edilenlerden yola çıkarak Kahire'deki iki maşanın mesajları nakletmede kitap kodu olarak <span class="italic">Rebeka'yı</span> kullanacakları sonucunu çıkarması oldukça basitti. Yetenekli kod kırıcıları için, özellikle de kitap ellerindeyse, bir kitap kodunu kırmak çocuk oyuncağıydı. Bu kod kırıcılar sabırsızlıkla ilk mesaj nakillerinin gerçekleşmesini beklediler. Ama hiç olmadı; Gerd vericisiyle ciddi problemler yaşıyordu ve onu bir türlü çalıştıramamıştı.</p>

  <p class="calibre1">Gerd onu tamir etmeye çalışırken, Eppler de maske kimliğini oluşturma girişimindeydi. Kahire'nin gece klüplerinde ona verilen 80.000 dolar değerindeki poundları müsrifçe harcayan bir playboy rolünü oynamaya başlamıştı bile. Ama Eppler'in cömertliği <span class="italic">Abwehr</span> operasyonunun diğer bir hata yapmasına sebep oldu. İngilizler kendi paralarını izlemek için sıkı bir para birimi kontrolü tesis etmişlerdi; kısa bir süre sonra onlar bu poundların Alman parası karşılığında Lizbon'daki bankalarda basıldığını keşfettiler -bu, paranın Alman bir casus tarafından harcandığını gösteren açık işaretti.<a id="filepos254805"></a><sup class="calibre10"><small class="calibre8"><a href="#filepos264927"><span class="calibre8">6</span></a></small></sup></p>

  <p class="calibre1">Eppler, Fatımi aracılığıyla Enver Sedat'la gizli bir randevu ayarladı ama Mısırlılar çok ürkekti. İngilizler muhalif ordu subayları arasında sıkı bir teftiş başlatmıştı ve Sedat yakalanıp hapse atılmaktan çok korkuyordu. Ayrıca, Sedat, Eppler'den pek etkilenmemişti; çünkü onun ordu subayları tarafından planlanan ayaklanmaya <span class="italic">Abwehr'in</span> nasıl yardım edeceği konusunda hiçbir fikri yok gibiydi. Sedat birkaç istihbarat malzemesi sağlamıştı; ama Almanlarla olan bu ilişkinin daha ileriye gideceği konusunda pek iyimser değildi.</p>

  <p class="calibre1">Eppler çok fazla şey öğrenememişti, ama bu küçük bilgi kırıntılarını hiç vakit kaybetmeden Rommel'e iletmek için yüzen evlerine döndü. Fakat, Gerd hâlâ vericiyi tamir etmekle meşguldü. Sonunda makinenin hatalı olduğuna kanaat getirdi ve onun yerine geçebilecek bir şey aramaya başladı. Daha göreve gönderilmeden önce Eppler'e sadece çok acil durumlarda baş vurabilecekleri, <span class="italic">Abwehr</span> teması sağlayacak bir isim verilmişti. O Kahire'deki İsveç Büyükelçiliği'nde çalışan milli bir Alman işçisiydi. Bunun kesinlikle acil bir durum olduğuna karar veren Eppler, Gerd ile birlikte İsveç Büyükelçiliği'ne doğru yola çıktı.</p>

  <p class="calibre1">Orada boyunlarına geçirilen ilmiği daha da sıkılaştırmaktan başka bir şey yapmadılar. İngilizler büyükelçiliği gözaltına almışlardı ve bu iki yabancıyı düşük mevkideki, tesadüfen Alman bir işçiyle olan samimi sohbetlerinden teşhis ettiler.</p>

  <p class="calibre1">Radyo yön belirleme cihazlarının Kahire'den -ya da başka hiçbir yerden- hiçbir bilgi nakli teşhis edemeyince şaşıran İngiliz karşı-istihbaratı, aslında sonuca biraz daha yaklaşmıştı. Radyolarının şimdiye kadar iki ajanın yerini kolaylıkla teşhis etmiş olması gerektiğini düşünen avcılar yine de avlarını ele verecek pek çok ipucuna sahipti. Adamlardan birinin gece klüplerinde para harcamış olduğunu biliyordu; bu klüplerin patronlarının araştırılması tesadüfen yeterli bilgiyi de beraberinde getirmişti, Siyonist yer altı örgütünün istihbarat servisi için çalışan bir kadın, ona "köken olarak bir Avrupalı" gibi görünen, müsrifçe para harcayan Mısırlı bir patron gördüğünü söyledi. (O günlerde Siyonistler Londra'nın Yahudilerin anavatanı olarak Filistin Manda yönetimini destekleyeceği umuduyla İngiliz istihbaratına hevesle yardım ediyorlardı.)</p>

  <p class="calibre1">Bundan sonra yapılacak şey basit bir polis çalışmasıydı. Eppler'in eşkâli hakkında bilgi edinen İngiliz takımları tüm Kahire'yi taradı ve böyle bir adamı gördüğünü belirten dükkan sahipleri buldu. Bu avlanma bölgesi, birçok pahalı yüzen evin demir attığı Kahire'nin nehir kenarındaki semtinde yoğunlaştı. Bir teftiş operasyonuyla Eppler belirlendi ve izlenmeye başladı, ne yazık ki Eppler o gün Gerd ile birlikte, göbek dansçısı Fatımi ile buluşmak için gece kulübüne gidecekti.</p>

  <p class="calibre1">Bu şebeke kapatılınca Eppler ve Gerd, Fatımi ve Sedat ile birlikte tutuklandı. İngilizler tüm dikkatlerini bu iki Alman üzerinde yoğunlaştırdı, ama ikisi de tek bir kelime bile etmediler. Birlikte küçük bir hücreye kapatılan iki adam, konuşmalarının gizlice dinlenmesinden şüphelenerek (gerçekten de öyleydi) tedbirli davranmaya çalıştılar. Bu yöntem işe yaramayınca İngilizler gelmekte olan birkaç İtalyan POW'u için hücrenin gerekli olduğunu söyleyerek onları aniden hücreden çıkardılar. İki Alman hapishane arazisi içindeki bir çadıra taşındı. İngilizlerin çadırı gizlice dinleyemeyeceğini düşünen Almanlar direğin altında sarkan çadır örtüsünün hemen dışında -İngilizler oraya bir mikrofon yerleştirmişti- serbestçe konuştular.</p>

  <p class="calibre1">Yeni bir sorgu raundunda Eppler ve Gerd sorgulayıcıların, onların misyonunu tam olarak öğrenmiş olduklarını farkedince şok oldular. Bunun üzerine Gerd intihar etmeyi denedi ama kurtarıldı ve sonunda gönülsüzce onlarla çalışmayı kabul etti. Eppler, İngilizlere hizmet etmek konusunda daha hevesliydi. İngilizler yanlış bilgi akımını sağlamak için KONDOR operasyonunu çift taraflı kullanmayı planlamışlardı. Tabi bu arada kitap koduna ve Gerd'in vericisine sahip olmaları, Almanlara sürekli olarak çarpıtılmış istihbarat iletiminde etkili oldu.</p>

  <p class="calibre1">Bu Rommel için zehirli bir elmaydı. O SİYAH koddan aldığı istihbarat kesilince, Mısır'da onu durdurmak için toplanan güçler hakkında istihbarat elde edemeyeceği endişesine kapılmıştı. KONDOR'un istihbaratı tam zamanında geldi, ama Çöl Tilkisinin ilerde keşfedeceği gibi, bu istihbarat eksikti. KONDOR İngiliz güçleri hakkında yanlış rakamlar vermiş ve bir şekilde İngilizlerin El Alamein adlı küçük bir kasaba yakınlarına, büyük bir karşı atak yapma planlarına değinmeyi unutmuştu. O yıl sonbaharda gerçekleşen bozgun, Rommel'in geri çekilmeye başlayan efsanevi ordusunun bir yıl sonra Tunus'ta teslim olmasıyla sonuçlanacaktı.</p>

  <p class="calibre1">İngilizler <span class="italic">Abwehre</span> AKBABA'nın çok mühim başarılar elde ettiğini vurgulayan ve onun büyümesi için daha çok yardıma ihtiyaç olduğunu belirten mesajlar göndererek oyuna ekstra bir boyut kazandırdılar. Tahmin edildiği üzere, <span class="italic">Abwehr</span> daha fazla ajan göndermeye başladı; bu ajanlar gelir gelmez İngilizler tarafından toplandı. Bu zamana kadar geçen süre zarfında Eppler tam yetkiye sahip gerçek bir İngiliz karşı-istihbarat ajanı olmuştu; kendisini çifte rolüne öyle hevesli bir şekilde adamıştı ki, artık muhafızları onun Kahire sokaklarında dolaşmasına ve orada zamanının büyük bir bölümünü <span class="italic">Abwehr</span> tarafından verilen bahşişi gece klüplerinde ve kumar salonlarında harcamasına izin vermişti. (Eppler savaş sonrası Almanya'da kitap satıcısı olarak sakin bir yaşama başladı. Gerd Almanya'ya gitti ve ortadan kayboldu.)</p>

  <p class="calibre1">Eppler'in göbek dansçısı olan arkadaşı Hikmet Fatımi onun kadar şanslı değildi. O tutuklanıp hapse atılmıştı ve hastalığından dolayı bir yıl sonra salıverildi. Evlenmek ve evinin kadını olmak için dansçılıktan ayrıldı.</p>

  <p class="calibre1">AKBABA'nın sonuçları Rommel ve Alman istihbaratı için sert olsa da, İngilizler için bulunmaz nimetti. İngilizler Sedat'ı tutukladılar; ama o hapis kampından kaçtı ve savaşın sonuna kadar Mısır yer altı örgütünde saklandı. İngilizler bu yer altı hareketini durduramadılar ve Sedat - Cemal Abdül Nasır adındaki diğer bir genç subay arkadaşıyla birlikte-1953'te İngilizlerin başa geçirdiği Kral Faruk'u indirmek için bir ayaklanma başlattı. Üç yıl sonra Mısırlılar Süveyş Kanalı'nı millileştirdiler, böylece Ortaooğu'daki İngiliz hakimiyeti son bulmuş oldu.</p>

  <p class="calibre1">Sedat Mısır başkanı ve Camp David ittifakının kahramanı olmaya devam etti. Sedat, 1981'de uğradığı suikastten önce, "garip Alman arkadaşına" ne olduğunu merak ederek savaş yıllarındaki anılarını tazeliyordu.</p>

  <p class="calibre1"><sup class="calibre10"><small class="calibre8" id="filepos262344"><a href="#filepos151901"><span class="calibre8">1</span></a></small></sup></p>

  <p class="calibre1"><span class="calibre4">Ç. N.: Alman Nazi rejiminde yer alan gizli polis teşkilatı.</span></p>

  <p class="calibre1"><sup class="calibre10"><small class="calibre8" id="filepos262552"><a href="#filepos196272"><span class="calibre8">2</span></a></small></sup></p>

  <p class="calibre1"><span class="calibre4">Ç. N.: Özgün metnin dönemli ya da sö: de rastlantısal bir kurala göre şifrelenmesi, devrilim ya da ornatma yöntemlerine göre daha gelişmiş bir şifreleme yöntemidir. Bu şekilde şifrelenmiş metinlerin çözülmesi oldukça zordur ve indislerin kullanılmasına dayanan çok sayıda deneme yapılmasını gerektirir.</span></p>

  <p class="calibre1"><sup class="calibre10"><small class="calibre8" id="filepos263030"><a href="#filepos201512"><span class="calibre8">3</span></a></small></sup></p>

  <p class="calibre1">Bertrand Fransa'nın güneyine kaçtı ve orada Alman işgalci güçlerine karşı gizli bir kod kırma operasyonu yürüttü. 1943'te tutuklandı, ama bir Gestapo hapishanesinden kaçıp İngiltere'ye gitti. Hans Thilo-Schmidt, onun şehvetli Alman maşası, 1943'te bir Fransız eğitmen tarafından Almanlara ihbar edildi. Thilo-Schmidt suçunu itiraf etti ve sonra onlardan kendisini vurmalarını istedi, çünkü bayan arkadaşlığı olmayan uzun bir hapis cezası onun için katlanılmaz bir şeydi. Almanlar 1943'ün temmuz ayında onun isteğini yerine getirdiler. Bu arada Polonyalılar İngiltere'ye kaçtı ve orada savaş süresince Alman şifrelerini kırdılar.</p>

  <p class="calibre1"><sup class="calibre10"><small class="calibre8" id="filepos263847"><a href="#filepos207606"><span class="calibre8">4</span></a></small></sup></p>

  <p class="calibre1">Ama yine de ULTRA her derde deva değildi. Örneğin, o 1941'de Almanların, Balkanlara saldırı hazırlıkları içinde olduğunu belirledi, ama alınan şifreli veriler aslında tam olarak Balkanlardan bahsetmiyordu. Bu yüzden Alman saldırısı İngilizleri tamamen gafil avladı. Keza, 1944'teki Üstünlük Savaşı olarak bilinen Alman saldırısı, Müttefikler için tam bir sürpriz oldu, çünkü saldırı emirleri sadece kara yoluyla gönderilmişti.</p>

  <p class="calibre1"><sup class="calibre10"><small class="calibre8" id="filepos264452"><a href="#filepos238477"><span class="calibre8">5</span></a></small></sup></p>

  <p class="calibre1">İnancın hakikat üzerindeki nadir üstünlüğüne övgü: 1984'te Japonya'nın İkinci Dünya Savaşı ordu sinyal kuruluşunun yaşayan son üyelerinden biri Kamaga Kazui, bir dergi makalesinde Amerikanların hiçbir zaman Japon kodlarını kıramadığını belirtip, kodların savaş sırasında da güvende olduğunu iddia etti</p>

  <p class="calibre1"><sup class="calibre10"><small class="calibre8" id="filepos264927"><a href="#filepos254805"><span class="calibre8">6</span></a></small></sup></p>

  <p class="calibre1">Bu kontroller toplama kamplarında uzman oymacılar bulup, sonra onları yaşamları karşılığında sahte pound banknotları yapmaya zorlayan büyük Alman S D kalpazanlık operasyonuna karşılık başlatılmıştı. Sachsenhausen toplama kampında karargah kuran SD operasyonu BERNHARD 600 milyon dolar değerindeki paranın sahtesini öyle ustalıkla yapmıştı ki, sahte oldukları hemen hemen hiç fark edilmiyordu. Yaklaşık 36 milyon dolar değerindeki sahte para sirkülasyona sokulmuştu. Bu sahte paraların izlenip yok edilmesi ingilizlerin yaklaşık on yılını aldı.</p>

  <div class="calibre1" id="calibre_pb_1"></div>
</body>
</html>
