<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>www.eskikitaplarim.com</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre5" id="filepos473932"><span class="bold">FELAKETLER</span></h1>

  <p class="calibre1">İnsan emeğinin söz konusu olduğu tüm diğer alanlarda da olduğu gibi, casusluk da yanlış gidebilecek şey yanlış gider mantığındaki Murphy'nin Yasası'na tabidir. CIA yetkilileri buna "şaplama" derler, bazı önemli istihbarat harekatlarının kötü gidip sonunda da fazlaca sık bir şekilde kamuoyunun dikkatini epey üzerine çeken olağanüstü bir patlamayla sonlanma eğilimleri.</p>

  <p class="calibre1">Tabi ki neden, bu tür harekatlar insanların başlatıp yürütmesi ve bunun akla getirebileceği her şeydir. Evrim çemberinin en tepesinde olmalarına rağmen insanların da hata yapma alışkanlıkları vardır. Aslında casusluk; belirsizlik, kuşku, kararsızlık, önyargıyla dolu ve çoğunlukla tamamen tahmine dayalı bir insan faaliyeti alanı olduğundan bu eğilimdeki en kötü sonuçları ortaya çıkarabilir.</p>

  <p class="calibre1">"Ben bir hata yaptığımda, bu güzel bir şeydir" diye sık sık söylerdi Harry Truman ve bu, aşağıdaki üç örnek için bir yol işareti kadar tanımlayıcıdır. Birincisi, istihbarat felaketi için yapılan benzetmeyle, Pearl Harbor'la ilgilidir. Yaygın kanaate göre hata tamamen Amerikalılarınsa da aslında casusluk acemiliğinin bu kalıcı simgesi iki taraflıydı: Japonlar da en az Amerikalılar kadar kötü hata yaptı ve hataları için korkunç bir bedel ödediler.</p>

  <p class="calibre1">Doğrudan ilkiyle ilişkili olan başka bir örnek, II. Dünya Savaşı öncesi dönem boyunca Amerikan istihbaratının Japonlara olan takıntısıyla ilgilidir. Körü başlayan bir harekat, süreç içinde parlak bir deniz kolordu subayını ve ünlü bir bayan havacıyı tüketerek olağanüstü bir hatayla bitti.</p>

  <p class="calibre1">Son örnekse, tarihi öneme sahip II. Dünya Savaşı sonrası, dünyanın yeni süper güçleri ABD ve Sovyetler Birliğimin Doğu Avrupa'da birbirlerine cephe aldıkları döneme ait bir olaya ilişkindir. Sovyet dalgasını durdurma amaçlı bir Amerikan istihbarat akını başarısızlığa uğramıştı ve bunun yankıları daha sonra yıllarca hissedilecekti.</p>

  <h2 class="calibre7" id="sigil_toc_id_22"><span class="bold">DOĞU RÜZGARI, YAĞMUR Z OPERASYONU 1932-1941</span> <span class="italic1"><span class="bold">Pearl Harbor Faciası</span></span></h2>

  <p class="calibre1">5 Aralık 1941 akşamı Honolulu'da, Japon Konsolosluğu'ndaki konsolos yardımcısı Ito Morimura Tokyo'dan acil bir ileti aldı. Hata payı olmaksızın Pearl Harbor'da hangi savaş gemilerinin olduğuna dair tamamen doğru bir sayım yapıp bu istihbaratı ertesi gün Hawai saatine göre en geç akşam altıda göndermesi emredilmişti.</p>

  <p class="calibre1">İleti, Morimua'nın aylardır gözlemekte olduğu bir yer olan Pearl Harbor'la ilgili bu ani aciliyeti açıklamıyordu; ama ipuçlarını bir araya getirebilirdi. Yalnızca 24 saat önce Konsolos, kod defterlerini ve öteki hayati belgelerini yakması doğrultusunda emirler almıştı. Açıkça, Japonya Amerika'ya karşı savaşa giriyordu, Pearl Harbor'a düzenleyeceği bir saldırıyla başlatacağı bir savaşa.</p>

  <p class="calibre1">Morimura, omuzlarında tarihin ağırlığıyla ertesi sabah Hawai'deki son casusluk görevine başladı. Kimse, böyle dikkat çekmeyen, körfez sularının üzerindeki mekanları gezen bir adamın üzerinde bu kadar can alıcı bir sorumluluğun olabileceğini tahmin edemezdi. Tıpkı bu sulu cenneti ziyaret eden ve hiçbir ayrıntıyı kaçırmazken görülmeye değer her şeyi görmeye çalışan öteki Japon turistlerden biri gibi görünüyordu.</p>

  <p class="calibre1">Morimura, yeterince sıradan bir şekilde bir dürbün, bir fotoğraf makinesi ve izlenimlerini kaydetmesi için küçük bir defterle donanmıştı. Kimse onun sıradan görüntüsüne dikkat etmiyordu, öğle yemeği zamanı bir restoranda durup açık havada körfeze bakan bir masa istediğinde de kimse şüphelenmedi. Ve Morimura düzenli aralıklarla körfezi gözden geçirip defterin notlar alarak yemeğinin başında oyalanırken ,de kimseye olağandışı gelen bir şey yoktu. Sonuçta Pearl Harbor'la ilgili gizlenen hiçbir şey yoktu; kilometrelerce öteden görülebiliyordu. Aslında, turistlerin rıhtımdaki savaş gemilerinin, donanma tersanelerinin ve liman faaliyetlerinin fotoğraflarını çekmelerine bile izin verilen düzenli turistik geziler yapılıyordu.</p>

  <p class="calibre1">O gece Morimura konsolosun radyosuyla Tokyo'ya şifreli bir ileti gönderdi. Körfezdeki bütün Amerikan donanması gemilerini ve demirlemiş haldeki beş savaş gemisine üçünün daha eklendiğini ayrıntılarıyla bildiriyordu. Aktarım tamamlandığında Morimura ve diğer pek çok konsolosluk çalışanı iletinin gönderildiği MOR şifre makinesini ortadan kaldırdılar. Sonra, iki dosya dolabı dolusu belgeyi dışarı taşıdılar. İki büyük varil kullanarak her bir sayfayı yöntemsel bir biçimde yaktılar.</p>

  <p class="calibre1">24 saatten az bir süre sonra, Pearl Harbor hâlâ batık gemilerin ve parçalanmış uçakların duman bulutuyla kaplıyken Morimura ciddi görünüşlü bir grup FBI ve ONI (donanma İstihbarat Bürosu) ajanı konsolosluğa dalarken sessizce bekliyordu. Şu anda Japon İmparatorluğu'yla Amerika Birleşik Devletleri arasında bulunan savaş durumu nedeniyle Japon diplomatik personelinin tutuklandığını bildiriyorlardı; aynı uygulama daha sonra Japonya'daki Amerikalı diplomatlar için de geçerli olacaktı.</p>

  <p class="calibre1">O an için, Pearl Harbor'a yapılan sürpriz saldırının casusluk zaferi Morimura'ya ait gibi görünecekti. Tokyo'dan gelen ABD donanmasının gücüne ve her bir geminin tam yerine ilişkin ayrıntılı istihbarat taleplerini yetkin bir biçimde karşılayarak Amerikan deniz üssünü neredeyse bir yıl boyunca gözlemlemişti. Buna karşın Amerikan hatası daha çarpıcı olamazdı. Amerikalılar Japonların Amerika'ya karşı savaşa girme kararını sezmeyi başaramamışlardı, Pearl Harbor'a yapılacak saldırının hazırlıklarını öğrenmeyi başaramamışlardı, bu saldırıyı gerçekleştiren Japon deniz gücünü görmeyi başaramamışlardı ve Pearl Harbor'ı yaklaşan bir darbeye karşı uyarmayı başaramamışlardı. Daha büyük bir istihbarat fiyaskosu düşünülemezdi.</p>

  <p class="calibre1">Yine de gerçek, Pearl Harbor'da iki büyük istihbarat hatası olduğudur. Bunlardan biri Amerikalılara aitti. Öteki de Japonlara. Japonların hatası tamamen Japon istihbaratının doğasıyla ve onun en tipik çalışanlarından olan Japon İmparatorluğu Donanma İstihbaratı Bölümü'nden Ito Morimura'nın, ya da gerçek adını kullanırsak, Ensing Takeo Yoshikawa'nın yöntemleriyle ilgiliydi.</p>

  <p class="calibre1">Yoshikawa, tipik bir savaş öncesi Japon askeri kültürü ürünüydü. Çocukluğundan itibaren askeri kariyere yönlendirildiğinden okuldayken geleneksel bambu kılıç müsabakalarının şampiyonuydu ve önündeki çetin hedefler için vücudunu hazırlamak adına dondurucu denizde 13 kilometre yüzebilirdi. Japon donanmasına katıldı ama 1936'da, sadece yirmi üç yaşındayken, genç subay, karnıyla ilgili bir sağlık sorunu yüzünden Japonya'nın yeni nesil donanmasının savaş gemilerinde aktif görev alma hayalinden vazgeçmek zorunda kalmıştı.</p>

  <p class="calibre1">Masabaşı işiyle sınırlandırılınca bu göreve de denizcilikte gösterdiği heves ve gayretle sarıldı. Genç asker, istihbarata alındı ve Amerikan masasına atandı. Dört yıl yoğun bir şekilde İngilizce çalıştı ve 1941'in başında bütün Japon istihbaratının en önemli makamına seçildi.</p>

  <p class="calibre1">Bütün halinde incelendiğinde, Yoshikawa'nın atanması basitti. Diplomatik kılıf altında Ito Morimura kimliğiyle Honolulu'ya gönderilecekti. Aldığı emir Pearl Harbor hakkında mümkün olan her bir bilgi kırıntısını toplamaktı: gemilerin sayıları ve türleri, kaç askerin ve denizcinin orada konuşlandırıldığı, savunma tedbirleri ve zaafları.</p>

  <p class="calibre1">1941'in başlarında yeni Japon konsolos yardımcısı Honolulu'ya ulaştı. Varışının üzerinden saatler geçmişti ki görevinin başına geçti. Sonraki aylarda, yorulmak bilmez, kendini tamamen işine adamış ve sinirsiz Yoshikawa, Japon istihbaratına Pearl Harbor'la ilgili küçük bir ayrıntı yığını sağlayacaktı. Sorun, Japonya'nın gerçekten bilmek istediğinden başka her şeyi bulmasıydı.</p>

  <p class="calibre1">Pearl Harbor, 1932'de Japon Donanma Komutanı Isoroku Yamamoto ilginç bir şey keşfettiğinden beri Japon Donanması'nın dikkatinin odağındaydı. ABD Donanması Filo Problemi XIV adında ABD Pasifik Filosu'nun yoğunlaşmasına karşı Pearl Harbor'a bir hava saldırısı olacağını farz eden geniş bir tatbikat başlattı. Tatbikat, Hawaii'den 300 kilometre kadar uzaktaki uçak gemilerinden yapılacak bir saldırının üssün savunmasına karşı kesin bir zafer kazanacağını ortaya koydu.</p>

  <p class="calibre1">Birleşik Devletlerle kaçınılmaz bir kapışma olacağı tahmin edilen karşılaşmaya donanmasını hazırlamakta olan Yamamoto, şimdi Pasifik Filosu'nu dağıtmak için Pearl Harbor' a havadan ateş açmayı düşünmeye başlamıştı. 1940'a gelindiğinde Z Harekatı'nın ayrıntılarını belirlemişti. Bu, ABD Pasifik Filosu'na indirilecek, Amerikalıların Filipinler gibi hayati tabyalarına ikmal yapmalarını engelleyecek can alıcı bir darbenin ardından Japon Donanma kuvvetinin kütle halinde güneye doğru kaydırılmasıydı.</p>

  <p class="calibre1">Açılış darbesiyle ilgili plan cesaret isteyen ve riskle dolu bir plandı. Bir donanma darbe kuvveti Kuzey Pasifik'i disiplinli bir radyo sessizliğiyle geçecek ve bilinen bütün gemicilik hatlarını atlatacaktı. Pearl Harbor'a 375 kilometre kadar bir mesafede hava saldırısını başlatacaktı. Uçaklar, Amerikan hava devriyelerince kullanıldığı bilinen hava koridorlarında uçacaklardı; Japonlar, Amerikalıların gelenlerin dost mu yoksa düşman mı olduklarını belirlemek için gereksinim duyacakları zamanın Japon filosunun körfezde demirlemiş gemilere ulaşmasına yeteceğini umuyorlardı.</p>

  <p class="calibre1">Ayrıntılı planlamaya inanan Yamamoto görev kuvvetini topladı ve Japonya'daki aşağı yukarı Pearl Harbor'un boyutlarında ve görünümünde olan Kagoshima Körfezi'ne gerçek saldırıyı düşünerek çalışmaya gönderdi. 1940 sonbaharında Japon istihbaratı ona fazladan bir silah verdi.</p>

  <p class="calibre1">Yamamoto, taşıyıcı uçakların bomba yükleme kapasiteleri sınırlı olduğundan hep pilotlarının mümkün olan en yüksek hedefi tutturma kabiliyetine ulaşmaları gerektiğini düşünmüştü; her bir bomba tam olarak hedefin üzerine düşmeliydi. Yıkıcı gemi katilleri olan hava torpidolarını kullanamayacağına karar verdi, çünkü Pearl Harbor'un sığ suları (1<span class="calibre6">1,5 km civarı) bir hava torpidosunun ihtiyacı olan 2.5 km'den azdı. Ama 1940 Eylülü'nde İngilizler İtalya'nın Taranto Körfezine hava torpidoları kullanarak epey başarılı bir saldırı düzenlediler. İtalyan Filosu torpidolarla dağılmıştı, çünkü Taranto'nun sığ sularında gereksiz sayılan torpidosavar ağları gerilmemişti. Japonlar, Alman istihbaratıyla olan bağlantıları sayesinde İngilizlerin sığ sular için hazırlanmış torpidolar kullandıklarını bildiren olay sonrası İtalyan raporlarına ulaşmışlardı.</span></p>

  <p class="calibre1">Bu istihbarat sayesinde Yamamoto'nun mühendisleri Japon torpidolarını sığ sularda çalışmalarını sağlayacak özel ahşap başlıklar ekleyerek yeniden yapılandırdılar. Yeni torpidolar Kagoshima Körfezi'nde dubadan hedeflere karşı denendiklerinde mükemmel çalıştılar. Yamamoto artık demirlemiş gemilere karşı saldırı uçaklarının nispeten daha uzun mesafelere taşıyabilecekleri can alıcı bir silaha sahipti. Tek bir torpido bile doğru nişan alındığında yaşamsal bir noktayı vurursa bir savaş gemisinin güvertesini kırabilirdi.</p>

  <p class="calibre1">Ama torpidolardan mümkün olan en yüksek verimi alabilmek için Yamamoto'nun, pilotlarının silahlarını tam doğru noktaya doğrultabilmek adına hedeflerin yeri hakkında ayrıntılı bilgiye ihtiyaçları vardı. Aynı ihtiyaç, bomba bırakacak uçaklar için de geçerliydi. Her şeyin ötesinde, bütün saldırı planı bir kumardı; Yamamoto'nun da anladığı gibi, taşıyıcı uçaklarının sınırlı silah taşıma kapasitesi ve aynı ölçüde sınırlı sayıları göz önüne alınırsa, Pasifik Filosu'nu devirebilmek için tek bir atış hakkı vardı. Mükemmel bir atıştan daha azı felaket olurdu.</p>

  <p class="calibre1">Bu yüzden Japon istihbaratına ağır iş düşüyordu: Pasifik Filosu ve Pearl Harbor hakkında Yamamoto'nun saldırı kuvvetinin Z Harekatı'nı tam olarak uygulayabilmesine yetecek kadar, yani olağanüstü ayrıntılı istihbarat sağlaması gerekiyordu. Bu nedenle, Takeo Yoshikawa'nın görevi hayatî önem taşıyordu.</p>

  <p class="calibre1">Yoshikawa'nm öğrendiği kadarıyla Pearl Harbor bir belediye parkının bütün güvenliğine sahipti. Yerleşim yerleriyle çevrili olmasının yanı sıra önde gelen bir turist mekanıydı (özel uçaklar isterlerse üssün üzerinden uçabiliyorlardı) ve her gün hiçbir güvenlik talebi olmaksızın binlerce sivil işçi çalıştırıyordu. Körfez çevresindeki tepelerden her hangi bir kimse demirlemiş gemilerin ve bütün alet edevatın fotoğrafını çekebilirdi.</p>

  <p class="calibre1">Ama Yoshikawa'yı bu kolaylıklar bile tatmin etmiyordu. Daha ayrıntılı istihbarat toplamak için Filipinli baldırı çıplak bir çöpçü kılığına girdi; bu kılıkta, Pearl Harbor'daki çöplerin içeriklerini inceleyip orada kaç denizci bulunduğuna dair ipuçları ve dikkatsizlikle atılmış olabilecek önemli belgeler aramaya başladı. Körfezin deniz tarafında yüzerek sahilin eğimini ve akıntı şiddetini ölçtü. Bir iki dedikodu yakalayabilme umuduyla geceleri ABD Donanma personelinin gittiği barların ve gece klüplerinin çevresinde dolaşıyordu.</p>

  <p class="calibre1">Yoshikawa, Japon istihbaratının Hawai'de ve çevresinde edindiği diğer kuvvetlerce destekleniyordu. Denizaltılar düzenli olarak körfeze yanaşıyor ve periskoplarından keşif fotoğrafları çekiyordu. Hawai'de ise Japonlar Pearl Harbor hakkında istihbarat toplamaları için on iki Japon asıllı adalıdan oluşan bir ağ oluşturmuşlardı. (İşe yaramaz çıktılar; içlerinden biri, eski bir donanma subayı, komşularına dönemdaşı olan subayların -kendininki de dahil- imzalı fotoğraflarını göstermek istemişti.)</p>

  <p class="calibre1">Yoshikawa'nın Japon harekatçıların beyaz Amerikan yüzlerine karışması zor olacağından farkında olan üstlerinin aklına ona Japon olmayan bir yardımcı bulma fikri geldi. Alman istihbaratına yapılan bir ricanın sonucu, Bernard Kuehn adında gezici bir her -işe-gelir ajan oldu. Kuehn, Japonlardan aldığı 25.000 dolar karşılığında karısı ve kızıyla birlikte Honolulu'ya iltica etti, bir ev aldı, sonra da Yoshikawa'ya Pearl Harbor'a sızma planını anlattı. Plan, karısının üssün yakınında bir güzellik salonu açmasıydı; Kuehn Yoshikawa'ya güvence veriyordu, denizcilerin karıları dükkanın düşük fiyatlarıyla büyüleneceklerdi, saç kurutucusunun altındayken kocaları hakkında dedikodu yapacaklardı. Kuehn, bu yolla akıl almaz miktarda istihbarat elde edileceğini söyledi.</p>

  <p class="calibre1">Yoshikawa etkilenmemişti, başka bir Kuehn fikriyse daha da az cezbediciydi: Japonlar Pearl Harbor'u gerçekten vurduklarında o ve karısı evlerin ışıklarını ve asılı çamaşırları düzenleyerek saldırının gelişimini bildirecekler, denizaltılar da böylece olanları takip edebileceklerdi. Bu, Yoshikawa'nın duyduğu en aptalca fikirdi ama nazikçe hiçbir şey söylemedi ve sadece Tokyo'ya Kuehn'in planının ayrıntılarını aktarmakla yetindi. (Tokyo planın harika olduğu fikrine vararak onu şaşkınlığa uğrattı.)</p>

  <p class="calibre1">Kasıma gelindiğinde, Yoshikawa Tokyo'yla Pasifik Filosu, Pearl Harbor'daki tertibat, Amerikan hava devriyeleri ve körfezdeki her bir geminin tam yerine ilişkin şaşırtıcı ölçüde ayrıntı içeren yirmi dört uzun rapor dosyalamıştı. Filonun en zayıf anının azaltılan mürettebattan ve devriyelerden anlaşıldığı kadarıyla üssün düşük alarm halinde olduğu pazar sabahı olduğunu öğrenmişti. Ek olarak, donanmanın zaten dar olan denize açılma kanalını sınırlandırmak istemediği için torpido ağlarının normalde körfezde kullanılmadığını da öğrenmişti. (Dahası, ABD Denizcilik uzmanları hava torpidolarının Pearl Harbor'ın sığ sularında kullanılamayacağından emindiler.)</p>

  <p class="calibre1">Ama bir bütün olarak bakıldığında Yoshikawa'nın gayretli bilgi toplayışı Japon istihbaratının en büyük hatasını gösteriyordu: fasulye sayma takıntısı, önemli ya da önemsiz devasa ölçülerde bilgi toplamak, düşmanın yeteneklerinin kapsamlı bir resmini çizmek. Pearl Harbor harekatı sorunu mükemmel bir şekilde gözler önüne seriyordu. Yoshikawa'nın raporları Tokyo'ya Amerikan savaş gemilerinin demirliyken ne yana eğildikleri gibi özel şeylerle ilgili bilmek istediği her şeyi anlatabilirdi; ama Japonların Amerikalıların o gemilerle ne yapmayı tasarladıkları hakkında ya da ilk konumda başlıca hedef olarak bir değerlerinin olup olmadığına ilişkin hiçbir fikirleri yoktu.</p>

  <p class="calibre1">Daha da önemlisi, Yoshikawa'nın ana istihbarat hedefleri arasında Pasifik Filosu'nun dört uçak gemisi vardı. Yine, Yoshikawa'nm sağlayabileceği istihbarat sınırlıydı; üslerine gemilerin her hangi bir zamanda limanda olup olmadığını söyleyebilirdi ama aldıkları yüzme emirlerin içyüzünü bilmiyordu. İşler ilerledikçe bu önemli bir istihbarat boşluğu halini almaya başladı. Yoshika, Japon saldırısından günler önce <span class="italic">Lexington</span> ve <span class="italic">Saratoganın,</span> genellikle Pearl Harborda duran dört uçak gemisinden ikisi öteki ikisi West Coast'taydı- Wake Adası ve Guam'a uçak götürmek üzere emir aldığından habersizdi. 5 Aralık'ta Yoshikawa yerlerinde olmadıklarını fark etti. Gemilerin körfezde olmadığını rapor edebilirdi; ama nereye gittiklerine ya da neden gittiklerine ilişkin hiçbir fikri yoktu. Japon'un tek bildiği Japonya'yı bir kaç gün önce terk eden gemiler doğruca Yamamoto'nun saldırı kuvvetlerine doğru yol alıyor da olabilirlerdi.</p>

  <p class="calibre1">Ne talih ki, öyle yapmıyorlardı. Japonlar bu açıktan zararsız kurtulmayı başardılar; çünkü onların istihbarat hataları Amerikalıların yaptıkları daha büyük istihbarat hatalarının gölgesinde kalıyordu. Amerikalıların Japonların bütün niyetlerinin farkında olduklarını, Pearl Harbor'un Japon istihbaratının ilgisinin odak noktası olduğunu bildiklerini ve hepsinden şaşırtıcısı Yoshikawa'nm Tokyo'ya gönderdiği her kelimeyi okumakta olduklarını göz önüne alırsak bu hatalar çok daha şaşırtıcıdır.</p>

  <p class="calibre1">Pearl Harbor donanma üssünün inşaasının başladığı 1919'dan itibaren Birleşik Devletler Pasifik'teki rakibi Japonya'yla savaşın kaçınılmaz olduğu varsayımına göre hareket ediyordu. ABD Donanması 2000 km uzunluğundaki bir mühimmat yoluna bağlı, savaş halinde kolayca kapatılabilecek tek bit daracık giriş kanalına sahip ve gemileri, yakıt deposu ve tamirhanesi nispeten dar bir alana sıkıştırılmış bir üs fikrine asla sıcak bakmadıysa da Pearl Habor'ın Japon saldırganlığına karşı caydırıcı etmen olması tasarlanmıştı.</p>

  <p class="calibre1">Donanma daima üssün saldırıya açık olduğunu düşünmüştü ama filolarının düşmanlık durumunda denize açılıp Japon donanmasını toplu bir deniz savaşına çekebileceğini varsayıyorlardı. Böyle bir savaşta, Amerikalıların tahminine göre, üstün Amerikan savaş gemileri ve uçakları Japon donanmasının kısa sürede işini bitirirdi. Ancak 1930'larm sonlarına gelindiğinde Japon ordusu hakkındaki ABD istihbaratı ciddi şekilde geri kalmıştı; kötü örgütlenip yönetilmekte olduğundan Japon askeri teknolojisindeki önemli gelişmeleri kaçırıyordu.</p>

  <p class="calibre1">En kötü hatalardan biri Japonya'nın 45 cm'lik silahları olan ve bütün Amerikan savaş gemilerinden yapıca ve sınıfça üstün olan yeni nesil savaş gemilerini gözden kaçırmalarıydı. En fazla 40 cm'lik bir gülleye dayanabilecek şekilde tasarlanmış olan ABD gemileri onlar karşısında toz duman olurdu. Öteki istihbarat hataları arasında Amerikan cephanesindeki her şeyden daha üstün olan Japon "uzun menzil" torpidosunun ve hepsinden yıkıcısı, Amerikalıların karşısına yeni silahlar çıkardıkları 1942'nin sonlarına kadar nispeten yavaş Amerikan uçaklarını düşüren hareketli Zero Fighter'ın gözden kaçırılması vardı. (Zero istihbarat hatasını özellikle anlamak zor; çünkü bu Japon uçağı 1937'de Çin-Japon savaşında kullanılmıştı.)</p>

  <p class="calibre1">Temelde sorun Amerikan istihbaratının kötü bir şekilde bir araya getirilmiş olmasıydı, örgüt birbiriyle istihbarat paylaşmayan yarım düzine farklı teşkilat arasında bölünmüştü. Tıpkı işbirliği yapmadan bir yap-bozu tamamlamaya çalışan bir sürü insan gibi, her bir teşkilat bütün öteki parçaları görmeden bir anlam taşımayan küçük bir parçayı elinde tutuyordu. Amerikan tarihinde bu türdeki en kötü felaket olan Pearl Harbor'a yol açan da bu parçalanma olacaktı.</p>

  <p class="calibre1">Parçalanmış Amerikan istihbaratının Pearl Harbor'da nasıl başarısızlığa uğradığını anlamak için önce, saldırıdan evvel Japonya'ya karşı düzenlenen istihbarat kaynaklarını bilmek gerekiyor. Bu kaynaklar, aşağıdakilerden oluşuyordu:</p>

  <p class="calibre1">• ONI Pasifik çevresine konuşlandırılmış Japon donanma sinyallerini doğrultu bulucularla avlayan ve gemi hareketlerini öyküleyen "alt" radyo tarayıcı istasyonları. "Alt sistemin donanmaya Japon gemilerinin her hangi bir anda nerede olduklarını bildirmesi gerekiyordu.</p>

  <p class="calibre1">• OP-20-G, denizde hareket halinde olan gemilere karargâhtan gelecek harekatla ilgili emirleri öğrenebilmek için Japon Donanma kodlarını hedef alan bir ONI kod kırma birimi.</p>

  <p class="calibre1">• Ajanlara gönderilen Japon istihbarat çalışmalarının odak noktasını açığa çıkarabilecek emirleri taramak için Hawai ve başka her yerdeki Japon üslerine karşı ABD'nin yürüttüğü telle gizlice dinleme harekatları.</p>

  <p class="calibre1">• Tokyo'dan gelen gizli düşmanlık belirtisi olabilecek herhangi bir emri yakalayabilmek için Amerika'daki ticari ve diplomatik Japon heyetlerine karşı yürütülen ONI telle gizlice dinleme harekatları.</p>

  <p class="calibre1">• Amerikan istihbaratının baş tacı olan MAGIC, yüksek düzey Japon diplomatik kodunu kırmış ve bu sayede Japon Hükümeti'nin savaşa girme kararını öğrenebilecek olan Amerikan askeri kriptanalitik harekatı.</p>

  <p class="calibre1">İlk bakışta bu, oldukça etkileyici bir istihbarat düzenlemesi gibi duruyor ama çok açık bir eksikliği var: Japonya'da hiç kaynağı yok. Bu, Amerikalıların Japon düşünüşüne hiç içerden bakamadıkları anlamına geliyor, Japon filosunun denizcilerinin limanda özgürlük adına mı bulundukları (bu gemilerinin savaşa girmeyeceği anlamına gelir) gibi temel istihbarat bildiriminde bulunabilecek bizzat Japonya'da bulunan köstebekleri de yoktu. Hiç Japon kaynağı olmayan Amerikan istihbaratı Japon savaş gemisine çoğunlukla elektronik olan şaşmaz ipuçlarının düşmanca niyetlere karşı uyarı sağlayacaklarını umarak ancak dışardan bakabiliyordu</p>

  <p class="calibre1">Kısmen sistemin fazla parçalanmış yapısından, kısmen en çok ihtiyaç duyulduğu anda sistem çöktüğünden böyle bir uyarı hiç gelmedi.</p>

  <p class="calibre1">İlk kırılma ABD Donanma istihbaratında oldu. 1941 Kasım'ında büyük bir Japon deniz kuvvetinin aniden normal yerinden Japonya'nın ana adalarının kuzeyine, Kurilelere doğru hareket ettiğini fark etti. Uğursuz bir şekilde kuvvetin radyosu bütünüyle sessizdi (demek ki bu bir tatbikat değildi) ve böylece donanmanın belirleme yapmak için radyo sinyallerine ihtiyacı olan "alt" istasyonlarını kör etmişti. Bir kaç gün içinde donanma istihbaratı gizemli deniz kuvvetinin izini tamamen kaybetti. Donanma şimdi Japonya'da hiç kaynağı olmamasının bedelini ödüyordu.</p>

  <p class="calibre1">Japon Donanması'nın ana kodunun en azından bir bölümünü çözmeyi başaran OP-20-G kod kırıcılar sayesinde bu gizemli deniz kuvvetinin neyin peşinde olduğunu öğrenmenin hâlâ bir yolu vardı. JN-25 diye bilinen kod, 33.000 kod sözcüğünden ve 500 sayfalık bir kitap dolusu rasgele eklenen anlamsız sözden oluşan çok karmaşık bir sistemdi. Japonlar bunu karargâhlardan denizdeki gemilere harekatla ilgili emirleri aktarmak için kullanıyorlardı. Radyosu sessiz olsa bile deniz kuvvetinin hâlâ emir alması gerekiyordu. Ama bu dönüm noktasında Japonlar JN-25'i değiştirip tamamen okunmaz hale getirmişlerdi. ABD Donanma istihbaratı kör olmuştu.</p>

  <p class="calibre1">Öyleyse şu anda, Amerika'yla Japonya arasındaki gerilimin gittikçe tırmandığı bir dönemde Pasifik'te bir yerlerde büyük bir Japon deniz kuvveti dolaşıyordu. Fransız Indochina'nın Japonlar tarafından işgaline tepki olarak Başkan Roosevelt Japonya'ya karşı petrol ambargosu koymuştu. Bu hareketin Amerika'yla Japonya arasında bir savaş çıkmasını kaçınılmaz hale getirdiği yolunda yaygın kanı olmasına karşın Amerika, Japon düşünüşüne içerden bakmasını sağlayacak Japonya'da bulunan yüksek düzey kaynaklardan yoksundu.</p>

  <p class="calibre1">Doğru, MAGIC vardı; ama bu kriptografi mucizesi bile sınırlara sahipti. Ordu, şifresi çözülmüş metinleri sıkı kontrol altında tutuyordu, bu metinler ancak sınırlı sayıda seçilmiş yetkiliye (Roosevelt de onlardan biriydi) gösteriliyordu. Asıl sorun, söz konusu yetkililer öteki istihbaratlara ulaşmadıkları sürece bu metinler tek başlarına bir anlam taşımıyorlardı. 1941'in sonlarına doğru, şifresi çözülen metinlerin tümü ABD-Japon diplomatik ilişkilerinde bir kopmaya işaret ediyordu. Söz konusu olan, yalnızca yaklaşan bir savaşın şaşmaz belirtisi değildi, metinler aynı zamanda bu kırılma için disiplinli bir zaman çizelgesinden söz ediyordu, bu da doğrudan doğruya askeri bir müdahaleyi beraberinde getireceği anlamına gelirdi.</p>

  <p class="calibre1">Pearl Harbor'daki kara ve deniz kumandanları üslerinin muhtemel hedef olacağını kestirebilirlerdi belki; ama MAGIC istihbaratının alıcıları arasında olmadıklarından Tokyo'yla Washington'un kırılma noktasına yaklaştığının farkında değillerdi. Japon denizaşırı diplomatlarının kod kitaplarını ve öteki hassas belgeleri yakmaları -yaklaşan savaşın başka bir kesin belirtisi- doğrultusunda emir aldıklarından da habersizdiler.</p>

  <p class="calibre1">Daha da önemlisi, MAGIC, Hawai'deki Japon Konsolosluğundan Japonya'ya gönderilen hepsi de Pearl Harborla ilgili tonlarca istihbarat raporu okuyordu. 5 Aralıkta MAGlC'in, Pearl Harbor'daki Amerikan gemilerinin konumlarıyla ilgili ayrıntılı istihbaratın aciliyetini bildiren Tokyo'dan gelen emri okuması üssün kumandanları için hayati bir ipucu teşkil ederdi. Ama onlara ne bundan bahsedilmişti, ne de daha önemli bir MAGIC istihbaratı olan Japon istihbaratının Alman köstebeği olan Kuehn'in Pearl Harbor'a yapılacak gerçek bir saldırının gelişimini sinyalle bildirmek için yaptığı düzenlemeleri bildiren rapordan bahsedilmişti.</p>

  <p class="calibre1">Benzer şekilde, askeri kumandanlar, kasım ayındaki önemli MAGIC istihbaratları yoluyla bir Japon saldırısının yaklaştığını anlayabilirlerdi. Bunlar, Japonların zararsız gibi görünen hava raporları aracılığıyla diplomatlara savaşın her an başlayabileceğini bildirdikleri şifreli iletilerdan oluşan bir sistem kurduklarını ortaya çıkardı. MAGIC'in bulgularına göre bunlar arasında Birleşik Devletlerle savaş anlamına gelen <span class="italic">higashi no kaze ame</span> (doğu rüzgarı, yağmur) gibi şeyler vardı. Ancak yine, kıdemli askeri kumandanlara duyurulduğu anda bütün askeri üsleri tam alarm durumuna geçirmelerine neden olacak bu alarm zilinden söz edilmemişti.</p>

  <p class="calibre1">Bu istihbarat sakarlıkları zincirinin son halkası, 6 Aralık 1941'de MAGIC Tokyo'dan Washington'daki Japon elçiliğine 14 parçalık olağandışı bir iletim şifresini çözdüğünde eklendi. İletide, özel iki Japon elçisine Amerikalılarla barış görüşmelerini bırakmaları ve bunu Amerikan Dışişleri Bakanı Cordell Hull'a tam olarak 7 Aralık doğu saati uygulamasına göre 13:00'da bildirmeleri emrediliyordu. Roosevelt ve danışmanları ilginç bir biçimde belirtilmiş olan saatin anlamı üzerine düşündüler; neden Japonlar barış görüşmelerinin kesileceği saate bu kadar özen gösteriyorlardı? Sonunda biri 36 yıl önce Japonların Rus-Japon savaşını başlatırken Port Arthur'da Rus Filosu'na yaptıkları sürpriz saldırıdan önce de Rusya'ya benzer bir ileti gönderdiklerini hatırladı.</p>

  <p class="calibre1">"Bu savaş demek" dedi Roosevelt, artık Japonların saldırmak üzere olduğuna inanmıştı. Ama nereye? Danışmanları haritalar ve şemalar getirip Hollandalı Doğu Hint Adaları ve Filipinler de dahil olmak üzere Japon saldırısının muhtemel hedeflerini gösterdiler. Listenin en sonlarında Pearl Harbor da vardı.</p>

  <p class="calibre1">Roosevelt'e yakın çemberdeki herkes gibi, başkanın baş askerî danışmanı, ordu başkomutanı George Marshall'ın da muhtemel hedeflerden hangisinin vurulacağına dair hiçbir fikri yoktu. Bu istihbarat sisinde, sonunda Pasifik Filosu'nun üssü Pearl Harborun en olası hedef olduğuna karar verdi. Üssün kumandanına üssü genel alarma geçirmesini emreden bir telgraf gönderdi. Ancak bir yazıcının dikkatsizliği sonucu yüksek öncelikli askeri iletişim sistemi yerine Western Union'la gönderilmişti. Ertesi sabah 7:55'te Japonlar saldırdıklarında Honolulu Western Union şubesinde bir posta kutusundaydı.</p>

  <p class="calibre1"><span class="italic">Kibo Butainin</span> (saldırı kuvvet) Hawai sahilinden 400 km ötedeki bir noktaya varmak için Kuzey Pasifik'i geçmesi on gün almıştı. 432 uçakla yüklü altı uçak gemisi, iki savaş gemisi, dokuz destroyer, iki ağır kruvazör, bir hafif kruvazör, sekiz tanker ve üç denizaltı binlerce kilometre hiç fark edilmeden yol almıştı.</p>

  <p class="calibre1">Japon uçakları, körfezde demirlemiş 96 gemiye ve Ford Field'da bırakılmış uçaklara yapacakları saldırı için konum alırken alarma geçirilmemiş Pearl Harbor'dan hiçbir direnişle karşılaşmadılar. "Tora! Tora!" dedi radyoya en öndeki pilot, bu Amerikalıların gafil avlandığını bildiren şifreli bir sözdü. Bir saatten az zamanda gemilerden, üçü savaş gemisi olmak üzere, on sekizi vurulmuştu. Ford Field'da yanyana park edilmiş 394 uçağın yarısı yok edilmişti. Yaklaşık 2400 Amerikalı öldürülmüştü.</p>

  <p class="calibre1">Ancak bu noktada Japonların istihbarat hataları ayyuka çıkıyordu. Saldırının sonuçlarını ya da Amerikan destek kuvvetlerinin yolda olup olmadığını bildirecek herhangi bir düzeneği olmayan saldırı kuvvetinin kumandanı Amiral Chuichi Nagumo harekatı görmeden yönetiyordu. İlk saldırı dalgasından olan pilotlar muhteşem sonuçlar bildiriyorlardı ama Nagumo'nun da iyi bildiği gibi pilotlar kendi çabalarının sonuçlarını abartmaya bayılır, ikinci saldırı dalgasındaki pilotların körfez bölgesini kaplayıp yeni hedefler saptamayı ya da önceki hedeflerin sorumluluklarından çıkıp çıkmadığını belirlemeyi imkansız hale getiren ağır ve kalın sis yüzünden kafaları karışmıştı. Nagumo'nun açısından daha da kaygı verici olansa nereye gittiğini bilmedikleri Amerikan uçak gemileriydi. Nerede oldukları hakkında hiçbir fikri yoktu ve bu uçak gemilerinin pek de uzak olmayan bir yerde kendi uçakları Pearl Harbor'la meşgul olan saldırı kuvvetine bir darbe indirmeye hazırlanıyor olmaları kuvvetle muhtemeldi.</p>

  <p class="calibre1">Nagumo hayati bir kararla karşı karşıyaydı: uçaklarını tamir edip, yeniden silahlandırıp yeniden saldırmaları için Hawai'ye göndermeli miydi? O noktada sağlam bir istihbaratın kendisine yol göstermesi için her şeyi yapardı ama böyle bir şeyi yoktu. Japon istihbaratının Alman Kuehn'i kullanarak sinyal sistemi kurma planı da asla yürürlüğe girmedi. Zaten, Japon denizaltı kuvveti ABD destroyerlerinin saldırısına uğradıklarından epey meşguldüler (bir denizaltı batmıştı). Naguma çok geçmeden en kötü hatalarını keşfedecekti, Japon istihbaratı Pearl Harbor'ı didik didik incelemesine rağmen en önemli hedefin gemiler değil Pasifik filosu için kullanılan tüm yakıtı bulunduran yakıt deposu ve tersane olduğunu Naguma'ya bildirmemişti. Eğer bu iki hedeften biri vurulsaydı Amerikan Donanması'nın başı ciddi derde girecekti: yakıt olmadan ve aynı ebatlardaki en yakın tersane olan 4500 km ötedeki San Francisco'yu kullanmak zorunda kalınca kendine gelmesi aylar alırdı.</p>

  <p class="calibre1">Her yanında olabilecek görünmeyen tehlikelerden bıkan ve Pearl Harbor'da can alıcı bir darbe indirdiğine inanan Nagumo ikinci saldırıyı iptal etti ve Japonya'ya geri döndü. Japonlar kısa süre sonra başarısız olduğunu öğreneceklerdi. Pearl Harbor'da vurulan on sekiz gemiden on beşi tamir edilip savaşın geri kalanında Japonya'ya dünyayı dar etmeleri için tekrar denize bırakılacaklardı. Yani saldırının en parlak sonucu, pek çok savaş gemisinin batırılması, önemsiz bir kayıp halini alacaktı. Kurbanlardan biri <span class="italic">Utah,</span> sadece tatbikat için kullanılan eski bir gemiydi, öteki ikisi <span class="italic">Arizona</span> ve <span class="italic">Oklahoma</span> ABD Donanması'nın ölçütlerine göre bile eski modeldi. Ford Field'de vurulan 188 uçağın çoğu eski modellerdi.</p>

  <p class="calibre1">Uçak gemileri, tersaneler, tamirhaneler ve Pasifik Filosu'nun yakıt deposu, yani ABD Donanması'nın temel yenilenme araçlarına dokunulmamıştı bile. Üstelik sadece altı ay sonra dönüm noktalarından biri olan Midway savaşında Birleşik Devletler Pearl Harbor saldırısında rol alan altı Japon uçak gemisini batırdı.</p>

  <p class="calibre1">Sonraki üç yıl boyunca Japonya istihbarat hatalarının bedelini ağır ödeyeceğinden Pearl Harbor'da döndürülmeye başlayan bir spiralde epey hasar görecekti. Söz konusu istihbarat hataları sadece Japonya'nın Pearl Harbordaki hataları değildi. En büyüğü Birleşik Devletler'in böyle bir saldırıya nasıl şiddetle karşılık vereceğini ve Japonya'nın ulaşma umudunun olmadığı bir sanayi gücünü üzerine salacağını hesaplayamaması olan çok daha büyük istihbarat boşluklarını içeriyordu.</p>

  <p class="calibre1">Pearl Harbor saldırısını planlamada ve uygulamada rol alan Japonların pek azı savaştan sağ çıkabildi (Fikir babası Amiral Yamamoto 1943'te öldürüldü). Japonya'ya konsolos yardımcısı Morimura kimliğiyle dönen Ensing Yoshikawa kurtulanlar arasındaydı. Savaş yıllarını boş yere Büyük Amerikan Armadaları' nın bir dahaki sefere nereyi vuracaklarını belirlemeye çalışarak Japon donanma istihbaratında geçirdi. Savaşın ardından yirmi beş yıl sonraki ölümüne dek bir benzin istasyonu çalıştırdı.</p>

  <p class="calibre1">Ölümünden hemen önce, Yoshikawa kendini beklenmedik bir şekilde zamanda geri gidip 1941'de Honolulu'da, Amerika'da ortaya çıkan tuhaf bir Pearl Harbor hayaletinin başını çektiği bir olayın içinde buldu. Japonlar için çalışan kadersiz Alman casus Bernard Kuehn'in dul eşi Amerikan Hükümeti'nin 1941'de Pearl Harbor'dan sonra Honolulu'da kocasını casusluktan tutukladığında evlerine el koyduğu için kendisine borçlu olduğunu iddia ettiği 25.000 doları istiyordu. (MAGIC şifre çözücüler sayesinde yakalanan Kuehn, önce idama sonra da müebbet hapse mahkum edildi; 1945'te salıverildi ve 1965'te öldüğü Almanya'ya sürüldü.)</p>

  <p class="calibre1">Kuehnler'in evine federal ceza kanunlarına göre el koyan Amerikan Hükümeti Bayan Kuehn'in iddialarından Yoshikawa'yı tanık göstererek kurtuldu, imparatorluk Japonyasınm Pearl Harbor'daki yıldız casusu Kuehnlerin evinin israflıktan başka bir şey olmayan Japon istihbarat fonlarıyla alındığını doğruladı, Yoshikawa Kuehn hiçbir işe yaramadığından bu ifadeyi kullanmıştı. Ancak ardından Pearl Harbor'dan zaten hiç faydalı bir şeyin çıkmadığını ekledi.</p>

  <h2 class="calibre7" id="sigil_toc_id_23"><span class="bold">DEMİR PERDEDE YENİLGİ CIA’İN YERALTI SAVAŞI 1947-1956</span></h2>

  <p class="calibre1"><span class="italic"><span class="calibre4">Doğu Avrupa'da Trajedi</span></span></p>

  <p class="calibre1">Hatırladıklarına göre bir kâbus sahnesi gibiydi. Az sayıdaki eşyalarını çantalara ve valizlere tıkıştırmış, keskin kış soğuğunda bir araya itelenmiş kadınları ve erkekleri görebiliyorlardı. Sopalar, kamçılar ve hırlayan köpeklerle donanmış askerler insanları aşağı yukarı yüzer kişilik gruplara ayırıyorlardı.</p>

  <p class="calibre1">Tren geldiğinde askerler gruplara yük vagonlarına binmelerini emretti, onları sanki sığırmışlar gibi itip kakıyorlardı; duraksayan ya da direnenler bayılana kadar sopalanıyor sonra da yük vagonuna fırlatılıyordu. Sonunda yük vagonları tıka basa insanla dolduğunda tren hareket etti. Uzun bir yük vagonu kuyruğuna sahip başka bir tren geldi, içine daha fazla insan yüklendi ve süreç tekrarlandı. Gün doğana kadar saatler boyu bu devam etti, 80.000 insan ölümlerine gönderilmişti. Korkunç bir canavarlık gerçekleşmişti.</p>

  <p class="calibre1">14 Ocak 1945'te artık gece inmişti. Romanya'nın Bükreş şehrindeki ana demiryolu istasyonunda durdurma güçleri olmayan bu suça tanık olan Amerikalı grubun midesi bulanmıştı. Ama o gün gördükleri şey azimlerini pekiştirmişti: bu suça iştirak edenlerin dünyanın hiçbir yerinde insanlar üzerinde asla böyle bir güce sahip olmalarına izin verilmemeliydi. Ve bu suç için emir verenler yok edilmeliydi.</p>

  <p class="calibre1">Ertesi gün, ajanları demir yolu istasyonundaki felakete tanık olan Bükreş'teki OSS misyonunun başı Frank Wisner Washington'daki OSS karargâhına uzun bir rapor yazdı. Kendisi ve adamlarının önceki sabah gördüklerini ayrıntılı bir şekilde anlatıp geçen bir kaç ay boyunca Romanya'da gerçekleşen olayların uzun bir değerlendirmesini yaptı. Ortaya tamamı Sovyetler Birliği tarafından ülkeyi komünizme geçirme sürecinde gerçekleştirilen boyun eğme, siyasi korkutma, suikastler, acı ve baskıdan meydana gelen tekdüze bir katalog çıkıyordu.</p>

  <p class="calibre1">Bütün niyetler ve amaçlar açısından Sovyetler Birliği'yle Birleşik Devletler arasındaki Soğuk Savaş o gün başladı. Wisner'ın raporu OSS karargâhında büyük rahatsızlık yarattı ve bu rahatsızlık kısa sürede hükümetin kalanına da aksetti. Raporu okuyan pek çok yetkili için bu, en büyük korkularını doğruluyordu: Roosevelt yönetiminin umduğunun aksine savaş zamanındaki müttefiklik Stalin ve yardakçılarını yatıştırmamıştı. Romanya'daki (ve ardından Kızıl Ordu tarafından işgal edilen öteki ülkelerdeki) olayların da ortaya koyduğu gibi Sovyet komünizmini Doğu Avrupa'ya zorla yerleştirmeye kararlıydılar. Birleşik Devletlerin yeni bir düşmanı vardı.</p>

  <p class="calibre1">Wisner, bunların o sırada son yenilgisine yaklaşmakta olan Naziler'den farkı olmayan bir düşman olduğuna karar verdi. O kış sabahı Bükreş istasyonunda olanlar Doğu Avrupa'da Ruslar kontrolü ele geçirdikçe çeşitli şekillerde tekrarlanıyordu. Avrupa Yahudilerini katliama götüren trenler şimdi Sovyetler Birliği tarafından yüz binlerce insanı KGB'nin idam kilerlerine ya da köle işçi kamplarına taşımak için kullanılıyordu.</p>

  <p class="calibre1">Kimdi bu kurbanlar? Temelde, Stalin'in olası ya da değil, Sovyet hegemonyasına tehdit olabileceğini düşündüğü herkes. Romanya'da, Alman kanı taşıyan her bir Rumen vatandaşının Rumen insanlar dayattığı komünist rejim içim tehdit unsuru olduğuna karar vermişti. Sonuç olarak, on yedi ve kırk beş yaş arası bütün "Alman kökenli" Rumenler toplandı ve Sibirya'daki köle işçi kamplarına gönderildi. Tek suçu, Alman bir büyükanneye, hatta uzak bir Alman akrabaya sahip olmak olan 80.000 kadar insan yiyecek ve su olmaksızın yük vagonlarına tıkıldı. Günler sonra trenler Sibirya'ya ulaştıklarında neredeyse yarısı ölmüştü. Kalanlar da bir kaç ay içinde hayatını kaybetti.</p>

  <p class="calibre1">Bazı şartların bir araya gelmesi sonucu, Sovyetlerin Doğu Avrupa'daki boyun eğdirme ve hakimiyet kurma yöntemlerini tartışmasız en kapsamlı biçimde ve en uzun süre izleyen ABD ekibi olan VVisner'in OSS takımı böyle vahşetlere tanık olmak için en ön sıradan bilete sahipti. Wisner'in gördükleri ve raporlarına yazdıkları önem kazanacaktı; çünkü bunlar Amerikan istihbaratının Sovyet totaliterciliğinin ilerleyişini önce durdurmak, sonra da yenmek için açacağı büyük bir örtülü savaşa neden olacaktı.</p>

  <p class="calibre1">Bu savaş kırk yıldan fazla sürecekti. Birleşik Devletler kaybedecekti; ancak sonunda asıl zafer tarihin olacaktı. Sovyet komünizmi, Moskova'nın oluşturmak için epey çaba sarf ettiği Doğu Avrupa uydusuyla beraber tamamen ortadan kalkacaktı.</p>

  <p class="calibre1">Frank Wisner'in ömrü, bu tarihi olayı görmeye yetmeyecekti. Savaştaki ilk kayıplardan biriydi; olayların gelişmesiyle beraber, yakılmasına yardım ettiği yangın tarafından yutulmuştu.</p>

  <p class="calibre1">Pearl Harbor'a saldırıldığı gün, Frank Wisner henüz otuz iki yaşında, Mississippi doğumlu, Manhattan'daki bir güvenlik şirketinde çalışan bir avukattı. Sıkılmış bir avukattı; enerjik, yılmak bilmez bir adam olarak o sırada dünyanın temellerini sarsan olaylarda rol alması için yaratıldığına inanmıştı. ONI'ya başvurdu ama kısa zamanda bulduğu donanma istihbaratındaki işi de -masada oturup gemi konvoyu istihbaratının Almanların eline geçmesini önlemek için planlarla ilgili raporları sıraya dizmek- güvenlik şirketindeki işi kadar sıkıcıydı. Tanıdık bir Manhattanlı avukat olan dinamik William (Vahşi Bili) Danovan tarafından yürütülen OSS adında yeni bir Amerikan istihbarat teşkilatının varlığını duyunca transfer olmak için başvuruda bulundu.</p>

  <p class="calibre1">Kısa zamanda İstanbul gibi yabancı yerlerin entrikasında yeteneğinin geliştiğini fark etti. Wisner istihbarat işine bayılıyordu, ne kadar zorsa o kadar iyiydi. Eylül 1944'te Danovan ona en çok Wisner in entrika ve çifte muameleye olan yatkınlığına uyduğunu düşündüğü çetrefilli bir görev verdi. Bu, Wisner'in hayatını değiştirecek bir görev olacaktı.</p>

  <p class="calibre1">Ağustos 1944'te Romanya Kralı Michael, yönetimdeki faşist hükümete karşı bir darbe girişiminde bulundu ve Romanya'yı savaştan çıkarmak için Sovyetler Birliği'yle görüşmelere başladı. İyi niyetini kanıtlamak için birden bire bütün</p>

  <p class="calibre1">Almanlara ancak valizlerini toplayabilecek kadar süre tanıyıp ülkeyi terk etmeleri emrini verdi. Bu arada Batı'daki müttefikleriyle de bağlantıya geçip çoğunluğu Almanların yakaladığı batık pilotlar olan yaklaşık iki bin İngiliz ve Amerikalı savaş esirinin ülkelerine dönmeleri için düzenlemelerde bulunacak delegasyonlar göndermeye davet etti.</p>

  <p class="calibre1">Danovan'a göre, altın bir fırsat ele geçirilmişti. Wisner'e, Romanya'ya gidip Amerikalı savaş esirlerinin tahliyesini düzenleyecek olan bir kaç düzine askeri yetkiliden oluşan Amerikan Hava Birimi'nin başı kılığında çalışma görevi verilmişti. Birimin geri kalanı kılık değiştirmiş OSS ajanlarından oluşuyordu. İşlevleri üç aşamalıydı: (1) Amerikan esirleri Müttefiklere ulaştırmak, (2) Almanların alelacele bölgeyi terk ederken arkalarında bırakmış olabilecekleri her hangi bir Alman istihbaratını ele geçirmek, (3) bu kez Romanya'yı işgale girişecek olan Rusları sıkı gözetim altında tutmak.</p>

  <p class="calibre1">Bu son görev, Danovan'ın Sovyetler'in savaş sonrası niyetleri hakkında gittikçe derinleşen şüphelerinden kaynaklanıyordu. Şimdi Ruslar bir ülkeye el attıklarında neler olacağını, özellikle de yönetimdeki hükümeti kandırmak için kullanacakları gizli yöntemleri izleme fırsatı doğmuştu. Wisner'in bu alanda temkinle yol alması gerekiyordu; Danovan, Rusların işleri yürütme yollarıyla ilgili sessizce toplayabildiği bütün istihbaratı onlara müdahalede bulunmadan toplaması konusunda uyardı. Bu istihbarat, Danovan'ın Amerikan Hükümeti'nin üst kademelerini Sovyetler'in niyetleri konusunda uyardığı kendi izlenim yazılarına payanda olarak kullanılacaktı. Doğu Avrupa ülkelerinde çalışan öteki OSS istasyonlarına ve yetkililerine de benzer gizli talimatlar gönderilmişti.</p>

  <p class="calibre1">1944 Kasımı'nda Wisner ve birimi Bükreş'e ulaştılar ve varır varmaz bir istihbarat madenine rastladılar. Danovan'ın tahmin ettiği gibi Alman Abwehr ve SD'si yakmaya vakit bulamadıkları dağlarca belge bırakmışlardı: istihbarat raporları, Romanya'da kullandıkları köstebeklerin isimleri ve Doğu Avrupa'daki Sovyet istihbarat çalışmalarıyla ilgili öğrendikleriyle ilgili değerli malzemeler. Wisner Rumen hükümetiyle Amerikalı esirleri Bükreş'teki havalimanına götürmenin ayrıntılarını ve taşıma için gelecek uçakların iniş koşullarını konuşurken adamları da terk edilmiş Alman ofislerinde buldukları belge hazinesini yükleyeceklerdi.</p>

  <p class="calibre1">Bu belgeler, 1888 Amerikalı esirle birlikte Bükreş'ten havalanmıştı ama bu arada Wisner bir düşman edinmişti: KGB. Sovyet ajanları o ekim ilerlemekte olan Kızıl Ordu'nun hemen ardından gelmişlerdi ama Alman ofislerinde ancak boş dosya dolapları ve kasalar buldular. Almanların dosyaları ve kayıtları yakmaya vakit bulamadıklarının farkında olan KGB; hemen Wisner'in ekibi tarafından alındıkları sonucuna vardı. Wisner bu tür belgelerden haberinin olmadığını iddia etti ama Ruslar o kadar saf değildi. Wisner, izlenmeye değer bir adamdı.</p>

  <p class="calibre1">Ancak KGB'nin ilgisini asıl çeken konu, Stalin'in Kral Michael'in naip hükümeti ve onun demokrasi ve özgürlük söylemlerinden kurtulmak için kurduğu planda üzerine düşen roldü. Stalin'in Romanya'da istediği son şey demokrasiydi ve Wisner, Rusların isteklerini uygulamaya koyma yöntemlerinin eşsiz bir manzarasına tanık olmuştu.</p>

  <p class="calibre1">İlk adım kolaydı. Michael yeni hükümeti kurarken, üyeleri Romanya'nın farklı siyasi görüşlerini yansıtan bir bakanlar kurulu oluşturdu. Hiçbir siyasi kesimi gücendirmemek için komünistlere de hangi görevi istediklerini sordu. Cevapları yeterince mantıklı bir biçimde Adalet Bakanlığı'ydı. Ama yerel komünistlerin, KGB'den aldıkları emirlerle, istedikleri daha ötesiydi. İlkin, "düzeni koruma" kılıfıyla, komünizm karşıtlarının düzenlediği her hangi bir siyasi gösteri ya da toplantı olarak tanımlanan "rahatsızlıkları" dağıtma göreviyle bir araya getirilmiş serserilerden oluşan bir solcu birlik olan Milliyetçi Savunma Muhafızları nı kurdu.</p>

  <p class="calibre1">Adalet Bakanlığı görevi komünistlerin Romen istihbarat servisini ellerine geçirmelerini de sağladı. Almanlarla işbirliği yapanlar temizlendi, yerlerine teşkilatı komünist olmayan bütün liderler aleyhine kulaktan dolma bilgi toplayan yerel bir casusluk örgütüne çeviren komünistler getirildi.</p>

  <p class="calibre1">Wisner ve ekibi, Romanya'nın kaymak tabakasından komünistlerin Rumen hayatının neredeyse her aşamasına süzülüşlerini izlemelerine yardım edecek köstebekler edindiler. TİFO kod adı verilen Wisner raporları, her gece radyoyla OSS karargâhına aktarılıyordu. Başlangıçta bu raporlar Almanlar hakkındaki savaş dönemi istihbaratları çevresinde dönüyordu ancak bu belgelerin gönderilmesi üzerlerinde yazılacak yeni raporları gereksizleştiriyoniu. Zamanla, TİFO'nun raporları Wisner'in uyanık olduğu her saniye kafasını kurcalamaya başlayan meseleyle, yani Romanya'nın komünizme geçmesiyle ilgili olmaya başladı.</p>

  <p class="calibre1">Ülkenin dönüşümünde Sovyetlerin parmağının olduğunu bulmak Wisner'in OSS misyonu için pek çaba gerektiren bir şey değildi. Bükreş, pek çoğu Adalet Bakanlığı'na "danışmanlık" yapan KGB ajanlarıyla kaynıyordu. Bakanlık etki alanını genişletmekle meşguldü ve zamanla İçişleri Bakanlığı'nı da ele geçirdi. Bu önemli bakanlık ellerindeyken komünistler ve Sovyet danışmanlar artık bütün ülkenin kontrolünü ellerine almaya yönelebilirlerdi.</p>

  <p class="calibre1">Bütün komünizm karşıtlarını işbirlikçi damgasıyla toplayıp hapse atmak için mükemmel bir araç olan, bütün kurumları Almanlarla işbirliği yapanlardan temizlemek de İçişleri Bakanlığı'nın görevleri arasındaydı. İçişleri Bakanlığı yetkilileri suçlamaları kanıtlayan gizli bilgiler olduğunu ama ulusal güvenliği tehlikeye atmamak adına bu bilgileri açıklayamayacaklarını iddia ediyorlardı. Bu arada Sovyet askerleri de gayretli bir biçimde Romen petrol sahalarındaki aletleri söküp gemiyle Sovyetler Birliği'ne gönderiyorlardı. Geride kalmış Alman kuvveti olmadığından rahatsız edilmeksizin çalışıyorlardı; Wsner'in sonradan keşfedeceği üzere, Stalin, Alman kumandanlarla Rus ilerleyişine yakalanan iki Alman bölüğünün ülkeden kaçmasına izin verilmesi karşılığında Hitler'in Romanya'ya karşı saldırıya geçmeyeceğine dair Almanlardan güvence alması konusunda gizli bir anlaşma yapmıştı. (O Aralık ayında Müttefiklerin Romanya'da yok edildiğini sandıkları o iki bölük, Belçika'daki Bulge Savaşı'nda durumdan habersiz Amerikan askerlerinin karşısına çıkacaktı.)</p>

  <p class="calibre1">1944 sonlarında İçişleri Bakanlığı tarafından farklı temellerde yasal hale getirilen ve 1945 Ocağı'ndaki "Almanların" toplanmasıyla zirveye ulaşan Sovyetler Birliği'ne sürgünler başladı. Wisner daha da kötüsünün gelmekte olduğunu hissettiğinden ajanlarına Sovyet destekli hükümete sızma çabaları hakkında bilgi sağlayacak daha çok köstebek bulmalarını emretti. Ancak Wisner OSS'in oyunun tamamen dışında kaldığını çok geçmeden gördü: KGB'nin sadece Bükreş'te 1200 ajanı, şehirdeki aşağı yukarı bütün telefonlarda dinleme cihazı ve yerel komünistler arasından bulunmuş köstebekler ordusu vardı.</p>

  <p class="calibre1">KGB, Wisner ve Amerikalıların neyin peşinde olduklarını çok iyi biliyordu. Ruslar Wisner'in resmi görevi olan Balkanlar daki Amerikan savaş esirlerinin taşınmasının, asıl görevi olan Ruslar ve Romanya'yı ele geçirişleri hakkında istihbarat toplamak için sadece bir kılıf olduğunu biliyorlardı. Yunanistan'daki ingiliz etkisine karşı Romanya ve Yugoslavya'da Moskova'ya "egemen ses" olma hakkını tanıyan Churchill'le Stalin arasındaki bir anlaşma sayesinde Stalin bir düzine Amerikalının Romanya'da ne görmek istiyorlarsa onu görmelerine izin verebilirdi. KGB Amerikalıların ne yaptığını izlemekle ve köstebeklerinin kontrolünü ele geçirmekle tatmin oluyordu. Ve eğer Amerikalılar komünistlerin aç köstebekler gibi Romen hükümetinin altını kemirdiğini görmüşlerse ne olmuş? Romanya kimin umurundaydı?</p>

  <p class="calibre1">Wisner'in umurundaydı ve Sovyet pençesinin sıkılaştığını gördükçe raporları daha telaşlı bir hal alıyordu. 1945 Şubatında KGB "Ulusal Demokratik Cephe" adında yeni bir siyasi hareketin bayrağı altında büyük gösteriler düzenlemeleri için bir müfreze uzman komünist kışkırtıcı getirdi. Rumen halkının "kendine özgü" sesi olarak tanıtılan hareket, Bükreş sokaklarında eylem yapıp hükümette söz hakkı istiyordu. Olay çıktı ve uygun bir şekilde bir buçuk kilometre ötede duran Sovyet askerleri durdurmak için müdahale etti. İçişleri Bakanlığı "antidemokratik" güçlerin gösteriyi dağıtmaya çalıştıklarım iddia edip yeni bir tutuklama dalgası başlattı. (Aslında çıkan olaylar özellikle böyle davranmaları tembihlenen KGBliler'in işiydi)</p>

  <p class="calibre1">Kral Michael hükümete daha fazla komünist sokma talebine direnmişti; ama 27 Şubat 1945'te Stalin inatçı yabancı liderleri baskı altına alma konusunda en önde gelen canisi olan Dışişleri Bakan Yardımcısı Andrei Vyshinsky'yi gönderdi. Vyshinsky, Michael'la yaptığı bir görüşmede bizzat Stalin'in Romen hükümetinde daha fazla komünist istediğini vurguladı. Michael ne zaman bir şey söylemek istese Vyshinsky yumruğunu masaya vuruyordu. Sonunda hışımla odadan çıkıp arkasından kapıyı öyle sert çarptı ki kapı çatladı. Michael, binanın dışında "olağan devriye yürüyüşündeki" yüzlerce Sovyet askerini görebiliyordu. Kral durumu anladı ve bir kaç saat içinde komünistlerin hükümetteki çoğu bakanlığı ve komisyonu ele geçirmesini kabullendi.</p>

  <p class="calibre1">Sonrası zorbalığa giden yoldu. Mart 1945'te Michael yurt dışına kaçınca, komünistler hükümeti ele geçirdiler. KGB'li "danışmanların" delik deşik ettiği yeni hükümet bir baskı kâbusu başlattı. Binlerce Rumen, komünistlere muhalif olmalarının yalnızca "emperyalizmin ajanı" olmalarından kaynaklandığını itiraf etmeleri için yeni bir hapishaneler ve işkence evleri ağına sürüklendi. 24 aydan kısa bir süre sonra Romanya komünist bir devlet ve Sovyet satraplığı haline gelmişti. Bu sırada 282.000 Rumen tutuklanıp Sibirya'ya sürülmüştü (190.000'den fazlası orada, köle işçi kamplarında ölecekti). Kalan Romenlerin hayatlarıysa her tür "yanlış düşüncenin" bastırılması, ülke içindeki bütün hareketler üzerinde sıkı kontroller, ortaklığa zorlanma ve mecburi işçilikten ibaretti.</p>

  <p class="calibre1">Wisner'se ülkeyi terk edeli çok olmuştu. Eylül 1945'te OSS görünürdeki görevi savaş esirlerini ülkelerine geri götürme işi bittiği için çekilmişti. Ama Wisner'in Romanya'daki deneyimleri onda büyük bir değişikliğe neden olmuştu. Savaştan sonra hukuk mesleğine döndü ama aklında hep Romanya'da gördüğü dünyanın geri kalanını ele geçirme yolunda ilerleyen Sovyet putunun vahye benzer görüntüsü vardı, doğal olarak Güvenlik ve Takas Komisyonu tüzüğü gibi angaryalar için heves duymuyordu. Komünist tehdidiyle ilgili bir şeyler yapmak istiyordu. 1947'de Merkezi Haberalma Servisi (CIA) kurulduğunda şansı döndü. Kurucu üyelerinin çoğu -aralarında teşkilatın ilerideki şeflerinden biri olan Allen Dulles da vardı- Wisner'in Romanya'nın Sovyetleştirilmesiyle ilgili raporlarını okumuştu. Dulles, Wis<span class="italic">ner'i</span> CIA'e alma sürecinde ona "gözlerimizdeki perdeyi kaldırdın" demişti. Ama Wisner sadece yeni bir ajan olmayacaktı; CIA'in onun için çok daha büyük planları vardı.</p>

  <p class="calibre1">Temelde, bu planlar Doğu Avrupa'daki komünistleri geri püskürtme amacı güden gizli bir savaştan ibaretti. Birleşik Devletler, açıktan askeri müdahale içermeyen her yolla, komünist rejimler üzerinde nüfuz kullanarak, dengelerini bozarak, baskı altına alarak Sovyetler Birliği'yle başa çıkmak için her şeyi yapacaktı. Rejimleri, kurulma yöntemlerini kullanarak yıkacaktı.</p>

  <p class="calibre1">CIA bu amaca ulaşmak için yönetimi ve finansmanı kendisine ait olmasına karşın teknik olarak Dışişleri Bakanlığı'na bağlı bulunduğundan özellikle belirsiz bırakılmış bir ismi olan Politik Düzen Ofisi (OPC) örgütünü kurdu. Wisner OPC'nin başına geçirilir geçirilmez bir imparatorluk yaratmaya koyuldu. 1949'a gelindiğinde kendisi için çalışan 302 kişi ve 4.7 milyon dolarlık bir yıllık bütçesi vardı; 1952'de ise 2812 çalışanı ve 82 milyon dolar tutarında yıllık bütçesi vardı, CIA'in bütün bütçesinin yarısına sahipti.</p>

  <p class="calibre1">OPC'nin olağanüstü büyümesinin CIA içindeki önemi daha fazla değildi. Wisner'in gizli savaşı Sovyetler Birliği aleyhindeki Amerikan karşı saldırısının keskin ucunu temsil ediyordu. Süper güçler arasındaki doğrudan askeri yüzleşmeyi düşünülemeyecek boyutlara getiren nükleer silahlarla dolu bir dönemde Wisner'in çalışmaları Amerika'nın Sovyet tehdidine verdiği cevaptı.</p>

  <p class="calibre1">Wisner buna "muhteşem Wurlitzer" demeyi tercih ediyordu, her türlü politik yöntemi içeren tam güçle yapılan bir saldırıydı: propaganda, rüşvet, baskı, yanlış bilgilendirme, ajan sızdırma, sabotaj ve komünizm karşıtı sürgünlerin (yazık ki çok sayıda Nazi savaş suçlusu bu gruba dahil) desteklenmesi. Wisner, Doğu ve Batı Avrupa'da çizgi ötesi gerilla işlevi görecek Batı Avrupa'nın Sovyet işgaline uğraması halinde Sovyet askeri kuvvetlerini epey uğraştıracak, Wisner' in yarattığı gizli ordu kaşeleri taşıyan bekleme halinde çok sayıda yeraltı grubu örgütlemişti.</p>

  <p class="calibre1">Enerjik Wisner bu devasa yatırımı yürütmek ve hep yeni fikirler üretmek (Doğu Avrupa'ya propaganda kitapçıkları dağıtmak için bir balon filosu gönderme fikri gibi) için günde yirmi dört saat çalışıyordu. Ama Wisner ne denerse denesin, hiçbir şey işe yaramıyor gibi görünüyordu. Doğu Avrupa'daki komünist rejimlerin dengesini bozmak için yapılan her girişim başarısızlığa uğruyordu, üstelik bazen çok feci şekilde.</p>

  <p class="calibre1">Wisner'e göre, OPC'nin ana işlevi Doğu Avrupa'da insanları isyana kışkırtıp rejimleri devirtmeye yetecek kadar hoşnutsuzluk yaratmaktı. Ancak çok geçmeden anlaşıldığı gibi, OPC'nin karşılaştığı sorunlar -devasa iç güvenlik sistemleri, en ufak devinimi bile duymak için kulaklarını açmış bekleyen KGB ve hepsinden önemlisi Kızıl Ordu'nun varlığı-Wisner'in umduğu kadar kolayca üstesinden gelinir şeyler değildi.</p>

  <p class="calibre1">Wisner'in asıl ağırlık verdiği alan olan Romanya ilk dersi verdi. 1947'deki CIA ajanları, komünist rejime sızma ve onun dengesini bozmanın ilk aşaması olarak geniş bir anti-komünist ağı oluşturmak için çok fazla çaba sarf etmişlerdi. Ağ, kısa sürede KGB tarafından fark edilmiş, Amerikalılar bir miktar yanlış bilgiyle şaşırtıldıktan sonra toplanıp yok edilmişti.</p>

  <p class="calibre1">Benzer şekilde, Macaristan'daki aynı amaca yönelik bir girişim de KGB karşı casusluğuna kurban gitmişti; sadece bir gün içinde komünist rejimi devirecek antikomünist koalisyon hükümeti için CIA tarafından bir araya getirilen 102 kişi yakalanmıştı.</p>

  <p class="calibre1">Wisner'in zor yoldan öğrendiği gibi bir polis devletinde gizli faaliyetler yürütmek kolay değildir, hele de bu devlet çekirdekten yetişmiş bir gizli polis kuvveti olan KGB'nin ajanlanyla ve yüz binlerce Sovyet askeriyle kaynıyorsa. Bu ders en acı şekilde Polonya'da öğrenilmişti.</p>

  <p class="calibre1">1950'de Polonya gerçek bir OPC zaferini simgeliyor gibiydi. Zafer, Özgürlük ve Bağımsızlık Hareketi adında bir örgütün Polonya dilindeki kısaltması olan WIN'in adıyla anılıyordu. Londra'daki ana Polonyalı göçmen hareketi olan Polonya Politik Konseyi'yle işbirliği içinde çalışan WIN OPC'nin yardımıyla 1947'den beri Polonya içinde büyük bir yeraltı hareketi örgütlüyordu. 1950'ye gelindiğinde WIN 500 aktif ajana, 20.000 "kısmen aktif' ajana ve bunların dışında batıya doğru bir Sovyet istilasının gerçekleşmesi durumunda Sovyet hattının ardında gerilla olarak savaşmaya and içmiş 100.000 adama sahipti.</p>

  <p class="calibre1">Grubun, liderlerini II. Dünya Savaşı öncesinde ve sırasında hem Almanlara hem de Ruslara karşı partizan olarak savaşmış antikomünistler olarak tanıyan Londra'daki Polonyalıların da doğruladığı başarısı Wisner'e onu genişletmek için daha fazla kaynak ayırması konusunda cesaret verdi. Kaçakçılık ve paraşüt yoluyla Polonya'ya para, askeri malzeme ve radyo araç gereçleri gönderildi. 1952'ye gelindiğinde Wisner WIN'in artık komünist rejimi tek başına devirebilecek noktaya çok yakın olduğunu düşünüyordu. Sonra, felaket patlak verdi.</p>

  <p class="calibre1">1952 Aralığında Polonya devlet radyosu, kaçakçılıktan duyduğu tatmini güçlükle engelleyerek WIN'in kurulduğu ilk andan beri KGB'ye bağlı bir uydu örgüt olduğunu duyurdu. Radyo kanalının açıklamasına göre 1947'de küçük WIN hareketi KGB tarafından yok edilmişti. Liderleri ailelerinin idamıyla tehdit edildiklerinden işbirliği yapmaya razı olmuşlardı. Sonraki beş yıl boyunca, WIN'in başarısını doğrulamak için Polonya'ya gizlice gelen bir OPC ajanına gösterilmek üzere bütün bir yeraltı "hükümeti" yaratan incelikli bir oyun da dahil olmak üzere pek çok hileyle OPC'yi kandırmışlardı.</p>

  <p class="calibre1">Stalin'in WIN hakkındaki gerçekleri açıklamaktaki amacı belliydi: kötü yabancılara karşı vatandaşları "koruma" kisvesi altında Doğu Avrupa'da daha fazla baskı yapılmasını haklı çıkarmak için kullanılacaktı. Yıldırılmış Doğu Avrupalılar bile ancak bu kadar baskıya dayanabilirken Doğu Alman işçiler 1953'te isyan ettiklerinde Wisner OPC'nin sonunda başardığını sanmıştı. Ama Sovyet tankları isyanı bastırdı, bu, Wisner'in büyük akınının merkezindeki zayıflığın yanında hafif kalan bir olaydı: Doğu Avrupa'da geniş Sovyet askeri kuvvetleri bulundukça bu rejimlerin içerden yıkılması için gerçekten umut yoktu. Sovyetler Birliği'nin buna asla izin vermeyeceği gün gibi aşikârdı ve bu kararlılığını destekleyecek askeri adalelere sahipti. II. Dünya Savaşı sonrasında Doğu Avrupa'nın Sovyet denetimi altına girmesi büyük ölçüde gerçekleşmişti çünkü komünist tehdidi diş kazandıracak geniş Sovyet askeri gücü daima mevcuttu.</p>

  <p class="calibre1">Ne yazık ki Wisner bu gerçeği anlayamadı. Çabaları Macaristan'da bir faciaya yol açacaktı. OPC yıllarca Macarlara başlarındaki zorbaları devirmeleri doğrultusunda cesaret veren propaganda yayınları yapmak da dahil olmak üzere baskının en çok hüküm sürdüğü Doğu Avrupa ülkesi olan Macaristan'da iş başında olmuştu. 1956'da başardılar, popüler bir çıkış, komünist hükümeti devirip yerine komünist olmayan bir yönetim getirdi. Ancak Moskova'nın böyle bir isyanın başarıya ulaşmasına göz yumup öteki Doğu Avrupa ülkelerine ilham vermesine izin vermesinin imkânı yoktu. Sovyet askerleri isyanı zalimce bastırdılar. OPC propaganda yayınlarında yayılan beklentilerin aksine ABD'nin askeri müdahalede bulunup III. Dünya Savaşını başlatmaya hiç niyeti yoktu.</p>

  <p class="calibre1">Wisner canını dişine takıp Macar isyancıları kurtarmak için bir ABD askeri müdahalesinin yapılmasına destek bulmaya çalıştı ama Ortadoğu'daki krizle (İsrail, Fransa ve İngiltere Mısır'ı işgal etmişti) meşgul olan ve Macaristan'a yapılacak hiçbir askeri müdahalenin o bölgedeki kaygı verici Sovyet gücü karşısında şansı olmadığını bilen Amerikan hükümeti hiçbir şey yapmamaya karar verdi. Wisner kızgınlık içinde Avusturya-Macaristan sınırında durup güvenliğe kaçmaya çalışan isyancıların avlanıp makineli tüfekle öldürülmelerini izledi. Yeniden Ocak 1945'e dönmüştü, hatta o zamankinden de kötüydü.</p>

  <p class="calibre1">Bu deneyim Wisner'ı çok sarsmıştı. Sinirlerinde çökme oldu ve altı ay işe dönmedi. Ancak başka bir çökme daha yaşadı ve 1961'de CIA'den emekli oldu. Hiçbir ilaç tedavisi hissettiği korkunç öfkeyi ve suçluluğu aklından silemezdi.- Bu savaşı korkunç bir kötülüğe karşı koymak için başlatmıştı ama tam kazandığı sandığı anda her şey yerle bir olmuştu.</p>

  <p class="calibre1">Wisner bu yükün artan işkencesi altında 1965'te bir sabah bir silah alıp beynini dağıttı. Ölümünden önce sadece savaşı için canını vermeyi isteyen bir "iyilik askeri" olarak anılmayı istedi.</p>

  <h2 class="calibre7" id="sigil_toc_id_24"><span class="bold">ALBAY VE HAVACI BAYAN</span></h2>

  <p class="calibre1"><span class="calibre4">MANDA ADALARI'NDA CASUSLUK 1922-1937</span> <span class="italic"><span class="calibre4">Anlaşılmaz Bir Çelişki</span></span></p>

  <p class="calibre1">Kocasına yazdığı son mektubunda "başarısızlık kadınlara daha çok azim vermelidir" diyordu. Yenilgiyi asla kabul etmeyen bir kadının genelde iyimser olan mektubundaki bu ilginç şekilde kötümser sözler mezar taşına yazılacaktı.</p>

  <p class="calibre1">Amelia Earhart, bu mektubu 1937'de dünya çevresindeki uçuşunun son ayaklarından birine başlamak için uçağına binmeden az önce yazmıştı. Uçuşunu asla tamamlayamayacaktı; Pasifik Okyanusu'nda bir yerlerde kayboldu- ve havacılık tarihinin en büyük gizemlerinden biri haline geldi.</p>

  <p class="calibre1">Bu olaylı uçuştan yaklaşık altmış yıl kadar sonra bile başına ne geldiği bilinmiyor. Ona olanlar aynı zamanda bir casusluk gizemidir de; çünkü Earhart'ın son uçuşu entrikalarla doluydu. Onlarca yıl, Earhart'ın korkunç şekilde yanlış giden işe yaramaz bir Amerikan istihbarat görevinde bir şekilde rol aldığı yolunda aralıksız dedikodular, ipuçları, başı görünüp ucu gelmeyen işaretler ortaya çıktı durdu.</p>

  <p class="calibre1">Hiç kimse Earhart gizeminin bu en entrikalı yönünü aydınlatmayı başaramadı; ama hikayeye daha geniş bir bağlamda bakıldığında çıkarılabilecek pek çok sonuç var. Söz konusu bağlam, parlak bir deniz müfreze subayının trajik kaderinin, zengin bir adamın yatının ve Amerikan istihbaratının hâlâ sürmekte olan bir saplantısının bir araya gelmesiyle oluşuyor.</p>

  <p class="calibre1">Hawaii ve Filipinler arasında Orta Pasifik'te binlerce kilometre kareye yayılmış yüzlerce mercanada ve volkanik adacık Manda Adaları diye anılıyordu. Aslında, üç ayrı takım ada olarak biliniyorlardı: Marshallar, Carolineler ve Marianalar. Bir zamanlar Almanya'nın imparatorluk amaçlarının doruk noktasını simgeliyorlardı; ama bu uzak koloniler 1914'te Japonya Almanya'ya savaş ilan ettiğinde ellerinden çıktı. Parlak bir ganimetti: sarf edilen çok az askere ve paraya karşılık Japonya Güney Pasifik'teki kendi imparatorluk hedeflerinin altını çizen dev bir Pasifik imparatorluğunu güvence altına almıştı.</p>

  <p class="calibre1">Japonya'nın Pasifik'teki egemenliğinin en büyük rakibi olan ABD'yi kaygılandıran da tam olarak buydu. Japonlar, adalarda manda yönetimi kurmak için Milletler Cemiyeti'nin onayını almıştı ama pek az insanı kandırabilmişlerdi: Japonya'nın manda yönetiminin gerektirdiği gibi gelecekte ada halklarına bağımsızlıklarını vermek gibi bir niyeti yoktu.</p>

  <p class="calibre1">Pasifik haritasına şöyle bir bakmak, Amerika'nın yeniden canlanmakta olan Japonya'nın Manda Adaları'nın kontrolünü ele geçirmesinden neden kaygı duyduğunun anlaşılması için yeterlidir. Japonlar bu adaları silahlandırıp üzerlerinde askeri hava alanları ve donanma üsleri kurmaya kalksalardı, Güney Asya'ya yaklaşanları ve Hint okyanusu'na geçişi kontrol altına alırlardı. Japonya'yla Birleşik Devletler arasında savaş çıkması halinde Manda Adaları Japonya için, Hawaii ve Filipinler'i almalarını ve tüm Pasifik iletişim hatlarını kontrol etmelerini sağlayacak batması imkansız bir uçak gemisi sağlamış olacaktı.</p>

  <p class="calibre1">Milletler Cemiyeti'nin mandacılık kurallarına göre, Japonya'nın Manda Adaları'nı silahlandırması yasaktı ama Amerikalılar adalardan rahatsız edici haberler duymaya başlamışlardı. Ticari gemi kaptanlarının bildirdiğine göre, Japonların bütün ziyaretçileri caydırmaya yönelik ve adalar çevresinde kimsenin seyahat etmesine izin vermeyen sıkı güvenlik önlemlerini uygulamaya koymuşlardı. Yerliler arasında büyük tersaneler ve hava alanları inşaatlarına ilişkin fısıltılar dolaşıyordu. Her gün botlarla Japon işçilerin geldiği söyleniyordu.</p>

  <p class="calibre1">1920'ye gelindiğinde Manda Adaları donanma istihbaratının bütün zamanını alan bir saplantı haline gelmişti. Japonların adaları birer istihkam haline getirdiğine inanan ONI neler olup bittiğini öğrenmek için Mikronezya yerlileri arasından köstebekler edinmeye çalıştı; ama bütün bu çabalar aşılması imkansız Japon güvenliği karşısında başarısızlığa uğradı. Truk, Peleliu ve Saipan gibi adaların üzerine karanlık bir esrar perdesi çöktü- Bu isimler, yirmi yıl sonra tarihte yankılanacaktı.</p>

  <p class="calibre1">Esrarı çözmeye kararlı olan ONI, Manda Adalarıma sızabilecek ve orada olup biteni ortaya çıkarabilecek bir ajan aramaya başladı. Böyle bir ajanda aranan özellikler belliydi: askeri üsleri belirleyip üzerlerinde değerlendirme yapabilecek askeri deneyime sahip, bölgeyi iyi bilen, yakalanmadan tek kişilik bir casusluk harekatını yürütebilecek biri aranıyordu. Nihayet ONI birini buldu: ABD Donanma Müfreze Yarbayı Earl Hancock Ellis.</p>

  <p class="calibre1">ONI Ellis'i seçerek çok parlak bir ajana kavuşmuştu, ama bu ajan aynı zamanda kusurlara da sahipti. Bu kusurlar bir istihbarat felaketine yol açacaktı ve bütün işi bir trajediye çevirecekti.</p>

  <p class="calibre1">Arkadaşlarının "Pete" diye seslendikleri Ellis 1900'de on yedi yaşındayken kırdaki hayatın zorluklarından kaçmak için Donanma Müfrezesi'ne katılan Kansaslı bir çiftlik çocuğuydu. I. Dünya savaşı başladığında, bütün Amerikan ordusundaki en parlak kurmay subaylarından biri sayılıyordu ve özellikle yaptığı harekat planlarıyla dikkat çekiyordu. Geleceğin yönetici kadrosunda olacağına kesin gözüyle bakılıyordu.</p>

  <p class="calibre1">Savaştan sonra Pasifik'te ve Japonya'da pek çok görevde hizmet verdi. Bölgeyi çok sevdi ve boş zamanının çoğunu buradaki ülkeleri ve insanları bütün yönleriyle incelemeye ayırdı. Ancak Ellis'in salt askeri bir beyni vardı ve çalışmaları Japonya ile Birleşik Devletler arasında gelecekte çıkabilecek bir savaşla ilgili sorulara saplanmış jeostratejik bir bakış açısının süzgecinden geçiriliyordu. Japonya'ya yaptığı bir iş seyahati onu Japon ordusunun Amerikalılarla nihaî bir karşılaşmaya niyetli olduğuna inandırmıştı, bu yüzden vaktinin çoğunu Birleşik Devletlerin böyle bir savaşı nasıl kazanacağını düşünmekle geçiriyordu.</p>

  <p class="calibre1">Ellis, Manda Adaları'nın gelecekteki savaşta zaferin anahtarı olacağına inanmıştı. O savaşı, hangi taraf Manda Adaları'nın kontrolünü eline alırsa o taraf kazanacaktı, öyleyse Amerikan zaferinin en temel gereği o adaları Japonlardan almaktı. Uzun bir incelemeden sonra, düşüncelerini <span class="italic">Mikronezya'daki İleri Üs Harekatları</span> başlığı altında dikkat çekici ölçüde ileri görüşlü bir çalışmada topladı. Bu çalışma, Amerikalıların nispeten daha önemli adaları ele geçirip, ötekileri de hava ve deniz kuvvetiyle yalıtacakları kapsamlı bir harekatın ana çizgilerini veriyordu. Öncelik, Amerikalıları Japonların ana adalarına saldırıda bulunabilecek kadar yaklaştıracak adalardaydı. Bu harekatı başlatmak için Amerikalılar askerlerini denizde de savaşabilen özel paletli araçlara bindirip hem suda hem de karada hareket edebilen kapsamlı bir savaş gücü geliştirmek zorundaydılar. Yirmi üç yıl sonra adaları ele geçiren ve Japonya'ya saldırırken kullanılan üsleri sağlayan Amerikan "Ada Sekişi" harekatını şaşırtıcı bir tutarlılıkla tahmin eden bir öngörüydü bu.</p>

  <p class="calibre1">Ellis'in çalışması onu cesaret isteyen bir iş için görevlendiren ONI'nin dikkatini çekti. Ellis, sivil kılıkta Manda Adaları'na sızacak ve Japon askeri gelişmelerinin boyutlarını belirleme amacıyla ayrıntılı bir araştırma yürütecekti. Uzmanlık alanı göz önüne alındığında, Ellis böyle zor ve tehlikeli bir görev için mükemmel bir tercih gibi görünüyordu.</p>

  <p class="calibre1">Ancak pek çok açıdan da olabilecek en kötü tercihti. Yazık ki Ellis, parlak zekasına rağmen alkol bağımlısıydı. Üstleri zekasının nimetlerinden yoksun kalmamak için sorununu sürekli örtbas ediyorlardı. Sonuçta Ellis daha da kötüye gitti. Üstelik akut zihinsel dengesizlik belirtileri göstermeye başlamıştı: Bir keresinde, Filipinler" deki bir partide sohbetten sıkılınca tabancasını çıkarıp masadaki tabaklara ateş etmişti. Aynı zamanda içki alışkanlığı yüzünden ağırlaşan bir böbrek rahatsızlığı olan nefrit hastalığı vardı.</p>

  <p class="calibre1">Yine de göreve gönderildi. 1922'nin başlarında New York ithalat ihracat dünyasında yeni ve gizemli bir şirket kendini gösterdi. Ancak Hughes Ticaret Şirketi biraz farklıydı. Bütün gün ofiste oturup dergiler okuyan ve ara sıra gelen telefonlara bakan bir sekreterden başka çalışanı yoktu.</p>

  <p class="calibre1">Hughes Ticaret Şirketi ONI'ye ait bir paravan şirketti. Sekreteri dışında tek personeli şirket kayıtlarına göre şirket adına kurutulmuş hindistan cevizi işinin Pasifik'teki düzenleyicisi olan Bay E. H. Ellis'ti. Ancak Bay Ellis kurutulmuş hindistan cevizi işiyle ilgili pek bir şey yapmıyordu, Yokohama'ya ulaştıktan sonra Manda Adaları'na gidecek bir Japon yolcu gemisine binmek için müthiş bir içki alemine daldı ve kendini hastanede buldu. Telaşa kapılan ONI, birdenbire Ellis'in göreviyle ilgili endişe duymaya başladı; içki sorununun kötüleştiği çok açıktı ve bu her yönden bir güvenlik riskiydi.</p>

  <p class="calibre1">ONI Ellis'e iyileşir iyileşmez Birleşik Devletler'e dönmesini emretmeyi planlıyordu ama o daha önce hastaneden kaçtı. Ancak iki ay sonra küçük bir botla Manda Adaları'ndan bazılarının çevresinde dolaşırken görüldü. Karşılaştığı herkese kurutulmuş hindistan cevizi işinde olduğunu söylemişse de o iş dalının pek az tam zamanlı çalışan tüccarı olduğundan herkes E. H. Ellis'in olduğunu söylediği kişi olmadığını anladı. Tabi Japonlar da; böylece onu yakından takip etmeye başladılar.</p>

  <p class="calibre1">1922 Aralığın'da Jaluit adlı küçük adada çalışan Protestan bir misyoner hasta bir Amerikalıya bakması için ada sakinleri tarafından uyandırıldı. Bu Ellis'ti. Misyoner bir doktor buldu, Ellis de birkaç hafta içinde iyileşti. Kurutulmuş hindistan cevizi işiyle uğraştığmı söyledi ama misyonerin de fark ettiği üzere peşinde her adımını izleyen bir alay Japon vardı. Aylar sonra 12 Mayıs 1923'te Palau Adası'nda ölü bulundu.</p>

  <p class="calibre1">Tuhaf bir casusluk gizemi ortaya çıkmıştı. Japonlar Tokyo'daki Amerikan elçiliğine Ellis'in ölümünü bildirmek için dokuz gün beklediler. Sonra, kuşkuları daha da artıracak biçimde, Ellis'in cesedinin alınması için bir Amerikan gemisinin Manda Adaları sularına gönderilmesine izin vermeyi reddettiler. Amerikalı diplomatlarla uzun uzun pazarlık ettikten sonra nihayet tek bir Amerikalının Palau'ya gidip Ellis'in cenazesini yerel mezarlıktan çıkarmasını ve Birleşik Devletler'e geri götürmesini kabul ettiler. Ellis'in vasiyeti gereği cenazesinin yakılması gerekiyordu, Japonlar aynı Amerikalı'nın cenazeyi yakıp külleri bir porselende geri getirmesine izin vermeyi de kabul ettiler.</p>

  <p class="calibre1">Bu iş için seçilen Amerikalı 17 yıllık, tecrübeli bir denizciydi ama ONI onu bir casusa çevirdi. Ellis'in Palau'da ne kadar süre kaldığı, öldüğünde yanında hiç belge olup olmadığı ve ilgi çekebilecek başka her konuda bilgi toplaması emredilmişti. Ayrıca ada çevresindeki herhangi bir inşaat belirtisine karşı da gözlerini açık tutması söylenmişti.</p>

  <p class="calibre1">Denizci Palau'ya ayak basar basmaz ada sakinlerine ve misyonere sorular sormaya başladı. Onlar da Ellis'in ölümünden önce hiç hastalık belirtisi göstermediğini ve Japonların onu yakın takibe aldıklarını söylediler. Japonların onu zehirlemiş olmalarından şüpheleniyorlardı. Misyonerinse çok daha rahatsız edici bir istihbaratı vardı: Ellis küçük botuyla günübirlik geziler için terk ettiği adada bir süredir kalıyordu. Aylarca, kimseye göstermediği bir sürü kağıt, defter ve deniz haritası biriktirmişti. O öldükten sonra Japonlar hepsini almışlardı.</p>

  <p class="calibre1">Denizci, artık gittikçe sıkılaşan Japon gözetimi altında Ellis'in cenazesini aldı, yaktı ve porseleni Birleşik Devletlere götürmeye hazırlandı. Ancak kendisini almaya gelecek geminin varışından yalnızca bir kaç saat önce kendini çok hasta hissetmeye başladı. Japonlar hasta denizciyi Yokohama'daki, Amerikalıların da ona gözatmayı planladıkları hastaneye götürmeyi teklif ettiler. Ama tam denizci hastane odasına sokulmuşken, 1 Eylül 1923'te büyük bir deprem Japonya'yı sarstı. Yokohama'daki hastane yıkılarak hastalarının çoğunun ölümüne neden oldu. Palau'da gizemli bir biçimde hastalanan Amerikalı denizci de kurbanlar arasındaydı.</p>

  <p class="calibre1">İki Amerikalının ölümüyle birlikte Manda Adaları yine esrara gömülmüşlerdi. ONI başka harekatlar yürütmeyi de denedi; ama ağır Japon güvenliği en temel istihbaratın bile toplanmasını engelliyordu. ONI'nin denediği hiçbir şey işe yaramıyor gibi görünüyordu, bu da ONI'nin yoğun Japon güvenliğinin sadece saklayacak önemli bir şeyleri olduğu anlamına geldiği yolundaki öngörüsünü ateşliyordu. Sonraki on yıl boyunca ONI başarısızlığa uğramaya devam etti. Sonra, zengin adam geldi.</p>

  <p class="calibre1">Franklin Roosevelt, pek çok ilgi alanının yanı sıra bir casusluk tutkunuydu; rahatlamak için casusluk romanlarını yutarcasına okurdu ve casusluk dünyasından birilerinin yanında oturup gerçek hayat hikayeleri dinlemekten daha çok sevdiği hiçbir şey yoktu. Aynı zamanda bilgi akışı için daha resmi kanallara paralel giden geri kanallar oluşturmayı seven sırlarla dolu bir adamdı.</p>

  <p class="calibre1">En sevdiği gayrı resmi kanalı "Oda" adında casusluk dünyasına amatör olarak girip çıkan ve bu alanla ilgili ufak tefek şeyler toplayan zengin arkadaşlardan oluşan bir gruptu. En önde gelenleri, <span class="italic">Narwhal</span> adında büyük bir okyanus yatı olan New Yorklu finansçı Vincent Astor'du.</p>

  <p class="calibre1">Roosevelt'in sağ kolu ve en yakın arkadaşlarından biri olan Astor, Roosevelt'in kendisinden isteyeceği her şeyi yapmaya hazırdı.<a id="filepos555433"></a><sup class="calibre10"><small class="calibre8"><a href="#filepos563770"><span class="calibre8">1</span></a></small></sup> 1935'te, eski bir donanma müsteşarı olan Roosevelt'in aklında bir rica vardı. Astor'un yatıyla uzak yerlere uzun yolculuklar yapmayı sevdiğini bilen Roosevelt arkadaşına Pasifik'e gitmesini, özellikle de Manda Adaları çevresini görmesini önerdi.</p>

  <p class="calibre1">Astor görev bilinciyle hemen kabul etti, ama <span class="italic">Narwhal</span> çok sıkı güvenliğe sahip bir bölgeye girmenin fazla gösterişli bir yoluydu. Dahası, Astor parlak bir finansçı olsa da tersane inşaatı ve askeri hava alanları gibi şeyler hakkında pek bir şey bilmiyordu. ONI'nin yakından ilgilendiği bazı adalara yaklaşmayı basarsa bile baktığı şeyin ne olduğunu anlayıp anlayamayacağı tartışma götürür bir meseleydi. Başka bir yolun bulunması gerektiği çok açıktı. 1937'de başka bir fırsat kendini gösterdi. Tıpkı Ellis olayı gibi bu da trajediyle noktalanacaktı.</p>

  <p class="calibre1">"Bulaşıkları yıkadığımdan daha iyi uçuyorum" derdi Amelia Earhart uçmakla ilgili saplantısından küstahça söz ederken. Tıpkı Earhart'ın kendisi gibi bu sözler de zekice ve kendini küçümseyen bir havaya sahipti, bunlar dikkate değer bir kadının iki özelliğiydi.</p>

  <p class="calibre1">Ellis gibi Earhart da Kansaslı'ydı. Aile servetini içip bitiren alkolik bir babanın kızı olarak yine de geçmişinin üstesinden gelmeyi ve kaderin cilvelerine bağışıklığı olan garip bir serinkanlılığa sahip olmayı başarmıştı.</p>

  <p class="calibre1">1928'de Boston'da otuz bir yaşındaki bir sosyal hizmetler çalışanı olarak sıkılmıştı ve değişiklik istiyordu. Bir gün, bir gazetede yayıncı George P. Putnam tarafından koyulmuş Atlantik'ten karşıya direk bir uçuşta yolcu olarak uçmayı kabul edecek bir kadın arandığından bahseden bir ilanı fark ettiğinde hayatı değişti. Dönemin acemi havacılık teknolojisi göz önüne alınırsa, (Lindbergh'in kendisine yol göstermesi için sadece ucuz bir pusulası vardı) uçuş çok tehlikeliydi.</p>

  <p class="calibre1">Earhart uçuş için başvuran iki düzine kadın arasındaydı. Putnam onu ilk gördüğü anda, daha çok pazarlama nedenlerinden dolayı seçmişti. Uçuşun amacı havacılığı halka mal etmekti, Lindbergh'in yarı tanrı konumunu dikkate alarak, Putnam Earhart'm Lindbergh'e çarpıcı şekilde benzemekle kalmayıp aynı çekici utangaçlığa sahip olduğunu görmekten büyük zevk aldı. içgüdüsünün ödülünü, Earhart uçuşu başarılı bir şekilde tamamlayıp ulusal kahraman haline geldiğinde aldı. Kadınların oy verme hakkını kazanmasından sadece sekiz yıl sonra gerçekleşen Earhart'ın uçuşu Amerika'daki kadınlar için yeni bir şafağı simgeliyordu.</p>

  <p class="calibre1">Atlantik aşırı uçuş Earhart'ın kalbini havacılığa kaptırmasına neden oldu ve hemen uçuş dersleri almaya başladı. 1931'de Atlantik'i tek başına geçti, bu onu uluslararası bir olay ve bütün bir kadın neslinin ilham kaynağı yaptı. Onu havacılıkla tanıştıran kişi George P. Putnam en ateşli hayranları arasındaydı. Birbirlerine aşık oldular ve Earhart evlenme teklifini kabul etti; ama ancak Putnam, "evlilik halini katlanılmaz bulursa" boşanma hakkı tanıyan bir belgeyi imzaladıktan sonra.</p>

  <p class="calibre1">Earhart, kendisini tüm zamanların en ünlü kadın havacısı yapan bir dizi havacılık ilkini gerçekleştirdi. 1937'de beklenmedik bir meydan okuma planladı: dünya çevresinde tek mürettebatı bir kılavuz kaptan olan bir uçakla uçmak; korkutucu, binlerce kilometrelik aşamalardan oluşan 40500 kilometrelik bir yolculuk. Zamanının dünya çapındaki en iyi uçağı olan bir Lockheed Electra'yla uçacaktı*.</p>

  <p class="calibre1">Sonradan olanların ışığında temelde uzun mesafe havacılığının olabilirliğini göstermeye yönelik bir halk gösterisi olan bu güya ticari uçuş için Earhart'ın Beyaz Saray'dan aldığı olağandışı yardım dikkat çekicidir. Çünkü Roosevelt uçuşun Pasifik aşırı aşaması için, uçuş rotası üzerinde Howland Adası'na özel bir hava alanı yapılmasını ve sahil güvenliğin</p>

  <p class="calibre1">Ne ilginçtir ki, uçağı Earhart'ın uçuşu için düzenleyen, Clarence (Kelly) Johnson adında sonradan U-2 ve SR-71 casus uçaklarını tasarlayan parlak ve genç bir Lockheed mühendisiydi.</p>

  <p class="calibre1">radyo işaretleri ve benzeri yardımlarda bulunmasını emretmişti.</p>

  <p class="calibre1">Roosevelt'in olağandışı yardımının Eleanor Roosevelt'in Earhart'la arasındaki yakın dostlukla çok az ilgisi vardı; asıl amaç, Earhart'ın kılavuz kaptanı Fred Noonan'la ilgiliydi. Alkol bağımlılığı yüzünden işten atılan eski bir Pan Am kılavuz kaptanı olan Noonan, Pasifik üzerindeki uçuşlarda ONI'ye ara sıra ufak tefek iyilikler yapan çok sayıda Pan Am çalışanından biriydi. Şimdi ondan yeni bir iyilik isteniyordu. Uçuştaki işlevinin özel ayrıntıları hiçbir zaman açıklanmadı; ama uçuşun Güney Pasifik'teki Japonlara ait, ONI'nin daima ilgisini çekmiş olan bazı alanlara yakın rotasıyla bir ilgisi olduğu belliydi.</p>

  <p class="calibre1">Earhart'ın bu özel istihbarat düzenlemesinin farkında olup olmadığını tahmin etmek zor. Her halükarda 2 T emmuz 1937'de Howland'a yapacağı 3750 kilometrelik bir uçuş için Yeni Gine'deki Lae'den havalandı. Ama asla oraya ulaşamadı: Kalkışından 15 saat sonra Howland, kendisinden adayı (deniz seviyesinin sadece beş metre üzerindeki küçük bir kayalık) görmekte zorluk çektiğini bildiren son radyo verisini aldı. Bundan başka hiçbir şey duyulmadı. Earhart ve Noonan kaybolmuştu.</p>

  <p class="calibre1">Tarihin en geniş deniz araması Roosevelt'in emriyle başlatıldı. Donanma gemileri ve uçaklar Pasifik'in 450.000 km'sini taradı, ama hiçbir şey bulunamadı. Sonunda hiçbir şey göremeden bakılan bir haftanın ardından arama sona erdirildi.</p>

  <p class="calibre1">Takip eden yıllarda sadece akıbeti -ve onun olası casusluk ilişkisi- hakkında arkası kesilmek bilmeyen ipuçları vardı. Amiral Chester W. Nimitz yıllar sonra "gerçek hikaye hayal gücünü zorluyor" dedi. Nimitz ayrıntıya inmeyecekti,</p>

  <p class="calibre1">Roosevelt'in hazine sekreteri Henry Morgenthau da bir gün Eleanor Roosevelt'e söylediği "Umarım bunu hiçbir zaman halka açıklamam gerekmez. Pek hoş bir hikaye değil" sözünün anlamını açıklamayacaktı. Earhart'm annesi 1948'de kızının Roosevelt için "gizli bir görev" üstlendiğini söyledi ama o da ayrıntıya inmedi.</p>

  <p class="calibre1">Putnam 1944'te bir ordu istihbarat subayı olarak sesin karısına ait olup olmadığını belirlemesi için Japonya'nın propaganda yayın aracı Tokyo Gülü'nün kasetlerini dinlemesi istendiğinde bizzat esrara dahil oldu.</p>

  <p class="calibre1">Böyle garip bir göreve ne ilham vermiş olabilirdi? Bu fikir, ABD kuvvetleri savaş sırasında Japonlara ait Manda Adaları'nı ele geçirip de 1937'de Japonlar tarafından rehin alınan, sonra da Japonya'ya götürülen beyaz bir kadın ve adamdan bahseden yerli adalılara rastladıklarında ortaya çıkmıştı. Japonlar kendi adlarına böyle bir olayın gerçekleştiğini inkar ettiler.</p>

  <p class="calibre1">Savaş, Manda Adaları'yla ilgili üzücü bir şekilde ironik gerçeği ortaya koymuştu. Savaştan önceki bütün o Japon güvenliği gücü değil <span class="italic">zayıflığı</span> gizlemek içindi. Japonya adaları silahlandırmamıştı; ama bu gerçeği Amerikalılardan gizlemek istemişti; Manda Adaları'nda Pearl Harbor sonrasına kadar ciddi askeri yapılanma gerçekleşmemişti. Amerikan istihbaratı sonradan çok sayıda Amerikalının hayatına mal olan bu yapılanmadansa habersizdi. Amerikalılar neredeyse tamamen kör bir şekilde işgal etmişlerdi.</p>

  <p class="calibre1">Tarawa ve Peleliv gibi kanlı noktalarda ödenen ağır bedel istihbarattaki başarısızlığın bedelinin her zaman kanla ödendiği gerçeğini tekrar gözler önüne serdi.</p>

  <p class="calibre1"><sup class="calibre10"><small class="calibre8" id="filepos563770"><a href="#filepos555433"><span class="calibre8">1</span></a></small></sup></p>

  <p class="calibre1"><span class="calibre4">Bir ricası suç işlemeyi de içeriyordu. 1934'teki Federal İletişim Yasası Birleşik Devletler’deki telgraf yoluyla yapılan iletişime müdahalede bulunulmasını ya da ifşa edilmesini suç kapsamına aldı. Yasa, Birleşik Devletlerden çıkan ya da Birleşik Devletler’e giren bütün yabancı iletişime düzenli bir şekilde dalan Amerikan şifre çözücüler için bir engeldi. Ek olarak, ticari kablo şirketleri Amerikan ticari kablolarını kullanan yabancı elçiliklerin şifreli telgraflarının kopyalarını getiriyorlardı. Şirketler de bunu yapmayı durdurunca şifre çözücüler Roosevelt’e başvurdu. O da Western Union’un yöneticilerinden olan Astor’a kopyaların gelmeye devam etmesini sağlamasını söyledi yasayı ihlal ederek.</span></p>

  <div class="calibre1" id="calibre_pb_4"></div>
</body>
</html>
