<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Parasal Zeka (Paranızı Zenginliğe Dönüştürmenin Yolları)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos313025" class="calibre20"><span class="calibre11"><span class="bold">EV SAHİBİ OLMANIN PÜF NOKTALARI</span></span></p><p class="calibre15"><span class="italic">Zenginlik, prensiplere sahip olmakla ilgilidir. Zengin olduğunuzda</span></p><p class="calibre15"><span class="italic"> prensiplere sahip olmak kolaydır. Önemli olan, zengin</span></p><p class="calibre15"><span class="italic"> olmadan önce de prensiplerinizin olmasıdır.</span></p><p class="calibre15"><span class="italic">Ray Kroc</span></p><p class="calibre8"> Şu ana kadar olan bölümde ağırlıklı olarak tasarruftan ve tasarrufun öneminden bahsettim. Buradan sonrasında kemer sıkma politikalarına son verip biraz da para harcayacağız. Ortalama bir insanın hayatı boyunca yaptığı iki büyük harcama vardır, bunlardan biri ev, diğeri otomobil. Bu yazımda ev sahibi olmanın püf noktaları üzerinde duracağım. Ev sahibi olmadan önce bireysel yatırımcının izlemesi gereken dört yol vardır:</p><div class="calibre16"> </div><ul class="calibre17"><li value="1" class="calibre18">Alışveriş araştırmasını yapmak</li><li value="2" class="calibre18">Seçim kararını vermek</li><li value="3" class="calibre18">Satın almak</li><li value="4" class="calibre18">Satın alım sonrası işlemlerini tamamlamak</li></ul><p class="calibre6"><span class="bold">Alışveriş Araştırmasını Yapmak</span></p><p class="calibre8">Ev sahibi olmaya karar verdiniz. Yalnız ev sahibi olmaya kara vermek yeterli değil, niçin bir ev sahibi olmak istediğiniz de en az o karar kadar önemlidir. Yatırım amaçlı olarak mı satın almak istiyorsunuz, yoksa kendiniz yaşamak için mi? Satın almak istediğiniz ev sizin için bir istek mi, yoksa ihtiyaç mı? Canım evden zarar mı gelir, al gitsin diye düşünenleriniz olabilir. Ancak ihtiyaç olmadığı halde ev sahibi olunduğunda, likiditeniz bu durumdan zarar görür ve paranızı eve bağladığınız için karşınıza çıkabilecek yatırım fırsatlarından mahrum kalabilirsiniz. Daha somutlaştırmak gerekirse, eğer yeni mezun bir öğrenci iseniz, çalışmakta olduğunuz bir işiniz ve henüz yüksek olmayan bir pozisyonunuz ve maaşınız varsa, yeni kariyer fırsatlarına açıksanız ve yurt dışında yüksek öğreniminize devam etme gibi idealleriniz varsa kira sizin için daha anlamlı olabilir. Çünkü yeni iş fırsatlarına açık olmanız taşınmanızı gerektirebileceği gibi, başka bir ülkede yüksek öğrenim görme kararınız da taşınmanızı gerektirir. Eğer kredili olarak ev sahibi olduktan sonra işinizi değiştirmek ya da yurtdışına çıkmak durumunda kalırsanız, geride kalan kredi borçları ve yeni bir hayat kurmanın getireceği çifte yükü kaldırmakta güçlük çekebilirsiniz. Yeni evli bir çiftseniz, çocuğunuz yoksa ve eşlerin her ikisi de çalışıyorsa bu durumda yine ev almaktansa kirada oturmak daha esnek bir yaşam sunabilir. Ancak küçük çocukları olan bir çiftseniz, çocuklarınızın finansal ve sosyal ihtiyaçlarınız karşılayabilmek, onların yaşadığı yere kendini ait hissetmesi ve finansal güvenlik açısından ev almanız daha anlamlı olabilir.</p><p class="calibre9"> Ev sahibi olmanın sizin için bir ihtiyaç olduğuna karar verdiniz. Peki sırada ne var? İhtiyacınızı karşılayabilmek için elinizdeki alternatifleri değerlendirmelisiniz. Şehir içinde bir apartman dairesi mi istiyorsunuz yoksa şehrin merkezinden uzakta bir müstakil ev mi? Site ortamında güvenliği ve sosyal imkanları olan ama bunun karşılığında bir kiranın yarısı kadar aidat ödediğiniz bir ortamda mı yaşamak istiyorsunuz, yoksa bir kooperatife mi üye olmak istiyorsunuz? Ne tür bir evin sizin ihtiyaçlarınızı en iyi şekilde karşıladığının kararını verdikten sonra yapılması gereken bütçenize uygun olup olmadığının kararının verilmesidir. Eğer satın almayı düşündüğünüz ev bütçenize uygunsa bir sonraki aşamaya geçebilirsiniz. Bütçenize uygun değilse biraz daha üzerinde çalışmanız gerekiyor.</p><p class="calibre6"><span class="bold">Seçim Kararını Vermek</span></p><p class="calibre8">Ev satın alma ile ilgili araştırmanızı yaptıktan sonra sıra fiyat ve özellik araştırması yapmaya geliyor. Satın almak istediğiniz evin fiyatı nedir? Aynı fiyata hangi tür emlak sahibi olabiliyorsunuz, daire, kooperatif, yazlık, yalı, müstakil ev ya da yazlık? Oda sayısı ne? Eğer apartman dairesi ise kaçıncı kat? Isıtma sistemi doğalgaz mı, kalorifer mi, kombi mi, yerden ısıtma mı ya da soba mı? Binanın yaşı ve metrekaresi nedir? İkinci el mi, sıfır mı? Bütün bu genel özelliklerin yanı sıra sizin bir evden beklediğiniz kendi ihtiyaçlarınıza yönelik özellikler olabilir, bunları da listeye ekleyebilirsiniz. İhtiyaçlarınızı birebir karşılayan bir ev bulmanız kolay olmayabilir, bu durumda sizin için en önemli olan özelliklere öncelik verebilirsiniz. Özelliklerine göre emlak fiyatlarını karşılaştırdığınızda hangilerinin pahalı, hangilerinin ekonomik olduğu hakkında sağlıklı bir fikir sahibi olabilirsiniz. </p><p class="calibre6"><span class="bold">Satın Almak</span></p><p class="calibre8">Ev konusundaki seçiminizi de yaptıktan sonra sıra onu satın almaya geliyor. Satın almadan önce yapılması gereken ilk iş pazarlıktır. Bu konuda gayri menkul danışmanları da bana hak vereceklerdir, pazarlık payı olmayan ev yok denecek kadar azdır. Aynı zamanda eğer nazınızı geçirebildiğiniz ve sürekli çalıştığınız bir gayri menkul danışmanınız varsa borçlanacağınız kısmı bankaya değil de direk ev sahibine borçlanmanız sizi faiz ve kredi yükünden kurtarabilir. Bu nadiren mümkün olmakla birlikte eğer ödemenin büyük bir kısmını nakit yapabiliyorsanız, imkansız değildir. Emlakın fiyatını müzakere edip anlaşmaya vardıktan sonra, finansmanı nasıl sağlayacağınıza karar vermelisiniz. Kendiniz mi finanse edeceksiniz, kredi mi kullanacaksınız yoksa her ikisini de mi yapacaksınız? Finansman konusunda bankanız ile görüştükten sonra onlar de onay veriyorlarsa ya da sorunsuz olarak kendiniz karşılayabiliyorsanız artık sorun kalmamıştır. Bu durumda tapu dairesine gidip satış işlemini tamamlayıp, evinize sahip olabilirsiniz. </p><p class="calibre6"><span class="bold">Satın Alım Sonrası İşlemlerini Tamamlamak</span></p><p class="calibre8">Satın alma işlemlerini tamamladıktan sonra yeni gayri menkulünüzle ilgili herhangi bir problemle karşılaşırsanız ya da dairenizde sizin beklemediğiniz ve satış esnasında size bildirilmemiş olan bir problemle karşılaşırsanız hemen gayri menkul danışmanınızla irtibata geçmenizi tavsiye ederim. Çözülebilecek bir sorun olduğunda çözümünde size yardımcı olacaktır. Çözülmeyecek bir problem varsa evin iadesine kadar gidebilecek bir süreç başlayabilir ama bu tür olaylar yok denecek kadar az yaşanır. </p><p class="calibre9">Ev satın alma sürecini aşağıdaki şekilde tablo haline getirerek özetleyebiliriz:</p><div class="mbppagebreak" id="calibre_pb_29"></div>
</body></html>
