<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Parasal Zeka (Paranızı Zenginliğe Dönüştürmenin Yolları)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre13"><span class="calibre2">ÖNSÖZ</span></p><p class="calibre14"><span class="italic">İnsanoğlunun konuşmadığı bir gün vardır;</span></p><p class="calibre15"><span class="italic"> ama para harcamadığı bir gün yoktur. </span></p><p class="calibre8"> Yıllar önce, en çok yaptığımız ve hayatımızı en çok etkileyen konularda özel bir eğitim almadığımızı söylerdim. Bunların başında da konuşma gelirdi. Konuşmak hayatımızı en derinden etkileyen eylem olduğu halde, çok azımız bu eylemi geliştirmek üzere bir eğitim almıştır. Konuşmak deyince sunum yapmaktan değil, günlük konuşmalardan söz ediyorum. Ancak aradan zaman geçtikçe, hayatımızı konuşmaktan daha çok etkileyen bir konuda hiç bilgimiz olmadığını fark ettim. Bu konu para idi. Hiç konuşmadığımız günler var; ama hiç para harcamadığımız gün, hatta an yok. Bu satırları okurken para harcamadığınızı düşünebilirsiniz; ama evinizdeki buzdolabınız, oturduğunuz binanın otomatları sürekli para harcıyor. </p><p class="calibre9"> Hayatımızı kazanmak için meslekler, beceriler öğreniyor ve çalışıyoruz; ancak kazandığımız parayı ne yapacağımız konusunda bir öğrenim görmüyoruz. </p><p class="calibre9"> Elinizde tuttuğunuz kitap, yaşamınızda radikal değişiklik yapabilecek bir kitaptır. Belki bugüne kadar okuduğunuz kitapların içinde en önemlisi. İster yüz TL’niz olsun; ister yüz bin TL’niz; bu parayı en etkili şekilde değerlendirmenize, çoğaltmanıza yardım edecek bir sistem kurmanıza katkı sağlayacak bilgiler var. </p><p class="calibre9"> Kişisel finans ve para yönetimi konusundaki bu kitap, zenginliğin garantili üç-beş yolu gibi sihirli formüller önermiyor. Amerika Birleşik Devletleri ve Avrupa’daki üniversitelerde lisans ve lisans üstü programlarda anlatılan bilimsel bilgileri günlük yaşamda uygulanabilir bir formatta sunuyor. </p><p class="calibre9"> Parasal Zeka öncelikle, bir seminer içeriği olarak dünyaya geldi. Özellikle ABD’deki eserleri, lisans ve lisans üstü ders kaynaklarını, zengin ve başarılı insanların biyografilerini inceleyerek bu seminer içeriğini geliştirdik. Değerli dostum ve çalışma arkadaşım Hakan Turgut ile bu programı Boğaziçi Üniversitesi Mezunları Derneği’nde birlikte sunmaya başladık. Programın içeriğinin ilk uygulama denemelerini de kendimizde yaptık. Kendi hesabıma harika sonuçlar aldığımı belirtmek isterim. Parasal Zeka’nın bana kazandırdığı öncelikler sayesinde, odağımı para kazanmaktan yatırım yapmaya çevirdim. Parasal Zekâ sadece sizinle ilgili değil, aynı zamanda ailenizle de ilgili. Ailemle Parasal Zekâ’nın ilkelerini paylaştım ve onların da paraya olan yaklaşımları değişti. Örneğin, alışveriş yaparken güzel bir şey görünce Arat ailesinin üyeleri hemen şu soruyu soruyorlar: "İstiyor muyum, ihtiyacım mı var?" Eğer ihtiyacımız varsa alıyoruz. Yok sadece istiyorsak, çok güzelmiş deyip günümüze devam ediyoruz. Bu yaklaşımların sonucu ise, tasarruf edebildiğimiz ve yatırım yapabildiğimiz için istediğimiz büyük şeylere erişebilmemiz oldu.</p><p class="calibre9"> İnsana en çok huzur veren şey, borcunun olmaması ve çalışmadığı zaman kendini geçindirecek bir tasarrufunun bulunmasıdır. Eğer bir de size her ay ödeme yapan bir yatırım geliriniz varsa keyfinize diyecek olmaz.</p><p class="calibre9"> Parasal Zekâ’da okuyacaklarınız sizi ekonomik açıdan zenginleştirecek, huzura kavuşturacak, doğru karar almanızı sağlayacak. Elbette yazılanları uygulayacak olursanız. </p><p class="calibre9"> Yüzlerce seminer katılımcımız bize kendi ekonomik hayatlarındaki olumlu değişiklikleri bildiriyorlar. Sizin iyi haberlerinizi de bekliyoruz.</p><p class="calibre9"> Hepinize sağlıklı, mutlu, ahlaklı, her alanda yeni öğrenmelerle dolu ve ekonomik refah içinde bir yaşam diliyorum.</p><p class="calibre9"> Melih Arat</p><p class="calibre9"> Floransa, 24 Eylül 2005</p><div class="mbppagebreak" id="calibre_pb_5"></div>
</body></html>
