<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Parasal Zeka (Paranızı Zenginliğe Dönüştürmenin Yolları)</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos382938" class="calibre20"><span class="calibre11"><span class="bold">EV OTOMOBİL SİGORTASI YAPTIRIRKEN İZLENMESİ GEREKEN STRATEJİLER</span></span></p><p class="calibre15"><span class="italic">Bir yatın yıllık masraflarının ne kadar olduğunu soran birinin</span></p><p class="calibre15"><span class="italic"> yat alacak parası yok demektir.</span></p><p class="calibre15"><span class="italic">J.P. Morgan</span></p><p class="calibre8"> Sigortanın birçok çeşidi olmasına rağmen özellikle hayatımızda yer alanlar ev ve otomobil sigortaları olduğu için bu ikisinden bahsedip bu bölümü tamamlayacağım. Daha ayrıntılı bilgi için <a href="http://www.parasalzeka.com"><span class="calibre12"><span class="underline">www.parasalzeka.com</span></span></a> adresinden faydalanabilirsiniz. </p><p class="calibre9"> Ev sigortalarını teminat altına aldığı riskler açısından değerlendirecek olursak kendinizi yangına, hırsızlığa, depreme, patlamalara ya da evde oluşabilecek beklenmedik hasarlara karşı güvence altına alabilirsiniz. Ülkemizde 1999’da yaşanan acı deprem felaketinden sonra zaten emlak sahiplerinin sigorta yaptırması zorunlu hale getirildi. Emlak sigortasının zorunluluk olduğu için değil, gerekli olduğu için insanlarımız tarafından yaptırılmasını tercih ederdim. Zorunlu ya da değil, evinizi sigortalatmaya karar verdiniz. Bu durumda bazı insanlar ne kadarlık bir teminata ihtiyacı olduğunu bilemeyebiliyor. Bu konuda %80 kuralı geçerlidir. Sahip olduğunuz mülkün en az %80’ini karşılayabilecek kadar bir teminata sahip olmalısınız ki beklenmedik bir durumla karşılaştığınızda eski evinizin yerine yenisini koyabilesiniz. Doğru olan, evinizin değerini içindeki mobilya ve varsa değerli eşyalarla birlikte hesaplayıp, sonuçta ortaya çıkacak olan rakam kadar bir teminata sahip olmaktır. Daha az bir teminata sahip olduğunuzda risk gerçekleşirse aradaki farkı kendiniz ödemek zorunda kalabilirsiniz. Daha fazla teminat almanız durumunda ise gereğinden fazla prim ödemek durumunda kalırsınız. Konut sigortalarında dikkat edilmesi gereken bir diğer husus da enflasyon etkisidir. Sahip olduğunuz konutun değeri zaman içinde yükselebilir. Dolayısıyla teminat miktarını belirlerken enflasyonun etkisini de göz önünde bulundurmakta fayda vardır.</p><p class="calibre6"><span class="bold">Emlak Sigortanızın Primlerini Düşük Tutmanın Yolları</span></p><div class="calibre16"> </div><ul class="calibre17"><li value="1" class="calibre18">Evinizde kurulu bir güvenlik sistemi ya da yangına karşı duman dedektörü varsa ödeyeceğiniz prim düşer.</li><li value="2" class="calibre18">Eğer sahip olduğunuz bütün sigorta poliçeleri için aynı acente ile çalışırsanız daha düşük fiyat alabilirsiniz.</li><li value="3" class="calibre18">Primlerinizi aylık taksitler halinde değil de yıllık ve peşin olarak ödemeniz durumunda daha ekonomik fiyata daha yüksek teminatlar alabilirsiniz.</li><li value="4" class="calibre18">Karşılaştırmalı alışveriş yapar ve birkaç acenteden birden teklif alırsanız daha iyi bir fiyat verebilirler.</li></ul><p class="calibre6"><span class="bold">Hasarla Karşılaşmanız Durumunda Yapmanız Gerekenler</span></p><div class="calibre16"> </div><ul class="calibre17"><li value="1" class="calibre18">Hasardan sigortacınızı mümkün olduğunca çabuk haberdar etmelisiniz.</li><li value="2" class="calibre18">Hasar tespiti yapılana kadar evinizde herhangi bir tamirat yaptırmamalı eşyaların yerlerini değiştirmemelisiniz.</li><li value="3" class="calibre18">Zarar gören eşyalarınızın ayrıntılı bir listesini yapıp sigortacınıza sunmalısınız.</li><li value="4" class="calibre18">Hasar için yapılacak her türlü kayıt ve masraflara dair belgeleri düzenli olarak tutmalısınız.</li></ul><p class="calibre8">Ev sigortasından sonra diğer önemli bir sigorta çeşidi de otomobil sigortasıdır. Hemen her gün işimize gitmek için otomobil kullanırız. 2004 ve 2005 yılında ülkemizde kredili otomobil satışlarında rekor üstüne rekor kırıldı. Gün geçmiyor ki yollarda bir kaza olayına şahit olmayalım. İstanbul’da yaşayan biri olarak zaman zaman kelle koltukta iş yaptığımızı düşünüyorum! </p><p class="calibre9">Otomobil sigortasının fiyatını belirleyen bazı faktörler vardır:</p><div class="calibre16"> </div><ul class="calibre17"><li value="1" class="calibre18">Otomobilin Cinsi: Sahip olduğunuz otomobil motor hacmi büyük jip ya da spor bir otomobil ise normal bir otomobile göre daha fazla prim ödersiniz.</li><li value="2" class="calibre18">Sürüş Tarzınız: Otomobilinizle ne kadar az kilometre yol giderseniz o kadar az prim ödersiniz.</li><li value="3" class="calibre18">Yaşadığınız Yer: Kaza riskinin daha yüksek olduğu şehirlerde sigorta primleri kırsal alanlara göre daha yüksek olamaya meyillidir.</li><li value="4" class="calibre18">Kişilik Özellikleriniz: Otomobil sigortasının fiyatı belirlenirken kişilik özellikleriniz de hesaba katılır. Bekar bir gencin risk analizi yapıldığında evli ve çocukları olan birine göre kaza yapma ihtimali daha yüksek olduğundan primi daha yüksek hesaplanır. Kim demiş evlilik kötü diye!</li></ul><p class="calibre6"><span class="bold">Otomobil Sigortanızın Primlerini Düşük Tutmanın Yolları</span></p><div class="calibre16"> </div><ul class="calibre17"><li value="1" class="calibre18">Farklı sigorta şirketlerinin tekliflerini kıyaslayın ve karşılaştırmalı alışveriş yapın.</li><li value="2" class="calibre18">Eğer kaza yapmadan bir yıl ya da fazlasını geçirdiyseniz hasarsızlık indiriminizi talep edin.</li><li value="3" class="calibre18">Nakit ödeme yaparsanız yaklaşık yarı yarıya daha ucuz teklifler alabilirsiniz.</li><li value="4" class="calibre18">Kullanacağınız otomobili satın alırken size çok yük olmayacak vergileri olan ve şartlarınıza en uygun olan aracı alın.</li><li value="5" class="calibre18">Aracınızın alarmı varsa ya da aracınızı park edebileceğiniz garajınız varsa bu imkanlarınız için ek indirimlerden faydalanabilirsiniz.</li></ul><div class="mbppagebreak" id="calibre_pb_37"></div>
</body></html>
