<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx184"></a><a id="a3"></a>II</h1>
<p class="p8">Sayın dinleyiciler,</p>
<p class="p8">Geçen haftaki konuşmamın bir yerinde, bugünkü Batı dillerinin birer ölü dil olarak kullandıkları Latince ve Yunanca ile yakınlıkları üzerinde durmuştum. Gerçekten de onlar bir ailedir. Diller de, insanlar gibi aileler halinde yaşarlar. Size bugünkü konuşmamda dil ailelerinden söz edeceğim ve bu konudan, Türkçenin niteliği ve başka dillerle ilişkisi bakımından yararlanmaya çalışacağım.</p>
<p class="p8">Dil bilginleri, çeşitli diller arasındaki benzerlikler üzerinde durarak, bunların aynı bir dilden geldikleri varsayımını, kuramını ortaya atmışlardır. Gerçekten de, birbiri ile ilgisiz, birbirine uzak bulunan diller arasındaki kimi benzerlikler şaşırtıcıdır. Sözgelişi, İran nerde, İngiltere nerde! Ama Farsça ile İngilizcenin benzerliği göze batacak gibi. Örneğin Farsçadaki &quot;peder&quot;, İngilizcede &quot;father&quot; olmuş çıkmış, &quot;birader&quot;, &quot;brother&quot;, &quot;mader&quot;, &quot;mother&quot; olmuş... Dahası var, Farsça &quot;tu&quot;, &quot;sen&quot; demek, Fransızcada da öyle, ufak bir söyleyiş ayrımı ile Fransızlar &quot;tu&quot; diyorlar. Farsçada &quot;tu est&quot;, &quot;sensin&quot;, Fransızlar ise &quot;es&quot;i &quot;e&quot; okuyarak &quot;tu es&quot; diyorlar. Şu &quot;est&quot; &quot;dır&quot; cevher fiili, İngilizcede &quot;is&quot;, Almancada &quot;ist&quot; olmuş.</p>
<p class="p8">İşte sayın dinleyiciler, dil bilginleri bunun gibi benzerlikler üzerinde durarak bu dillerin aynı kaynaktan doğup dallanmış, çeşitlenmiş diller olacağı kanısına varmışlar ve bu dillere &quot;Hint-Avrupa dilleri&quot; adını takmışlar. Sanskritçeden tutun da, Hindistan'da konuşulan eski ve yeni diller, İslav dilleri, Yunanca, Latince ve Latinceden çıkma diller bu aileye giriyor, bugünkü Avrupa dilleri.</p>
<p class="p8">Bu diller arasındaki bir başka benzerlik üzerinde daha duralım: &quot;Sad&quot; Farsçada &quot;yüz&quot; demek. Fransızcada &quot;cent&quot;. Dil bilginleri bu iki benzer sözcüğü temel alarak Hint-Avrupa dillerini &quot;satem&quot; dil topluluğu ve &quot;centum&quot; dil topluluğu diye ikiye ayırmışlar. Böylece dallandırmışlar Hint-Avrupa dil ailesini. Hint dillerini, Farsçayı, İslav dillerini birinci topluluğa, geri kalan Batı dillerini öteki dil topluluğuna sokmuşlar.</p>
<p class="p8">Başka bir dil ailesine geçelim, Arapça ile Yahudi dillerine bakalım. Onların arasında da göze çarpan benzerlikler var. Sözgelişi, Araplar &quot;selâm&quot; diyorlar, Yahudiler &quot;şalom&quot;, Araplar &quot;Allah&quot; diyor, Yahudiler &quot;Eli&quot;. Arapların &quot;elif&quot; dedikleri alfabenin ilk sesi, ilk harfi, eski bir semitik dil olan Fenike dilinde &quot;alef'dir, &quot;öküz&quot; anlamına gelir, o harfin biçimi öküzün başından alınmadır. Eski Yunanlılar bu alfabe işaretini Fenikelilerden alarak ona &quot;alfa&quot; demişler. &quot;Beta&quot; da öyledir. Fenike alfabesinden alınmadır. Yakın Doğu'da, Önasya'da konuşulan eski ve yeni diller-Sümerce bir yana bırakılacak olursa-hep bu dil ailesindendir. Habeşçe de öyle. Bunlara &quot;Ivrit dili&quot; (Yahudi dilleri) yahut &quot;Semitik diller&quot; deniyor. Semitik dillerle akraba olan &quot;Ham&quot; dilleri, bugün Kara Afrika'da konuşulan dilleri içerir.</p>
<p class="p8">Görüldüğü gibi sayın dinleyiciler, Türkçe bu iki aileden de değil. Dil bilginleri, buna bakarak, Hint-Avrupa dillerinden de, Semitik ve Hâmi dillerden de ayrı bir &quot;Türk dilleri&quot; ailesinin bulunduğunu saptamışlar. Buna &quot;Türk-Hun dilleri&quot; de denir.</p>
<p class="p8">Konuşmamın başında da söylediğim gibi, Avrupalılar, birer ölü dil olarak kullandıkları, kendi terimlerini ürettikleri Yunanca ve Latince ile dil akrabalığı içindedirler. Oysa bizim dilimizi, Türklerin İslâm olmalarından sonra var gücü ile doldurmuş bulunan Arapça ile Türkçe aynı dil ailesinden değil.</p>
<p class="p8">Bu ayrılık, dilimizin ses ve söz yapısında yığınla uyuşmazlık doğmasına neden olmuştur. Hele okullarımızdan Arapça öğretimin kalkmasından sonra bu uyuşmazlık birtakım söyleyiş güçlüklerine yol açmış bulunuyor. Bugün özellikle gençlerimizin yaptığı birtakım söyleyiş yanlışlarının çoğu, dilimizde kalmış olan Arapça sözcüklerle ilişkilidir. Bir örnek üzerinde durayım: Gençlerimiz şu &quot;hatıra&quot; sözcüğünü, son hecesini uzatarak &quot;hatırâ&quot; diye söylemektedirler. Oysa &quot;hatıra&quot; sözcüğünün ilk hecesi uzun, öteki heceleri kısadır. &quot;Hatırâsına&quot; değil, &quot;hatırasına&quot; dememiz gerekir. Ama bu güçlüğü ortadan kaldıracak en kestirme yol, en köklü çare, o &quot;hatıra&quot; sözcüğünü bırakıp &quot;anı&quot; demektir. İki hecesi de kısa bir sözcük &quot;anı&quot;.</p>
<p class="p8">Bu örnekler çoğaltılabilir, ama bu işi biraz daha ileriye bırakalım da, diller arasında bir başka açıdan yapılmış olan başka bir bölümleme üzerinde daha duralım. Türkçenin dünya dilleri içindeki yerini belirlemek amacımız. Böylece hangi sözcüklerde söyleniş bakımından yanlışlara düşüyoruz, niçin düşüyoruz, kendiliğinden ortaya çıkacak.</p>
<p class="p8">Biz şimdi gelelim o ikinci bölümlemeye. Bu da, dillerin sözcük yapıları göz önüne alınarak yapılmış bir bölümlemedir sayın dinleyiciler. Diller gene üçe ayrılıyor bu bölümlemeye göre: &quot;Tek heceli diller&quot;, &quot;bükünlü diller&quot;, &quot;eklemli diller&quot;. Tek heceli dillere örnek Çincedir, bu dilde bütün sözcükler tek hecelidir. Siyam dili de öyle. Bükünlü dillere gelince, bunlar sözcük köklerinin biçim değiştirdikleri dillerdir. Başka bir deyişle, bu dillerdeki kökler, önek alır, araek alır ve böylece değişikliğe uğrar.</p>
<p class="p8">Bükünlü diller topluluğunda, az önce söylediğimiz birbirinden ayrı dil aileleri arasında bir karışma oluyor. Bu kez bakıyorsunuz, Arapça onunla aynı dil ailesinden olmayan Hint-Avrupa dilleriyle benzeşiyor. Gerçekten de, Arapçada sözcük kökleri, Hint-Avrupa dillerinde olduğu gibi, önek alarak biçim değiştirirler. Bu konuşmada Arapça ile Türkçenin karşılaştırılması üzerinde duracağımız için, örneklerimizi Arapçadan getirelim.</p>
<p class="p8">Sözgelişi, şu Arapça sözcüklerde kökü bulmak, Arapça okumamışlar, en azından Arapça alfabeyi bilmeyenler için çok zordur: &quot;Cami&quot;, &quot;mecmua&quot;, &quot;cuma&quot;, &quot;cemaat&quot;... Bu sözcüklerde gerçi hep aynı ses kulağımıza çarpıyor, bunlar da &quot;ce&quot;, &quot;me&quot;, &quot;a&quot; sesleri. O dört sözcüğün kökünde bu sesler var, bunlar o sözcüklerin kökünü oluşturmuştur. Ama biz bunların Latin alfabesiyle yazılışında kökleri açık seçik olarak göremeyiz, kiminin başına, kiminin ortasına başka sesler karışmıştır. Demek ki, Arapça sözcük ailelerini tanımak bizim için olanaksızdır. Hele o sözcüklerde Arapça bir &quot;ayın&rdquo; sesi, harfi var ki, onu kendi alfabemizde gösteremiyoruz. Böyle olunca, dilimize girmiş Arapça sözcüklerde yanlışlar yapmamız olağanlaşır. Sözgelişi &quot;cami&quot; sözcüğünün sonunda, bizim göremediğimiz o &quot;ayın&quot; ünsüzü var, ama biz o sözcüğe tümleç eki getirdiğimizde &quot;ayın&quot;ı hiç hesaba katmıyoruz. &quot;Camisi&quot; deyiveriyoruz. Bunu başka bir örnekle daha iyi belirtebileceğimi sanıyorum. &quot;Mevzu&quot; sözcüğünün sonunda da o &quot;ayın&quot; sesi var. Ama biz ona tümleç eki getirdiğimiz zaman, &quot;mevzuu&quot; dememiz gerekirken, &quot;mevzusu&quot; diyoruz. Yanlıştır bu. Eğer &quot;mevzu&rdquo; sözcüğünü kullanmaz, onun yerine Türkçe &quot;konu&quot; dersek böyle bir yanlıştan kurtulur ve anadilimizle anlaşmış oluruz. Böyle yaptığımız için, bize &quot;Güzel Türkçemizi bozuyorsunuz&quot; diyenlere hak vermek doğru mudur?</p>
<p class="p8">Batı dilleri de böyledir sayın dinleyiciler, onların sözcüklerinde de kök, birtakım öneklerle örtülür, değişir, gizlenir.</p>
<p class="p8">Şimdi, sözcük kökleri bakımından yapılan bu bölümlemede Türkçenin yerini bulalım. Türk dillerinde sözcük kökleri değişmez; kök, sözcüğün başında, besbelli olarak kendini gösterir. Demek ki, Türk dillerindeki sözcük kökleri önek almaz. Kök, sol başta, değişmeden durur, bütün ekler, takılar, bu kökün sağında sıra ile dizilirler.</p>
<p class="p8">İşte bizim dilimizi yüzyıllardır etkilemiş olan Arapça, bu bakımdan da Türkçeye çok uzak bir dil topluluğunda bulunduğu için, bu iki dil hiç bir zaman kaynaşamamış, birbirine yamalı kalmıştır. Başka bir deyişle, biz bozuk bir Arapça konuşmuşuzdur, gene de kimi sözcüklerde o bozukluğu sürdürüyoruz. Sözgelişi, eskiden &quot;dil&quot; karşılığı &quot;lisan&quot; sözcüğünü kullanıyorduk. Yeniler, Arapça okumadıkları ve Arapça alfabeyi bilmedikleri için, bu sözcüğü, ilk hecesini uzatarak &quot;lîsan&quot; diye söylüyorlar. Yanlıştır, ilk heceyi uzatmamak gerekir. Ama bunu öğrenmeye ve öğretmeye çabalayacağımıza, onun Türkçesini kullansak, &quot;dil&quot; desek daha iyi olmaz mı? Bize, &quot;Güzel Türkçemizi bozuyorsunuz&quot; diyenlere sorsak, &quot;<span class="t8">Lîsan</span> niçin <span class="t8">dil</span>'den daha güzel olsun?&quot; desek, bize ne yanıt verirler?</p>
<p class="p8">Bakın, &quot;yanıt&quot; dedim, &quot;cevap&quot; demedim. O &quot;cevap&quot; sözcüğünde ikinci hece uzundur, ama biz bunu, sözcüğün yalın durumunda anlayamıyoruz. Ne zaman uzun okunacak, ne zaman kısa? Bununla yorulacağımıza, Türkçesini söylesek daha doğru olmaz mı? &quot;Cevap&quot; ek aldığında, ikinci hece uzar, &quot;cevabı&quot; olur.</p>
<p class="p8">Demek ki, Arapça, hem başka bir dil ailesinden, hem de onun sözcük yapısı Türkçenin sözcük yapısından çok ayrı. Halkımızın çektiği sıkıntı hep bu ayrılıktan, bu başkalıktan doğmaktadır. Daha başka sözcükleri alarak örnekleri çoğaltmadan önce, şurada hemen belirtelim ki, dilde özleşme akımının karşısına aldığı, Türkçeden temizlemek istediği sözcükler, işte bu başka dil ailelerinden, bu başka yapıdaki dillerden gelme sözcüklerdir. Yabancı bir dilin sözcükleriyle, üstelik onları kaçınılmaz olarak yanlış söylemek yolu ile hiç &quot;güzel bir Türkçe&quot; kurulabilir mi?</p>
<p class="p8">Yıllar önce bir radyo spikerimiz &quot;teyakkuz&quot; diyeceği yerde &quot;takayyuz&quot; deyivermişti de, eskilerce, yaşlılarca alaya alınmıştı. Çünkü o eskiler, o yaşlılar bu Arapça sözcüğün doğrusunu biliyorlardı, çünkü eski yazı biliyorlardı. Arapça &quot;teyakkuz&quot;, &quot;yakaza&quot; kökünden gelen bir sözcük, &quot;uyanıklık&quot; demek. Bizde eskiden söylenen, &quot;Sizi teyakkuza davet ederim&quot; sözünün Türkçesi &quot;Sizi uyarırım.&quot; Gerçi o spikeri alaya aldılar, ama haksızdılar; çünkü spiker gençti, Arapça okumak şöyle dursun, eski yazıyı da bilmiyordu; demek ki, sözcüğün kökünü, ekini birbirinden ayıracak durumda değildi. O spiker için ha &quot;teyakkuz&quot; olmuş ha &quot;takayyuz&quot;, hepsi birdi. Bilinmeyen, öğretimi olmayan yabancı dillerden alınma sözcüklerde bu tür yanlışların yapılacağını olağan karşılamak, doğal karşılamak gerekir.</p>
<p class="p8">Daha tuhafı, Arapça sözcüklerle, Batı dillerinden gelme sözcüklerin karıştırılmasıdır. Size bunu gene bir örnekle anlatayım:</p>
<p class="p8">Yıllar önce çalıştığım bir gazetedeki genç bir arkadaşım, Fransızca &quot;étoile&quot; sözcüğü ile Arapça &quot;etfal&quot; sözcüğünü karıştırmıştı. O zaman İstanbul'da Beyoğlu&rsquo;nda bir &quot;Étoile&quot; sineması vardı, bu sinema sonra adını değiştirdi, Türkçeleştirdi, &quot;Yıldız&quot; sineması oldu. Fransızca &quot;étoile&quot; sözcüğü, bilindiği gibi, &quot;yıldız&quot; demektir. Bir de &quot;Etfal&quot; hastanesi vardı, şimdi onun adı &ldquo;Çocuk Hastanesi&quot; oldu. İşte o genç gazeteci arkadaşım, bu iki sözcüğü birbirine karıştırmış, &quot;étoile&rdquo; diyeceği yerde, &quot;etfal&quot; demişti. Yanı sinemaya &quot;çocuklar&quot; adını takmıştı bilmeden. Arapça &quot;tıfl&quot;, &quot;çocuk&quot; demektir. Arapça bükünlü dillerden olduğu için, demek ki Arapça köklere önek getirildiği için, &quot;tıfl'ın çoğulu &quot;etfal&quot; oluyor, &quot;çocuklar&rdquo; demek. Sinemanın da, hastanenin de adını değiştirip, birine &quot;yıldız&quot;, ötekine &quot;çocuk&quot; denilince bu yanlışlık ortadan kalkmış oldu. Şimdi gelip de bize, &quot;Güzel Türkçemizi bozuyorsunuz&quot; demenin bir anlamı var mı?</p>
<p class="p8">Arapçayı baş tacı eden eskiler, Türkçeyi aşağı görmekte öylesine ileri gitmişlerdi ki, onlar için Türkçe diye bir dil yoktu nerdeyse, onu kaba, bilgisiz insanlar konuşurlardı, en saygın dil Arapçaydı onlar için. Sözgelişi &quot;ev&quot; demezlerdi de, &quot;hane&quot; derlerdi, &quot;kız kardeşim&quot; yerine &quot;hemşirem&quot;, &quot;erkek kardeşim&quot; yerine &quot;biraderim&quot;, &quot;eşim&quot; yerine &quot;refikam&quot; hatta &quot;refikam cariyeniz&quot; demeyi daha güzel bulurlardı.</p>
<p class="p8">Dilimizi aşağı görmek alışkanlığı, sonradan Batı dilleriyle ilişki kurulunca da sürüp gitmiştir sayın dinleyiciler. Örneğin bir ünlü ozanımız, Servet-i Fünun ozanlarından Cenap Şahabettin&rsquo;in bir şiirinde şöyle bir dize vardır:</p>
<p class="p8"><span class="t8">Na&rsquo;</span><span class="t8">ş</span><span class="t8">ı</span><span class="t8"> evrak ile dolmu</span><span class="t8">ş</span><span class="t8"> lâklar</span></p>
<p class="p8">Buradaki &quot;lac&quot; sözcüğü, bilindiği gibi, Fransızcadır, &quot;göl&quot; demektir. Ozanımız, yarı Arapça, yarı Fransızca ile şunu söylüyor: &quot;Göller yaprak ölüleriyle, cesetleriyle dolmuş&quot;.</p>
<p class="p8">&quot;Na'ş&quot; cenaze demek, &quot;evrak&quot; ise Arapça &quot;varak&quot; sözcüğünün çoğulu, &quot;yapraklar&quot;. Gene bir önek almış Arapça bir sözcük. Düşünün ki, ozanımız, Arapça bir sözcüğü Türkçe kurala göre çoğullandırmıyor, çoğul yapma işinde Arapça kurala uyuyor. İşte dilimize Arapça, yalnızca sözcükleri ile değil, kuralları ile de girmiş derken bunu anlatmak istiyoruz. Bunun yanına bir de Fransızca &quot;lac&quot; sözcüğü getirilince, o dize büsbütün gülünç bir duruma giriyor. Bana sorarsanız, &quot;étoile&quot;e &quot;etfal&quot;, &rdquo;teyakkuz&quot;a &quot;takayyuz&quot; demek değildir gülünç olan, okumuş yazmış, Arapça, Fransızca bilen aydınlarımızın, Türkçemizi içine soktukları bu durumdur.</p>
<p class="p8">Geçen konuşmamda Yunus Emre'de gördüğümüz &quot;od&quot; sözcüğünün unutulup, onun yerine Farsça &quot;âteş&quot;in alındığından söz etmiş ve diller arasında bu gibi alışverişlerin olabileceğini söylemiştim. Ama yabancı dillerin bizim dilimiz üzerindeki etkisi böyle birkaç sözcükte kalmamış, hatta sözcüklerde kalmamış, dilimizin sözcük dağarcığı ve kuralları tümden silineyazmıştır. Buna elbette bir gün &quot;Dur!&quot; denecekti. İşte, aşağı yukarı elli altmış yıldır Türk aydınlarının gerçekleştirmek için çabaladıkları iş budur.</p>
<p class="p8">Eskiler okullarımızda Arapça öğrendikleri ve o zaman yazımızda Arap alfabesi kullanıldığı için, bu yabancı dilden alınma sözcükleri anlıyorlar, kullanabiliyorlardı. Dahası o Arapça sözcük köklerinden yeni sözcükler türetebiliyorlardı. Ama okullarımızdan Arapça kaldırıldıktan sonra, daha bir süre Arap alfabesiyle öğrenim görenler, sayısız yanlışlar yaparlardı. Bu yanlışları, Arap yazısını bilmeyen yeni kuşaklara anlatmak olanaksızdır. Belleğimde kalmış bir örneği anlatıvereyim: Eskiden, şiirlerde de geçen bir &quot;fevç&quot; sözcüğü vardı, &quot;bölük&quot; demektir. Bizler bunu &quot;foç&quot; diye okurduk.</p>
<p class="p8">Hani Yahya Kemal Beyatlı'nın &quot;Mahurdan Gazel&quot; adlı şiirinde geçer:</p>
<p class="p6"><span class="t8">Halk-</span><span class="t8">ı</span><span class="t8"> Sa&rsquo;dâbâd iki sahil boyunca fevç fevç</span></p>
<p class="p8"><span class="t8">Va&rsquo;de-i te</span><span class="t8">ş</span><span class="t8">fifine alk</span><span class="t8">ı</span><span class="t8">ş</span><span class="t8"> tutarken dûrdan</span></p>
<p class="p6"><span class="t8">Cedvel-i Sîm'in kenar</span><span class="t8">ı</span><span class="t8">ndan bu âvâz</span><span class="t8">ı</span><span class="t8">n Kemal</span></p>
<p class="p8"><span class="t8">Koptu bir fevvare-i zerrin gibi mahurdan</span></p>
<p class="p8">Çünkü Arapçada doğru okumaya yarayan sesliler yoktur. Demek ki, biz o zaman, dilimize girmiş yabancı bir sözcüğün doğru okunuşunu ancak kulaktan, ya da birtakım işaretlerden öğrenebiliyorduk. Düşünün, anlamını bilmediğimiz, günlük dilde kullanmadığımız bu ve buna benzer sözcükler yüzünden ne durumlara düşüyorduk o zaman!</p>
<p class="p8">Türkler tarih boyunca çeşitli alfabeler kullanmışlardır. Bunların içinde kendi yarattıkları Kök-Türk alfabesi olduğu gibi, yabancı dillerden aldıkları alfabeler de vardı. Ama bunların tümünde Türkler, seslilere büyük önem vermişler, aldıkları yabancı alfabelere kendi seslilerini sokmakta çok titiz davranmışlardır. Bu iş Arapçada da oldu. Biz Arap alfabesiyle sıkıntı çektiğimizi görünce, onu &quot;sesliler&quot; bakımından zenginleştirmeye kalkmışızdır. Elbet son dönemlerde olmuştur bu iş. Ama Arap'ın alfabesinde de değişiklik yapılmasına karşı duranlar buna kızmışlar, &quot;Olamaz!&quot; demişlerdir. Bunu bir örnekle anlatayım. Arap alfabesiyle &quot;Türk&quot; sözcüğü, eskiden &quot;terk&quot; gibi yazılırdı. &quot;Terk etmek&rdquo;, &quot;bırakmak&rdquo; demektir, bildiğiniz gibi. Böyle bir yanlışlığı önlemek için, o sözcüğün başındaki &quot;t&quot; den sonra bir &quot;vav&quot; getirerek &quot;Türk&quot; okunmasını sağlamak isteyenleri, Arapça düşkünleri &quot;Vavlı Türk&quot; diye alaya almışlardır.</p>
<p class="p8">Alfabe değişikliği, bir araç değişikliği gibi basit bir değişiklik sayılmamalıdır. Dilimizin kendini bulması ile sıkı sıkıya ilintilidir bu olay. Önek alan, kökleri biçimden biçime giren Arapça sözcükler, bizim yeni alfabemizle artık kolay ve doğru okunamaz duruma gelmişti. Böylece o dilden gelme sözcüklerin okunmasında, anlaşılmasında güçlükler arttıkça arttı; yabancı sözcüklerle savaşım, onların yerine Türkçelerini koymak zorunlu oldu çıktı.</p>
<p class="p8">Özetlersek, önce okullardan Arapça öğretimin kaldırılması, arkasından alfabede yapılan değişiklik, dilimizdeki o yabancı sözcüklerin durumunu büsbütün sarsmış oldu. İyi de oldu, böylece bizlerde kendi dilimiz üstüne bir bilinç uyandı.</p>
<p class="p5"><span class="t8">19 Nisan 1975</span></p>
</body>
</html>