<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx502"></a><a id="a11"></a>IX</h1>
<p class="p8">Sayın dinleyiciler,</p>
<p class="p8">&quot;Bu yüzyılın başlarında yalnız terbiye ya da pedagoji adı ile anılan ve uğraşı konusu pek dar olan eğitim, bir bilim dalı olarak, arda kalan yıllar içinde bir yandan toplumbilimlerinin, öte yandan fen bilimlerinin ortaya koyduğu bulgulardan yararlanarak büyük bir gelişme göstermiştir. Eskiden daha çok ruhbilim, ahlâk, felsefe, mantık ile yakın ilişkisi bulunan eğitim; şimdi, ekonomi, sayılama, (istatistik), budunbilim gibi toplum bilimlerinden başka tıp ve teknoloji alanlarına giren bilim dalları ile ilişkilerini artırmakta, yeni sorunları çözmede bütün bu bilim dallarına özgü yöntem, teknik ve verilerini değerlendirmeye çalışmaktadır.&quot;</p>
<p class="p8">Türk Dil Kurumu Yayınları arasında basılmış olan <span class="t8">E</span><span class="t8">ğ</span><span class="t8">itim Terimleri Sözlü</span><span class="t8">ğ</span><span class="t8">ü</span>'nün önsözünden aldım yukardaki sözleri sayın dinleyiciler. Yabancı kökenli birkaç terim dışında Türkçe düşünülmüş, Türkçe yazılmış olan bu giriş yazısı, dilimizin anlatım gücünü belirten küçük bir örnek sayılabilir. &quot;Türkçe düşünülmüş&quot; dedim, gerçekten de, Osmanlıca ile Türkçe düşünerek yazmak nerdeyse olanaksızlaşmıştı. Neden derseniz, köklerini bilmeden öğrendiğimiz Arapça, Farsça kimi sözcükler, konuşmamıza, ya da yazılarımıza sanki birer süs öğesiymişçesine giriyor, bizde onlarsız yapamayacağımız alışkanlığını uyandırıyordu! Bu alışkanlık sonucu olarak, anlamadan kullanıyorduk dilin kimi sözcüklerini. Türkçeciliğin bir iyiliği de işte bu sorunda kendini gösterir. Taze ve güçlü Türkçe sözcükler, onları kullanırken aklı hep uyanık tutmak durumunda bırakıyor bizi, gereksiz sözler söylemekten kaçmıyoruz, süslü sözlere hiç gerek görmüyoruz. Böylece yazımız ve sözlerimiz en gerekli olana indirgenmiş oluyor. Bu büyük bir kazanç değil midir?</p>
<p class="p8">Sürdürelim biraz daha okumamızı:</p>
<p class="p8">&quot;Bu gelişmenin doğal bir sonucu olarak bugün eğitimin uğraşı sınırları genişlemiştir, üzerinde durduğu konular çeşitlendiği gibi dili de yeni bir kimlik kazanmıştır. Özellikle eğitim kuram ve uygulamalarının giderek yoğunlaştığı ülkelerde yeni kavramları anlatabilmek ve bu alanla ilgili kimselerin kolayca anlaşmalarını sağlamak için terim geliştirme işine ayrı bir önem verilmiştir.&quot;</p>
<p class="p8">Gördüğünüz gibi dinleyiciler, bizdeki gibi bir dil temizliği etkenliğine gerek duyulmayan ülkelerde de terim sorunu, daima taze ve güncel sorunlardan biri olarak kabul edilmektedir. Bilimsel, sanatsal, teknik çalışmalar, kısacası yaşam bizden sürekli olarak yeni terimler uydurmamızı istiyor. Demek biz burada, kendi ülkemizde eski ve yabancı kökenli terimleri atıp yerlerine Türkçelerini koyduktan başka, bugüne değin hiçbir terimle karşılanmamış kavramlar için de terimler bulmak zorundayız. Terim sözlüklerinde buna birçok örnek gösterilebilir.</p>
<p class="p8">&quot;Eğitim terimleriyle ilgili çalışmaların geçmişi bizde yenidir. İlkin 1942'de Milli Eğitim Bakanlığı&rsquo;nca ruhbilim, toplumbilim, mantık ve felsefe terimleri yeniden düzenlenirken ele alınmıştır. Ancak bundan sonra sürekli bir resmi çaba gösterilmemiştir. Kurumsal ya da kişisel girişimlerle dilimize eğitimle ilgili birtakım yeni kavram ve terimler kazandırılmıştır. Gelgelelim son yirmi beş yıl içinde eğitim alanındaki çok yönlü gelişmeler, üniversitede ve yüksek okullarda eğitim derslerini okutanlar ile uygulama alanında çalışanları iletişim yönünden büyük güçlüklerle karşı karşıya getirmiştir. Kökeni genellikle Arapça ve Farsça olan eski terimlerin Türkçe karşılıklarını bulmak yanında, Batı dillerinden çevrilen birçok yapıtlarda ilk kez karşılaşılan yeni kavramları anlatmaya yarayacak uygun terimleri aramak ve onları yerleştirmek önemli bir sorun olmuştur. İster istemez, hem eski hem yeni ya da hem yabancı hem Türkçe terimlerin bir arada kullanılması sürüp gitmiş, eğitim dilinin açık ve kesin terimler dizgesi kurulamamıştır.&quot;</p>
<p class="p8"><span class="t8">E</span><span class="t8">ğ</span><span class="t8">itim Terimleri Sözlü</span><span class="t8">ğ</span><span class="t8">ü</span>&rsquo;nü hazırlayan Dr. Ferhan Oğuzkan, bu işin ne denli titiz çalışmalarla gerçekleştirildiğini de şu sözlerle anlatıyor:</p>
<p class="p8">&quot;Bu sözlük hazırlanırken daha önce bu konuda yapılan çalışmalar değerlendirilmiş, eğitimle ilgili yasalar, tüzükler, yönetmelikler, hatta önemli genelgeler ile okul programları gözden geçirilmiş, orta ve yükseköğretim kurumlarında ders kitabı olarak kullanılmış ya da kullanılmakta olanların başlıcaları incelenmiş, terim yönünden bir taramadan geçirilmiştir. Eğitimle ilgili yabancı kaynaklardan yararlanılmış, terimlerin İngilizce ve Fransızca karşılıkları için türlü sözlüklere başvurulmuştur.&quot;</p>
<p class="p8">Sayın dinleyiciler, dil alanındaki bu ve benzeri çalışmaların, uydurmacılıkla suçlanması en azından büyük bir haksızlık sayılmalıdır. Ama bundan da üzülmeye değer olanı, işin içyüzünü bilmeyenlerce, o uydurmacılık suçlamasının kim bilir nasıl değerlendirildiği konusudur. Belki durumu bilmeyen sade yurttaş, birtakım kişilerin, hani halk arasındaki deyimle söyleyeyim, bu terimleri ve yeni sözcükleri kafadan attıkları gibi bir kanıya düşebilir. Onun için son konuşmalarımda terim sözlükleri üzerinde uzun uzun duruyorum. Bunlara bir göz gezdirelim, sonra da bir terimin nasıl uydurulduğu konusuna geliriz. Elbette bu konu bizi yeni sözcükler yaratmanın yöntemiyle karşı karşıya getirecektir. Onu öğrenip edindikten sonra, neden biz de sözcük yapmayalım? Yaparız elbet ve böylece dilimize yardımcı oluruz.</p>
<p class="p8">Şimdi sayın dinleyiciler, sizinle birlikte, <span class="t8">E</span><span class="t8">ğ</span><span class="t8">itim Terimleri Sözlü</span><span class="t8">ğ</span><span class="t8">ü</span>&rsquo;ne şöyle bir göz atalım:</p>
<p class="p8">En başta &quot;abece&quot; sözcüğü yer alıyor. Bildiğiniz gibi, bunun Fransızcası &quot;alphabet&quot;, İngilizcesi ise &ndash;yazımı aynı olmak üzere&ndash; &quot;alphabet&quot;dir. Bizdeki eskiden &quot;elifbe&quot; ya da &quot;elifba&quot; denirdi. &quot;Elif&quot; sözcüğü ile &quot;alfa&quot; sözcüğü birbirlerine benziyor. Gerçekte de onlar aynıdır, ikisinin kökeni birdir. Fenike dilindeki &quot;Alf&rdquo;dan gelir bunlar, &quot;Alf&quot; o dilde &quot;öküz&quot; demekti, Fenikeliler öküz başının resminden kalkıp, tek sesi karşılayan bu harfi bulmuşlardır ve böylece konuşma seslerinin belli başlılarını gösteren işaretler bir araya getirilerek abece, elifba, alfabe ortaya çıkmıştır. Alef'e Araplar &quot;elif&quot;, eski Yunanlılar &quot;alfa&quot; demişlerdir. Bugün Batı dillerindeki alfa buradan gelmektedir işte. İkinci harf olan <span class="t8">b</span> ise eski Yunancada &quot;beta&rdquo;dır. Arapçada b, Latin alfabesinde de öyle. Demek biz bugünkü abecemizi adlandırırken onun ilk üç harfini sıraya dizmiş oluyoruz. Hiç de fena etmiyoruz böyle yapmakla sayın dinleyiciler. Alfabe yerine, abece diyelim.</p>
<p class="p8">Bakın, bunun hemen altında bir terim var ki, eskiden bizde böyle bir kavram bulunmadığı için doğrudan İngilizcesine ve Fransızcasına karşılık aranarak bulunmuştur. &quot;Abece öğretimi&quot; bu terim. İngilizcesi: <span class="t8">literacy training</span>. Çocuklara ya da yetişkinlere okuma yazma ile ilgili ilk ve temel becerileri kazandırmak amacını güden öğretim, demek. Beceri sözcüğü de, ustalık, maharet adlarına kullanılıyor. Becermekten.</p>
<p class="p8">Küçük bir konuşmacı öbeğinin bir konuyu ya da sorunu doğal bir ortam içinde tartışması amacıyla düzenlenen toplantı, yuvarlak masa görüşmesi için Fransızlar &quot;table ronde&quot; diyorlardı, bizde de Fransızca bilenler eskiden kullanırlardı o sözü, ama &quot;açık oturum&quot; terimi bulunduktan sonra sıkıntı kökünden çözülmüş oldu. Ne güzel uydurulmuş değil mi sayın dinleyiciler?</p>
<p class="p8">Bir konuyu, bir sorunu ya da bir yazıyı ayrıntılarına değin gözden geçirerek anlatma, yorumlama ve çözümleme karşılığı olarak eskiden bizde &quot;şerh&quot; denirdi, &quot;teşrih&quot; de o anlamdadır. Üniversitelerde bir dersin adı &quot;şerh-i mütun&quot;du. &quot;Metinler şerhi&quot; demek. İşte bu &quot;şerh&quot; için şimdi biz &quot;açımlama&quot; diyoruz.</p>
<p class="p8">Sırası gelmişken söyleyeyim, <span class="t8">Dilimiz</span> programı ile ilgilenen bir dinleyicimiz bana şunu sordu: &quot;İnceleme dururken bir de irdeleme çıktı son günlerde, o ne oluyor?&quot; dedi.</p>
<p class="p8">Eskiden &quot;tetkik ve tetebbu&rsquo;&quot; denirdi sayın dinleyiciler; <span class="t8">inceleme</span>, &quot;tetkik&quot; karşılığı, &quot;tetebbu&quot; sözcüğünü ise <span class="t8">irdeleme</span> karşılıyor. Bir konuyu, onunla ilgili başka konularla birlikte incelemek anlamına. Bu ara konuşmayı burada kapayıp biz gene sözlüğümüze dönelim.</p>
<p class="p8">Şimdi tartışmalı bir terime geliyoruz sayın dinleyiciler. O da &quot;akıl&quot; karşılığı olan &quot;us&quot; sözcüğüdür. &quot;Akıl gibi her gün, her saat dilimizden düşmeyen bir sözcük hiç atılır mı? Hem niçin atıyorsunuz? Ona alışık değil miyiz? Yadırgıyor muyuz hiç onu?&quot; Böyle diyorlar ve bir bakıma hakları var böyle diyenlerin. Üstelik &quot;akıl&quot; sözcüğü ses bakımından da tam Türkçe bir sözcük gibi, söylenmese kimse anlamaz onun Arapça olduğunu. Kaim bir sesli ile başlıyor, kaim bir sesli ile bitiyor. Dahası, o sözcükle yapılmış ne çok deyim vardır: &quot;Aklını başına topla&quot;, &quot;akılsız başın cezasını ayaklar çeker&quot;... gibi. Bu deyimlerde &quot;akıl&quot; sözcüğü yerine &quot;us&quot; koyarsak olmaz. Elbette böyle düşünenler haklıdırlar. Dilde bir işlevi olan sözcük yaşar. <span class="t8">Ak</span><span class="t8">ı</span><span class="t8">l</span> da öyle, yaşadığınca yaşayacaktır. &quot;Peki&quot;, diyeceksiniz, &quot;öyleyse &rsquo;us'un işlevi ne?&quot;</p>
<p class="p8">Ama bir de deyimlerin dışında, felsefe terimi olan, bir &quot;akıl&quot; daha var. Biz o deyimlerdeki sözcüğü kullanarak, diyelim sevmediğimiz biri için, &quot;akılsız adam&quot; diyebiliriz; ama felsefe terimi olan &quot;akıl&quot; insanı hayvanlardan ayıran bir öznitelik olarak herkeste vardır. İşte bu ikinci anlam için, yani terim yerinde kullanıyoruz &quot;us&quot;u. &quot;İnsanlara özgü, onların tümel ve zorunlu ilkelere hiç bir güç harcamadan uymalarını sağlayan bilme, düşünme, önlem alma yetisi.&rdquo;</p>
<p class="p8">Sayın dinleyiciler, bu &quot;us&quot; terimine bağlı başka terimler de var. Bunları şöyle bir sıralayalım: &quot;Usavurma&quot;, &quot;usçuluk&quot;, &quot;usdışı&quot;, &quot;usdışıcılık&quot;, &quot;ussal insancılık&quot;... Eğer bu terimi yine &quot;akıl&quot; diye bıraksaydık, onunla ilgili yukardaki terimler için sırayla şu Arapça sözcükleri öğrenmek zorunda kalacaktık. &quot;Muhakeme&quot;, &quot;akliye&quot;, &quot;gayr-i aklî&quot; &quot;gayri meş'ur&quot;... &quot;Ussal insancılık&quot; için eskiden bir terim bulunmamıştı.</p>
<p class="p8">Usavurma, &quot;bilinen ya da doğru olarak kabul edilen belli önermelerden başka önermeler çıkarmak.&quot; Usçuluk, &quot;doğruluğun ölçütünü duyularda değil, düşünmede ve tümdengelimli çıkarımlarla bulan öğretiler&quot;in genel adı. Ussal insancılık, &quot;bireyi belli bir toplumun üyesi olarak düşünmeyip onu yalnızca insan olarak ele alan ve eğitimin asıl kaynağı sayan felsefe&quot; anlamına geliyor.</p>
<p class="p8">Herhangi bir işte kendiliğinden ve hızla sonuca ulaşmayı öğrencilere kazandırmayı amaçlayan öğretim etkinliği anlamında şimdi &quot;alıştın&quot; terimini kullanıyoruz. Eski terimi &quot;talim&quot;di. <span class="t8">Exercise</span>. O &quot;talim&quot; sözcüğünde &ndash;ki Arapçadır&ndash; i'den sonra, bizim abecemizde gösterilmeyen bir &quot;ayın&quot; harfi ya da sesi vardır ki, eğer ondan habersiz okursak yanlışlığa düşer, birinci heceyi kısa okuyarak &quot;talim&quot; diyebiliriz. Bunlarla uğraşacağımıza Türkçesini söylemek, &quot;alıştırma&quot; demek daha doğru değil midir? Evet, bu terim de işte uydurulan terimlerden biri.</p>
<p class="p8">Eytişimsel dünya görüşüne göre toplumun temelini oluşturan ve siyasa, hukuk, ahlâk, eğitim, din gibi üstyapı öğelerini etkileyen ekonomik yapı anlamına uzun yıllardan beri &quot;altyapı&quot; diyoruz. Artık bilim diline girmiş Türkçe bir terim. Eskiden &quot;infra-structure&quot; diye Fransızcası söylenir, yazılırdı.</p>
<p class="p8">İki şey arasında kimi yönlerden uygunluk durumu anlamına iki terim önerilmiş sayın dinleyiciler. Bunlardan biri &quot;andırış&quot;, öteki &quot;benzeşim.&quot; Eski dilimizde Arapça &quot;temsil&quot; denirdi. Fransızcası &quot;analogie&quot;. Eski sözcüğü ile &quot;mümasil&quot; karşılığı, &quot;benzeşen&quot;.</p>
<p class="p8">Bana kalırsa &quot;benzeşim&quot; terim olarak daha uygun. Neden derseniz, onu günlük dilde kullanmayız. &quot;Andırış&quot; ise, günlük dilde kullanılan bir sözcük olduğu için, terimle karıştırılması olasılığı vardır.</p>
<p class="p8">Bu terim sözlüklerinin öneri niteliğinde olduğunu başka bir konuşmamda söylemiştim sayın dinleyiciler.</p>
<p class="p8">Bir de &quot;anımsama&quot; sözcüğü var... &quot;Anmak&quot;dan geliyor. &quot;Anı&quot; da gene o aileden. &quot;Hatırlama&quot; karşılığı bulunmuş bir sözcük &quot;anımsama&quot;. İlk konuşmalarımdan birinde &quot;hatıra&quot; sözcüğünün ilk hecesinin uzun, öteki hecelerinin kısa olduğunu, oysa bugünkü kuşakların onu, son hecesini uzatarak söylediklerini anlatmıştım. Bizim için bir zorunluk olmuştu onun yerine Türkçesini bulmak.</p>
<p class="p8">Fakat sayın dinleyiciler, &quot;anımsama&quot; sözcüğü de, hem gündelik dilde, hem de felsefe terimi olarak iki işlev yüklenmiş durumdadır. Biz bu sözcüğü &quot;önceden öğrenilmiş bir şeyi zihinde yeniden canlandırma&quot; anlamında kullanıyoruz.</p>
<p class="p8">Felsefe terimi olarak anlamı ise şu: &quot;Ruhun bedene girmeden önceki varlığında görmüş olduğu ideaların bilince dönüşü.&quot; Bu anlam karşılığı olarak eski dilde Arapçası &quot;nim-tahattür&quot; imiş.</p>
<p class="p8">Bir zihin ya da beden çabası ile sonradan edinilen, kazanılan bilgi, beceri ve benzerleri için eski dilde kullanılan terim &quot;kisbî müktesep&quot;ti sayın dinleyiciler, şimdi ona &quot;edinsel&quot; diye Türkçe bir terim bulundu ve korkmadan söyleyebiliriz, tuttu bu terim.</p>
<p class="p8">Bunun bir de benzeri var ki, karıştırılmaması için kısaca değinivereyim ona. Edimsel, başka anlamdadır sayın dinleyiciler, eski dilde o kavram için &quot;bilfiil&quot; sözcüğü kullanılırdı. Gerçek olan, etkili olan anlamına.</p>
<p class="p8">Yeni kuşakların, toplum yaşayışında yerlerini almak için hazırlanırken, gerekli bilgi, beceri ve anlayışlar elde etmelerine ve kişiliklerini geliştirmelerine yardım etme etkinliği için şimdi (epey zamandır) &quot;eğitim&quot; terimini kullandığımızı biliyorsunuz. Buna eskiden &quot;terbiye&quot; denirdi.</p>
<p class="p8">Bir de &quot;eğitbilim&quot; var ki, onun eski terimi &quot;Fenn-i terbiye-i etfal&quot;di. Birincisinin Fransızcası &quot;education&quot;, İkincisinin Fransızcası &quot;pedagogie&quot;. Eğitimin amaçlarını, ilkelerini, yöntem ve düzgülerini inceleyen ve eğitim çalışmalarını kurallara bağlayan bilim anlamına.</p>
<p class="p8">Bir de bu bilim dalındaki eski terimlerin sadece adlarına göz atarsak, Türkçe köklerden terimler yapmanın ne denli yararlı ve gerekli bir iş olduğunu o an anlarız. İşte: <span class="t8">Lil-eneiye</span>, <span class="t8">Lil-be</span><span class="t8">ş</span><span class="t8">eriye</span>, <span class="t8">lâicabiye</span>, <span class="t8">lâfziye</span>, <span class="t8">lâedriye</span>, <span class="t8">ma-fevka&rsquo;t-tabiiye</span>, <span class="t8">ma-dun-ü</span><span class="t8">şş</span><span class="t8">uur</span>, <span class="t8">iradiye</span>, <span class="t8">ispatiye</span>, <span class="t8">istilzaziye</span>, <span class="t8">istilâdiye</span>, <span class="t8">i</span><span class="t8">ş</span><span class="t8">tidad-</span><span class="t8">ı</span><span class="t8"> haf</span><span class="t8">ı</span><span class="t8">za</span>, <span class="t8">itticah</span>, <span class="t8">ke</span><span class="t8">ş</span><span class="t8">retiye</span>, <span class="t8">kevniyat</span>, <span class="t8">mephas-</span><span class="t8">ı</span><span class="t8"> asap</span>, <span class="t8">tedrip</span>, <span class="t8">tenkit</span>, <span class="t8">suubet-i telâffuz</span>, <span class="t8">te</span><span class="t8">ş</span><span class="t8">ariikiye</span>, <span class="t8">te</span><span class="t8">ş</span><span class="t8">evvü</span><span class="t8">ş</span><span class="t8">-i kelimat</span>...</p>
<p class="p8">Burada gözden geçirilen terimlerin birer öneri olduğunu yineleyelim sayın dinleyiciler. Nitekim <span class="t8">E</span><span class="t8">ğ</span><span class="t8">itim Terimleri Sözlü</span><span class="t8">ğ</span><span class="t8">ü</span>'nü hazırlayan Dr. Ferhan Oğuzkan da önsözünde diyor ki:</p>
<p class="p8">&quot;Uzun bir çalışmanın ürünü olan bu sözlüğün, bütün eğitim terimlerimizi kapsadığı söylenemez. Konuya ilgi duyanların eleştirileri, öğütleri ile bu çalışmamız gelişip zenginleşecektir. Öte yandan değerli uzmanların ve öğretim üyelerinin yeni terimlerle ilgili uyarıları, gözden kaçan yanlışların düzeltilmesine ve eksiklerin tamamlanmasına yardımcı olacaktır.&quot;</p>
<p class="p8">İşte sayın dinleyiciler, Türkçecilik akımının inançla savunulması toplumda dilimizin arılaşmasına büyük bir ilgi uyandırmakla, her bilim, sanat ve uğraşı dalından yüzlerce, binlerce gönüllü Türkçecinin yetişmesini sonuçladı. Türk Dil Kurumu'nun uzmanları dışındaki bu gönüllü ordusu, bir yandan derleme işinde çalışırken, bir yanda da kendi uğraş alanlarında yeni sözcükler yaratmak çabasını sürdürdüler. Başka bir deyişle, dilimizin yenilenmesi, güçlenmesi olayı, yeni sözcükler uydurma meraklısı birkaç kişinin değil, toplu bir ilginin ürünü oldu. İlk ortaya atıldıklarında yadırgatan birçok sözcük, kısa zaman sonra bakıldı ki, herkesin ağzında. Günlük dile girmiş. Bugün artık kimse &quot;alâka&quot; demiyor, &quot;ilgi&quot; diyor. Bu yüzlerce, binlerce örnekten sadece biridir. Ve elbet bunda gençlerin, dahası küçük çocuklarımızın büyük katkısı var. Onlar yeni dilimizi yayıyor ve yerleştiriyorlar.</p>
<p class="p8">Sayın dinleyiciler, terim sözlüklerinden söz açmam, o kitapların eleştirisi anlamında alınmamalıdır. Ben sadece bu kitaplara göz atarak yeni sözcüklerin nasıl, hangi köklerden türetildiklerini göstermek ve bir de &quot;uydurmacılık&quot; savlarının boşluğunu kanıtlamak istedim. Terim sözlüklerini yapanlar uzmanlardır. Yazı dilinde Türkçeciliğe gönül vermiş yazarlarımızın önerdikleri ve tutturdukları yeni sözcükler içinse &quot;uydurma&quot; diyerek girişilen baltalama etkinlikleri, toplumdan benimseyiş görmemektedir.</p>
<p class="p8">Bu konuşmamda size örnek olarak sunduğum yeni terimler, elbette uydurulmuştur. Ama yeterince görüldü ki, bunların eskileri de öyleydi, demek uydurulmuştu. Ancak dilde yeni terim, yeni sözcük yapma işine &quot;uydurma&quot; denmez de, &quot;türetme&rdquo; denir sayın dinleyiciler. Bilinen kökleri, bilinen eklerle birleştirerek yeni sözcükler, yeni terimler yaratma işi.</p>
<p class="p8">Bütün diller böyle türetilmiş sözcüklerle gelişerek yaşar. Şimdi Türkçeciliğe yöneltilen o &quot;uydurmacılık&quot; suçlaması, demek ki, eskiden yabancı köklerle, yabancı eklerle yapılan uydurmaların yerine, artık onlar anlaşılmaz duruma geldiği için, kendi dilimizden uydurduğumuz, türettiğimiz sözcükleri, terimleri geçirme anlamına geliyor. Evet, öyle yapılıyor, ama bunun o &quot;uydurmacılık&quot; sözündeki küçültücü, alay edici anlamla bir ilişiği olamaz. Hiç kimse kalkıp da &quot;cumburlop&quot; diye bir şey atmıyor ki ortaya.</p>
<p class="p8">Bilimde, sanatlarda, teknikte boyuna yeni gereçler, yeni kavramlar çıkıyor ortaya; o gereçleri, o kavramları bulanlar, kendi dillerinden yarattıkları sözcükleri, terimleri dünyaya sürüyorlar. Biz hep başkalarının buldukları bu adları mı kullanacağız? Dilimiz asıl o zaman &quot;Babil kulesi&quot; masalındaki duruma dönmez mi? Anadilimizin işlerliğini gösteren bu yeni sözcükler yaratma işini küçük görenler, eğer Türkçeye saygısız değillerse, bir iyi niyet, bu akımı anlayış benimsemelerine yeter.</p>
<p class="p8">Geçmişte Arapçanın dilimizi doldurduğunu görmüştük. Bugünse Batı dillerinden gelme sözcüklerin akınına tanık oluyoruz. Bunların karşısında ilgisiz kalmamız doğru olur mu? Oysa biz, dilimizin köklerini, eklerini işleterek yeni gereksemeleri pek güzel karşılayabiliriz. Yapılan da budur. Okullarımızda çocuklarımıza terimleri, Türk dilinin kurallarına baş vurarak öğretelim, yabancı dillerin kurallarına baş vurarak değil.</p>
<p class="p5"><span class="t8">8 Haziran 1975</span></p>
</body>
</html>