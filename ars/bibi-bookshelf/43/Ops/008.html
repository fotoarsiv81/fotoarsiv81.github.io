<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx224"></a><a id="a4"></a>III</h1>
<p class="p8">Sayın dinleyiciler,</p>
<p class="p8">Bugünkü konuşmama, yabancı dillerden oldukları için yeni kuşaklarca çoğunlukla yanlış söylenen birkaç sözcükle başlıyorum. Örneğin şu &quot;mizah&rdquo; sözcüğünü alalım. İki heceli olan bu sözcüğün ilk hecesi kısa, ikinci hecesi uzundur. Bir daha okuyorum: Mizah. Oysa genç kuşaklarca çoğun bu sözcük ilk hecesi uzun olarak, &quot;mîzah&quot; diye söyleniyor. Genç kuşakların bu yanlışı yapmaları nedendir dersiniz? Geçen konuşmalarımda da söylediğim gibi, genç kuşaklar, bu sözcüğün Arap alfabesi ile nasıl yazıldığını bilmedikleri için düşüyorlar bu yanlışlığa. Çünkü onlar, Arap alfabesiyle yazılan &quot;mizah&quot; sözcüğünde, m ile z arasında sesli harf bulunmadığını öğrenmemişlerdir doğal olarak, öğrenemezlerdi. Oysa yeni alfabemizde bir &quot;mizah&quot; sözcüğünün ilk hecesine bir sesli koymak zorunda kalmışız. Ama bu, kısa okunması gereken bir seslidir. Oysa oradaki i'yi uzun okumakla yeni kuşaklar sözcüğün yabancı olduğunu sanki sezmişler de ondan böyle yapıyorlarmış izlenimi uyandırıyorlar. Gerçekten de sayın dinleyiciler, Türkçede uzun hece yoktur. Bizim dilimizdeki uzun heceli sözcüklerin tümü yabancı dillerden gelmedir. Fakat &quot;mizah&quot; sözcüğündeki ilk hece aslında da uzun değil. Onu i'yi uzatmadan okumalı, &quot;mizah&quot; demeli, &quot;kral&quot;, gibi &quot;sınav&quot; gibi. Oysa bu son sözcükleri, ilk seslileri uzatarak &quot;kîral&quot;, sînav&quot; gibi okumak, söylemek nasıl yanlışsa, &quot;mizah&quot;ı da &quot;mîzah&quot; diye okuyup söylemek öyle yanlıştır.</p>
<p class="p8">&quot;Mizah&quot; sözcüğünde ikinci hecenin uzun olduğu ise, sözcük bir ek aldığında ortaya çıkıyor. Sözgelişi, &quot;Shakespeare'in mizahı çok güçlüdür&quot; tümcesindeki &quot;mizahı&quot; sözcüğünün ikinci hecesi uzun okunur. Bu sözcüğün sıfat biçimi de ikinci hecenin uzun olduğunu gösterir: &quot;Mizahî&quot;. Burada sıfat eki olan sonraki &quot;i&quot; uzun okundu. &quot;Mizah&quot; sözcüğü Türkçe olmadığı gibi, sondaki o sıfat eki de Türkçe değildir.</p>
<p class="p8">İşte sayın dinleyenlerim, geçen konuşmalarımda kökünü bilmediğimiz, kendi yazımındaki yazılışını öğrenemediğimiz bir yabancı sözcüğün söylenişinde yanlışlara düşmek olağandır derken bunu anlatmak istemiştim. &quot;Mizah&quot;ı, &quot;mîzah&quot; diye yanlış söyleyeceğimiz yerde, onun Türkçesini bulsak, kullansak, diyelim &quot;gülmece&quot; sözcüğünü yeğlesek daha iyi olmaz mı? Nasıl boyuna yanlış söylenen, &quot;hatıra&quot; deneceği yerde &quot;hatıraa&quot; diye üçüncü hecesi yanlış yere uzatılan o sözcüğü atıp yerine Türkçesi olan &quot;anı&quot;yı kullanmakla bir yanlıştan kurtulmuşsak, &quot;mîzah&quot; diye yanlış söylemekten, okumaktan bir türlü kurtulamadığımız bu sözcüğü de bir yana bırakarak, onun yerine &quot;gülmece&quot; dedik mi, bütün güçlükler, yanlışlar ortadan kalkar. Çünkü biz anadilimizde böylesi yanlışlara düşmeyiz.</p>
<p class="p8">Buna benzer bir örnek daha var, gene çoğunlukla genç kuşaklar &quot;hülâsa&quot; demiyorlar, &quot;hülâsâ&quot; diyorlar, yanlış olarak üçüncü heceyi uzatıyorlar. Sözcük ek aldığında bu yanlış daha çok ortaya çıkıyor. &quot;Hülâsâsı&quot; örneğinde olduğu gibi. Oysa burada da üçüncü hecenin uzun okunmaması gerek, &quot;hülâsâsı&quot; değil, &quot;hülâsası&quot; denmesi gerekir. Bakın, bu aileden bir de &quot;telhis&quot; sözcüğü var ki, artık dilimizden çıkıp gitmiş gibidir, ancak eskiler arada bir kullanıyorlar. Şimdi sayın dinleyiciler, öğretimi ortadan kalkmış, bizi artık hiç ilgilendirmeyen bir yabancı dilin arta kalmış sözcüklerini yalan yanlış konuşmaktan, eskilerin eleştirilerini üzerimize çekmektense, o sözcüğün Türkçesini kullansak, sözgelişi &quot;hülâsa&quot; yerine &quot;özet&quot; desek daha iyi değil midir? İşte Türkçecilik bizi bu gereksiz güçlüklerden, yanlışlardan kurtaran en doğru yoldur.</p>
<p class="p8">Şimdi başka bir sözcük üzerinde duralım sayın dinleyiciler: Bu sözcük de yabancı. Arapçadan girmiş dilimize. &quot;Hibe&quot; sözcüğünü alıyorum. Bilmem dikkat ediyor musunuz, yeni kuşaklar onun da birinci hecesini uzatıyorlar. &quot;Hîbe&quot; diyorlar. Oysa o sözcüğün birinci hecesi uzun değil, kısadır. &quot;Mizah&quot; sözcüğünde olduğu gibi, &quot;hibe&quot; sözcüğünde de h ile b arasında bir sesli yok, Arap sesliden hoşlanmadığı, onu kullanmadığı için h&rsquo;den b'ye sanki arada bir i varmış gibi geçiveriyor. Sözcüğün aslındaki yazılışını bilmeyen bir Türk gencinin, burada bir i varmış ve bu i uzun okunurmuşçasına sözcüğü &quot;hîbe&quot; diye söylemesi şaşılacak bir şeydir. Bunun yerine Türkçesini kullansak, &quot;bağışlama&quot; desek kalkar ortadan bütün güçlükler.</p>
<p class="p8">Sonra şu &quot;dahi&quot; sözcüğünü alalım sayın dinleyiciler. Ancak &quot;dahi&rdquo;yi incelemeye girmeden, şuracıkta aklıma geliveren bir konuya dokunayım. Belki bütün konuşmalarımda sık sık geçen &quot;sözcük&quot;, kiminizi düşündürmüştür. &quot;Kelime&quot; karşılığı olarak kullanıyorum onu. &quot;Neden&quot;, diyeceksiniz, &quot;kelimeyi atıyoruz da, yerine sözcük diyoruz?&quot; Yukardan beri anlattığım nedenlerden ötürü sayın dinleyiciler. O &quot;kelime&quot;yi de, Arapça okumamışlar, Arap yazısı öğrenmemiş olanlar, ikinci hecesini uzata uzata &quot;kelime&quot; diye söylüyorlardı çoğun. Sonra o sözcüğün ailesinden olan &quot;tekellüm&quot;, &quot;mütekellim&quot; de dilimizden gitti. Bir dilin sözcükleri tek tek öğrenilmez, &quot;kelime&quot;yi bırakacak, yerine Türkçesini kullanacaktık elbet.</p>
<p class="p8">Biz şimdi dönelim o &quot;dahi&quot; sözcüğüne. Bunu da çoğunlukla &quot;dâhi&quot; diye söylüyorlar. Örneğin, &quot;Ahmet dâhi gelmedi&quot; diyorlar. Yanlış. Bu sözcüğün de ilk hecesi kısa, ikinci hecesi uzun okunmalı. Arapça &quot;dahî&quot; dilimizde ayrı yazılan de-da bağlacı ile karşılanır: &quot;Onun da hakkı var&quot; tümcesinde olduğu gibi. Ancak sayın dinleyenlerim, bitişik yazılan de-da'lar &quot;kalma&quot; durumunu gösterir, bizim konumuz olan &quot;dahî&quot; ile bir ilintisi yoktur. &quot;Bahçede oturdum&quot; gibi. Ancak biz &quot;dahî&rdquo; ile &quot;dâhi&quot;yi karıştırırsak, çoğu zaman anlatmak istediğimiz konuyu Arapsaçına döndürebiliriz: &quot;O dâhi gelmedi&quot; dersek, karşımızdakinde gelecek adamın bir &quot;dâhi&quot;, bir üstün kişi olduğu sanısı uyanır. Onun için kullanacaksan doğru kullanalım, &quot;dâhi&quot; demeyelim, &quot;dahî&quot; diyelim son hecesini uzatarak, ilk hecesini değil. Banan sorarsanız, &quot;O dâhi gelmedi&quot; diye yanlış söyle olasılığı bulunan tümceyi, &quot;O da gelmedi&quot; biçiminde söylemek en iyisidir. Başımıza ne geliyorsa hep yabancı sözcüklerden geliyor. Konuşurken olsun, yazarken olsun, Türkçe sözcüklerde yanlışa düşmeyişimiz, ya da düşülen yanlışların çok az oluşu ne öğreticidir! Giderek biz okuması yazması olmayan yaşlı bir insanımızdan, kimi sözcüklerin en doğru söylenişini öğrenebiliriz. Çünkü Türkçe bizim anadilimizdir. Kurallarını, özelliklerini bilmeyebiliriz, ama onun sözcükleri bize yabancı değildir.</p>
<p class="p8">Şimdi üçüncü bir örnek üzerinde daha durmak istiyorum sayın dinleyiciler: O da &quot;seri&quot; sözcüğü. Ne anlama geliyor bu sözcük? Söylenişe göre değişir. Doğrusu ben onu kullananları dinlerken çok kez şaşırıyorum, acaba &quot;hızlı&quot; anlamına mı, yoksa &quot;dizi&quot; anlamına mı diye. Yanlışlık burada da öyle, yabancı sözcüklerde çoğu kez gereksiz olarak yaptığımız uzatmalardan doğuyor. Arapça &quot;seri&quot; sözcüğünün sonunda, bizim alfabemizde gösterilmeyen bir &quot;ayın&quot; ünsüzü (konsonu) vardır, gırtlak çarpması ile belli eder kendini. Ama o ses bizim konuşmamızdan silinip gitmiştir. Yalnızca hocalar camilerde, gömme törenlerinde, hatimlerde Arapça okur, Türkçe dua ederken bu &quot;ayın&rdquo;ı adam akıllı çatlatırlar. Biz de onlara öykünerek &quot;seri&rdquo; sözcüğünü şöyle &quot;seri&rsquo; &quot; diye çatlata çatlata okumamız gerekir. Ama bu yapılamadığı için, sözcüğün ikinci hecesi dilimizde uzayıvermiştir, &quot;ayın&quot; yerine uzun bir &quot;i&quot;, &quot;serî&quot;.</p>
<p class="p8">Şimdi bakın yanlışlık nasıl doğuyor! Bir de Fransızca &quot;serie&rdquo; sözcüğü var ya, &quot;dizi&quot; anlamına, işte bir Arapça ile bir Fransızcanın karışması Türkçemizi içinden çıkılmaz zor durumlara sokmaktadır. Sözgelişi, &quot;<span class="t8">Atatürk'ün Söylev ve Demeçleri</span> bu serî'den çıktı&quot; sözü de, &quot;Ahmet öyle seri geldi ki...&quot; sözü de yanlıştır. Birinci tümcede Atatürk'ün söylev ve demeçlerinin &quot;hızlıdan çıktığı&quot;, İkincisinde ise gelenin &quot;dizi halinde&quot; geldiği anlamı uyanıyor. Biz Arapça sözcüklerle baş edemezken bir de, bu örnekte görüldüğü gibi, Arapça bir sözcük ile Fransızca bir sözcüğün karıştırılması, yanlışları, yanılmalara değin götürmektedir. Öyleyse biz de bunların Türkçelerini kullanır, Arapça &quot;seri&quot; için &quot;hızlı&quot;, Fransızca &quot;serie&quot; için de &quot;dizi&quot; deriz, olur biter. &quot;Atatürk'ün Söylev ve Demeçleri bu dizide çıktı&quot; ve &quot;Ahmet öyle hızlı geldi ki...&quot; gibi.</p>
<p class="p8">&quot;Sukut-u hayal&quot; çoktan beri &quot;sükût-u hayal&quot; oldu. Burada konumuz, gerçekten çok değişik bir yön alıyor. &quot;Sukut-u hayal&quot; tamlaması, Servet-i Fünûncuların uydurdukları bir söz, ama tamlayanı da, tamlananı da Arapça. Neden böyle yapmışlar diye sorulacak olursa, eskilerce Arapçaya gösterilen saygıyı bunun nedeni diye gösterebiliriz. O tamlamanın anlamını, sözcüklerin sadece yerlerini değiştirerek şöyle çıkarabiliriz: &quot;Hayal sukutu&rdquo;. &quot;Sukut&quot;, &quot;düşmek&quot; demek. Öyleyse bu tamlamada hayal bir yerden düşüyor. Biz şimdi onu &quot;düş kırıklığı&quot; sözü ile karşılıyoruz. Fakat öteki, o &quot;sükût-u hayal&quot; büsbütün başka bir anlam veriyor: &quot;Hayalin susması&quot; olup çıkıyor. Bir yanlış söylemenin getirdiği sonuca bakın!</p>
<p class="p8">Buraya değin gözden geçirdiğimiz bütün bu örneklerdeki yanlışlar, hep yabancı sözcüklerin doğru bilinmemesinden ve doğru söylenmemesinden. Bunlar da genellikle uzatmalarda, kısaltmalarda ortaya çıkıyor. Bugünkü konuşmamda hep yanlış uzatmalar üzerinde durdum. Bir de yanlış yere kısaltma örneği vereyim: Bir konuşmacımız geçende &quot;Fenerbahçe taraftarı&quot; derken üçüncü heceyi kısa okudu. Oysa &quot;taraftârı&quot; diye o heceyi uzun okuması gerekirdi.</p>
<p class="p8">Arapça eğitimi yapılmadıkça alfabemiz Arapça sözcüklerin doğru okunmasını sağlayamaz. Türkçenin talihsizliği, bunca etkisi altında kaldığı Arapça ile, dil ailesi olarak ya da sözcük yapısı bakımından hiçbir yakınlığı bulunmamasıdır. İşte Latin alfabesi bu açıklığı gözler önüne sermiş, bu yüzden de Türkçecilik akımının hızlanmasında büyük yarar sağlamıştır. Bugün bizim yapacağımız ilk iş, yanlış söylediğimiz Arapçayı bırakıp, doğru konuşmamız kolay olan Türkçeyi güçlendirmektir.</p>
<p class="p8">Ama okullarımızda Arapça okutulsaydı, alfabemiz Arap alfabesi kalsaydı bu yanlışlar olmayacaktı denebilir. Fakat Sultan II. Mahmut'un (geçen konuşmamızda aktardığımız) İstanbul'da Fransızca öğretim yapacak ilk tıp fakültesinin açılış töreninde söylediklerini anımsayalım sayın dinleyiciler. Padişah o söylevinde, Arapçı tıp kitaplarının artık çağın gereksinimlerini karşılayamadığını belirtiyordu. Dokuzuncu, onuncu, on birinci yüzyıllarda dünya bilim, felsefe tarihi açısından önemli bir görevi başarmış, eski Yunan kültürünü yeni çağlara aktarmış olan Arap kültürü, daha sonraki dönemde yavaşlamış ve geri kalmıştı. Arap kültüründen, bir ölü dil olarak Arapçadan yararlanmak boş bir umuttu artık.</p>
<p class="p8">Nitekim toplumumuzda bir dil sorununun ortaya çıkışının, Cumhuriyetten önceki, demek daha okullarımızdan Arapçanın kaldırılmadığı, alfabemizin daha değiştirilmediği bir döneme rastlaması da, yeni bir kültüre yönelme gereksiniminin nicedir duyulduğunu gösterir. Batı dillerinin etkilerini de ilerde gözden geçireceğiz ve benzeri durumları belirteceğiz. Demek ki amaç, Türkçenin kendisini bulması, özündeki güç ve değeri ortaya çıkarmasıydı.</p>
<p class="p8">Dilimizin kendini bulması özlemini, önce ozanlarımız, yazarlarımız duymuşlardır. Önce onlarda başladı Türkçe sevgisi, Türkçe saygısı. Bu sevgiyi, bu saygıyı besleyecek nice örnek yapıt vardı geçmişimizde. İlk konuşmamızda bir şiirini verdiğimiz Yunus Emre bunların başında geliyordu.</p>
<p class="p8">Ondan ötesi yeni kuşakların yaratıcılığına bağlıydı. Çünkü dilimizin, en yeni kavramları anlatacak bir güce erişmesi gerekiyordu. Bunun için ne diye yabancı dillere avuç açacaktık? Türkçe yazmak, Türkçe konuşmak neden ayıp olsundu? Bir aydın, bir yazar, bir ozan, halkının dilini kullanmakla elbette daha saygın bir duruma geçecekti. Böylece halk, yazarının, ozanının ortaya koyduğu düşünceleri, duygulan anlayacak, onlarla kaynaşacak, bir ulus bütünü içinde onlarla birleşecekti. Aydınlar başka türlü, halk başka türlü konuşmayacaktı artık. Halkımız, şiire, yazma, politikaya yabancı kalmayacaktı. Oysa, bilindiği gibi, eskiden bu işler, şiir, yazın, politika, halktan ayrı, halkın haberi olmadan, halk anlamadan yapılan işlerdi. Halk anlamasa da olur diye düşünülürdü. Başka bir deyişle, aydınlar kendi aralarında yazıp çiziyorlar, kendi aralarında ülkeyi yönetiyorlardı. Osmanlı döneminin durumu budur.</p>
<p class="p8">Ama ulus bilincinin uyanması, bunun önkoşullarının ortaya çıkmış olması, dil sorununu kaçınılmaz bir güncelliğe getiriyordu. İşte bu yüzden Türkçecilik, Cumhuriyet döneminin belli başlı sorunlarından biri durumuna geldi.</p>
<p class="p5"><span class="t8">26 Nisan 1975</span></p>
</body>
</html>