<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx324"></a><a id="a8"></a>VI</h1>
<p class="p8">Sayın dinleyiciler,</p>
<p class="p8">Türk dilinin en iyi gramerlerinden birini yazmış olan Doğu bilgini Jean Deny, kitabının önsözüne, ünlü Doğucu Max Müller&rsquo;in şu sözlerini alır:</p>
<p class="p8">&quot;Türkçenin bir gramer kitabını okumak, bu dili öğrenmek niyetinde olmayanlar için bile bir zevktir. Türlü gramatikal biçimlerin belirtilmesindeki ustalık, ad ve eylem çekimi dizgesindeki düzenlilik, bütün dil yapısındaki saydamlılık, kolayca anlaşabilme yeteneği, insan zekâsının dil aracı ile beliren üstün gücünü kavrayabilenlerde hayranlık uyandırır. Araç olarak, Türk dilindeki duygu ve düşüncelerin en ince ayrıntılarını belirtebilme, ses ve biçim öğelerini baştan sona değin düzenli ve uyarlı bir dizgeye göre birbirleriyle bağdaştırıp dizileme gücü, insan zekâsının dilde gerçekleşen bir başarısı olarak belirir. Dillerin birçoğunda bu yaratış kaynaklarından artık hiçbir iz kalmamıştır. Onlar çözülmez kayalar gibi karşımızda durur. Ancak dilcinin mikroskobu ile, dil yapısındaki öğeler ortaya çıkarılır. Oysa bunun tersine olarak, Türk dilinin gramerinde tümden saf bir dil yapısı görülür. Bu öyle bir gramerdir ki, bir billur kovan içinde bal peteklerinin oluşunu nasıl seyredebilirsek, onda da düşüncenin iç oluşlarını öyle seyredebiliyoruz. Türk dili, seçkin bir bilginler kurulunun uzun bir çalışma oylaşması ile yapılmış sayılacak düzgünlüktedir. Ne var ki, hiç bir kurul, Tataristan bozkırlarında kendi kendilerine yaşayan bu insanların, doğuştan edinilen ve yeryüzündeki benzerlerinden hiç aşağı olmayan, dil duygusu kuralları ya da içgüdü ile ortaya koydukları bu dil gibi güzel bir yaratamazdı.&quot;</p>
<p class="p8">Sayın dinleyiciler, Türkçe dünyanın bütün dillerinden güzeldir demeye varmaz elbet bu sözler; yeryüzünde konuşulmuş binlerce dili (ki sayıları üç bine varmaktadır) güzellik bakımından sıraya dizmek hem olanaksızdır, hem de doğru olmaz. Her dilin güzelliği kendine göredir. Bunun yanında öğrenilmesi güç ya da kolay olan diller vardır. Ama biz dilleri bölümlerken bu gibi, daha çok duygusal ya da görece sayılabilecek ölçütleri bir yana bırakırız. Nitekim cumartesi günleri bu saatta sizinle yaptığımız dil söyleşilerinin başında da böyle davranmıştım. Dilleri akrabalıklarına ve sözcük yapı özelliklerine göre bölmüştük. Bakın, sözlerinin bir parçasını yukarıya aldığım o ünlü bilgin de, işte en çok Türkçenin bu karakteristik yapısı üzerinde duruyor. Gerçekten de Türk dili, değişmeyen, saflıklarını koruyan köklerin sağma, eklerin, takıların sıra ile dizilmeleri sonucu, pek uyumlu, pek tutarlı bir görünüm koyar ortaya. Bunun incelenmesi hem zevk vericidir, hem de hayranlık uyandırıcıdır. Bunda belki de sayın dinleyiciler, dilimizin arılığını, saflığını koruması da etkin olmuştur. Tarihinin birçok döneminde, aydınları onu yüzüstü bırakmışlardır çünkü, başka dillere, birtakım yabancı dillere gönül vermişler, böylece Türkçeyi koruma işi halka, halkın sözcülerine, ozanlarına düşmüştür.</p>
<p class="p8">Elbette yabancı dil etkisi yalnızca bizim dilimiz üstünde görülmüş değildir. Yabancı dil baskını olayı bütün dillerin başından geçmiştir. Arada bir bunlardan örnekler vermek istiyorum sayın dinleyiciler, bu örneklere bakarak dilimizin başına gelen olayı, öteki dillerin başına gelenle karşılaştırmak fırsatını buluyoruz. Türkiye Türkçesini Arapça ve Farsça nasıl etkilediyse, Macar dilini Latince ve Almanca, Alman dilini Latince ve Fransızca etkilemiştir. Elbette bu etkilerin, etkilenmelerin siyasal, tarihsel nedenleri de vardı. Bunu bize en iyi gösterecek olan örnek, Norveç dili üzerinde Dancanın etkisidir.</p>
<p class="p8">1380 yılından başlayarak Danimarka'ya bağlanan Norveç'te, 1397 yılında yazı dili ortadan kaldırılmıştır. Her iki devletin dili, birlikte yaşanılan süre içinde, ağızları ayrı olmak üzere, tek bir dil olarak benimsenmiş, buna da halk arasında &quot;ortak dil&quot; denmişti. Ama onlar akraba dillerdi. Neyse... 1800 yılma değin bu böyle gitmiş, Norveç bağımsızlığını kazandığı 1814 yılından sonra başlamış tepki, Dancanın egemen olduğu o ortak dile. Biz örneğimizin öyküsüne burada son verelim.</p>
<p class="p8">Fakat sayın dinleyiciler, bu örnek, gördüğünüz gibi, bizim dilimizin başından geçen olaya tıpatıp uymadı. Evet, Türklerin İslâm uygarlığına girmeleri üzerine dillerinde Arapçanın etkili olacağı anlaşılır bir şeydir. Ama Selçuklularda da, Osmanlılarda da, demek egemen Türk devletleri içinde de Türkçenin unutulması, Arapçanın, Farsçanın gözde sayılması nasıl açıklanmalı?</p>
<p class="p8">Arap ırkından olan uluslar, Osmanlı Türkünün yönetimi altına girdikten sonra bile bu durum sürüp gitmiştir. Oysa Norveç'te bu etki, Norveç'in, Danimarka yönetimine girmesi ile başlamış, o yönetimden çıkması ile sona ermiştir.</p>
<p class="p8">Bizdeki durumu, Arap, Fars kültürünün, o zamanki Türk kültürüne üstünlüğü ile mi açıklamalı? Egemen olan, kendi dilini de her zaman egemen kılamıyor demek. Kimi yerde bakarsınız, egemen ulus, egemen olduğu ulusun dilini benimseyivermiş. Evet, sayın dinleyiciler, tarihte bunun da örnekleri var. Konumuz bizi getirdikçe o tür olaylara da değinmeye çalışırız. Ama şimdi biz, yine Anadolu'ya dönelim de bakalım orada Türkçenin saygı görmesi ya da görmemesi olayları nasıl sıralandı.</p>
<p class="p8">Sayın dinleyiciler, Türkçenin saygı görüp görmemesi deyimini kullandım. Bunu biraz daha açayım. Bir ulusun dili saygı görüyorsa, o ulusun yaşadığı yerde &quot;devlet dili&quot; olur. Bugün Türkiye&rsquo;mizde devlet dili Türkçedir. Bu belki de ilk bakışta herkese çok olağan gelir ve her yerde böyle olduğu, demek her yerde ulusların kendi dillerini devlet dili yaptıkları sanılabilir. Oysa hiç de bunca olağan bir olay karşısında değiliz sayın dinleyiciler. Ulusların, kendi ulusal devletlerini kurmadıkları, kuramadıkları, başka bir devletin egemenliğine girdikleri yerlerin çoğunda, devlet dili, o egemen ulusun dilidir. Sömürgelerde görülen budur. Bunun gibi, iki ve daha çok devlet dilli ülkeler de vardır, olmuştur. Sözgelişi, günümüzde Belçika, iki dilli bir devlet sayılabilir. Orada Valonlarla Flamanlar yaşarlar, bunlardan Valonların dili Fransızcadır, Flamanların dili ise Flamanca. Demek bu devletin iki dili vardır. Ortak yaşanan kentlerde, sözgelişi Bruxelles'de sokak adlarını gösteren levhalar iki dillidir.</p>
<p class="p8">Bir de geçmişten bir örnek vereyim sayın dinleyiciler, Anadolu&rsquo;ya gelen Hititler, burada kendilerinden önce oturan ve şimdi bizim Proto-Hititler dediğimiz halkın dilini de benimsemişlerdi. Çünkü onların Tanrılarını benimsemişlerdi, onların dili ile tapınırlardı. Sonra o zamanın diplomasi dili olan Akadçayı da uluslararası ilişkilerde kullanırlardı. Bunun gibi, o zaman Anadolu'da altı, yedi dil geçerliydi: Proto-hittice, Hititçe, Luice, Hurrice, Palaca Akadça, Sümerce.</p>
<p class="p8">Sonra devlet dilinin bir uygarlık dili durumuna gelip gelmediği de ayrıca önemli bir sorun. Ama bir dil, devlet dili oldu mu, eninde sonunda, bir uygarlık dili olma yolunda gelişir. Bu gelişme onu öylesine güçlendirir ve etki alanını genişletir ki, bakarsınız, yalnız kendi sınırları içinde geçerli olmakla kalmamış, bir bölgenin de kullandığı dil durumuna gelivermiş. İşte yukarda adını andığım Akadça 4-5 bin yıl önce böyle bir dildi. Bugünkü büyük dünya dilleri de güçlerini, eskiden beri birer devlet dili olarak gelişmiş bulunmalarından alırlar. Hintçe, Arapça, eski Farsça da eskiden böyleydiler. Türkçe XV. yüzyıldan beri bu niteliği kazanmış bir dildir ve çevresinde etkili olmuştur. Divanü Lügati't-Türk adlı yapıttan söz ederken bu konuya değinmiştim.</p>
<p class="p8">Türk dilleri ailesi içindeki dillerde bu konuyu, dil bilginlerimizden sayın Dilâçar'ın, Türk Dil Kurumu Yayınları arasında çıkmış bir kitabından yararlanarak anlatayım.</p>
<p class="p8">Tarihçilerin yazdıklarına göre, Hun Türkçesi, Hunların tarih sahnesinde göründükleri M.Ö. III. yüzyılda devlet dili olarak kullanılmıştır. Milattan sonra V. yüzyılda Atillâ'nın başkentinde de Hun Türkçesi, devlet diliydi. Milattan sonra VI. yüzyılda ise Kök Türklerin, Uygurların, Kırgızların yönetimindeki bölgelerde Türkçenin devlet dili olarak kullanıldığını görüyoruz.</p>
<p class="p8">Kök Türklerin anıtı olan 732 tarihli Kültegin yazıtında, Türk kağanlarının yönetim yasaları yaptıkları yazılı. Yazıt Kök Türk dili olduğuna göre, bu devlet yasalarının da Kök Türkçe olduğu kolayca söylenebilir.</p>
<p class="p8">Eski Kırgız topluluğunun Orhon-Yenisey alfabesiyle bıraktığı yazıtlardan da, Kırgızların Kırgız Türkçesi ile yönetildiği anlaşılıyor.</p>
<p class="p8">Uygurlara gelince, bunlar Hıristiyanlık, Manicilik, Budacılık gibi dinlere girdikleri halde Uygurcadan ayrılmamışlardır. Demek ki, yeni ilişki kurulan bu yabancı kültür çevreleri onların dillerini bozmamış. Ancak Uygurlar, o büyük uygarlık dillerinden kendi dillerine yapıtlar çevirmişler.</p>
<p class="p8">Fakat buraya değin sayıp döktüğümüz bu örnekler, bu olaylar, büyük Türk dilleri ailesi içine giren dillerden alınmış örneklerdir. Biz şimdi çevreyi daraltarak Anadolu Türkçesinin durumuna gelelim.</p>
<p class="p8">Türkçe, IX. yüzyıldan başlayarak Farsçanın, Arapçanın etkisi ile karşılaşır. Suriye-Irak-İran'da Samanoğulları, asıl İran'da Gazneliler, yurdun ulusal dili Farsçayı devlet dili olarak benimsemek zorunda kalırlar. Mısır'da Memlûkler, benzeri bir zorunluluk karşısındadırlar. Büyük Selçuk İmparatorluğundan ayrılarak XI. yüzyılda Anadolu'ya girmeye başlayan Anadolu Selçukluları, Farsçayı devlet dili yaptılar. Selçuklu sarayında Türk dili hor görülürdü. Halk yine Türkçe konuşuyor, arada bir Türkçe yazan ozanlar çıkıyordu ama, saray ve devlet dili olarak Farsça saygın tutuluyordu.</p>
<p class="p8">Ancak bu arada çok önemli bir olay geçti Anadolu'da sayın dinleyiciler. XIII. yüzyılın ikinci yarısında, Anadolu'ya giren Karamanoğulları, Konya bölgesinde Selçuklularla çarpıştılar. Bunların önderi Mehmet Bey 1277'de Konya'yı alıp Cimri'yi tahta oturttuktan ve başbakanlığı aldıktan sonra, Türkçenin devlet dili olmasını buyurdu. Şöyle demişti fermanımda:</p>
<p class="p8">&quot;Bugünden sonra divanda, dergâhta, barigâhta, mecliste, meydanda Türkçeden başka dil kullanılmayacaktır.&quot;</p>
<p class="p8">Bize bugün çok olağan gelen bu olay, demek bir ulusun kendi dilini devletinin de dili yapması olayı, o zaman hiç de olağan sayılmamıştı ki, Mehmet Bey&rsquo;in birkaç gün sonra öldürülmesiyle Türk dili yine atıldı devletin katından. Bundan ötürüdür ki, XIV. yüzyıl Osmanlı ozanı Kırşehirli Âşık Paşa <span class="t8">Garipname</span>'sinde Türk dili için şunu söylüyor:</p>
<p class="p6"><span class="t8">Türk diline kimseler bakmaz idi </span></p>
<p class="p6"><span class="t8">Türklere her giz gönül akmaz idi </span></p>
<p class="p6"><span class="t8">Türk dahi bilmez idi bu dilleri </span></p>
<p class="p8"><span class="t8">İ</span><span class="t8">nce yolu ol ulu menzilleri</span></p>
<p class="p8">O dönemin Anadolu'daki en önemli ozanlarından biri olan Mevlânâ da işte bu Konya'da oturuyordu. Mesnevi'sini ve divanını Farsça yazmıştır. Çünkü Selçuklu sarayının beğendiği, saydığı, şiir için tek araç bildiği dil Farsça idi. Yine o yıllarda Anadolu'nun bir başka köşesinde Türkçe yazan bir büyük ozanın bulunması ne şaşırtıcıdır. Bu büyük ozan, Yunus Emre'dir. Mevlânâ aruzla Farsça söylüyordu. Bir örnek:</p>
<p class="p6"><span class="t8">Hemi</span><span class="t8">ş</span><span class="t8">e men çünin mecnun nebudem </span></p>
<p class="p8"><span class="t8">Zi akl-o afiyet birun nebudem</span></p>
<p class="p8">Size bu beytin anlamını, kendi vezninde yaptığım çevirisi ile sunayım:</p>
<p class="p6"><span class="t8">Bütün ömrümce ben mecnun de</span><span class="t8">ğ</span><span class="t8">ildim </span></p>
<p class="p8"><span class="t8">Ak</span><span class="t8">ı</span><span class="t8">ldan böyle tüm yoksun de</span><span class="t8">ğ</span><span class="t8">ildim</span></p>
<p class="p8">Başka bir şiirin ilk beyti:</p>
<p class="p6"><span class="t8">Biya kez gayri-i tu bizâr ge</span><span class="t8">ş</span><span class="t8">tem</span></p>
<p class="p8"><span class="t8">Ve ger hofte budem bidâr ge</span><span class="t8">ş</span><span class="t8">tem</span></p>
<p class="p8">Bunun da yine kendi vezninde yaptığım çevirisini okuyayım:</p>
<p class="p6"><span class="t8">Gel art</span><span class="t8">ı</span><span class="t8">k ba</span><span class="t8">ş</span><span class="t8">kas</span><span class="t8">ı</span><span class="t8">ndan bezmi</span><span class="t8">ş</span><span class="t8">im ben </span></p>
<p class="p8"><span class="t8">Uyand</span><span class="t8">ı</span><span class="t8">m uykudan art</span><span class="t8">ı</span><span class="t8">k benim ben</span></p>
<p class="p8">Ama bunu böyle Türkçe söylemeyi ne Mevlânâ seviyordu demek, ne de ondan şiir bekleyen Selçuklu sarayı. Fakat Yunus Emre kendi halkına Türkçe söylüyordu:</p>
<p class="p6"><span class="t8">Geldi geçti ömrüm benim </span></p>
<p class="p6"><span class="t8">Ş</span><span class="t8">ol yel esip geçmi</span><span class="t8">ş</span><span class="t8"> gibi </span></p>
<p class="p6"><span class="t8">Hele bana </span><span class="t8">ş</span><span class="t8">öyle gelür </span></p>
<p class="p8"><span class="t8">Ş</span><span class="t8">ol göz aç</span><span class="t8">ı</span><span class="t8">p yummu</span><span class="t8">ş</span><span class="t8"> gibi</span></p>
<p class="p6"><span class="t8">İ</span><span class="t8">ş</span><span class="t8"> bu söze Hak tan</span><span class="t8">ı</span><span class="t8">kt</span><span class="t8">ı</span><span class="t8">r </span></p>
<p class="p6"><span class="t8">Bu can gövdeye konuktur </span></p>
<p class="p6"><span class="t8">Bir gün ola ç</span><span class="t8">ı</span><span class="t8">ka gide </span></p>
<p class="p8"><span class="t8">Kafesten ku</span><span class="t8">ş</span><span class="t8"> uçmu</span><span class="t8">ş</span><span class="t8"> gibi</span></p>
<p class="p8">Gelelim Osmanoğullarına, sayın dinleyiciler. XV. yüzyılda Karamanoğulları, Selçuklu egemenliğine son verirken, eski Osmanlıcanın temelleri atılıyordu. Türkçe bu dönemde şiirden başka devlet işlerinde de kullanıldı. Fakat sonra sonra bu dil, arılığını koruyamadı. Arapçanın, Farsçanın saldırısına kapılarını ardına değin açtı. Gerçi Osmanlılar herhangi bir yabancı dili, Selçuklular gibi, devlet dili yapmaya dek vardırmadılar işi. Ama Türkçenin karma bir dil durumuna gelmesine de engel olmaya kalkmadılar. Türkçeye yabancı dillerden yalnızca sözcükler değil, deyimler ve dilbilgisi kuralları da girmeye başladı. Artık din ve bilim dili Arapça, şiirde örnek tutulan dil de Farsçaydı. Türkçenin adı oldu &quot;kaba Türkçe&quot;. Türkçenin bilim ve sanat dili olamayacağına inanıldı.</p>
<p class="p8">Osmanlıcanın son dönem yapıtlarından biri olan Ahmet Vefik Paşa'nın <span class="t8">Lehçe-i Osman'i</span> adlı sözlüğünde, 856 sayfa Arapça-Farsça asıllı olmayan sözcüklere, 599 sayfa Arapça-Farsça sözcüklere ayrılmıştı. Bu sözlüğün yüzde 35'i Türkçe, yüzde 65'i yabancı sözcükleri sıralar.</p>
<p class="p8">Şemsettin Sami'nin <span class="t8">Kamus-u Türkî</span> adlı sözlüğünde 30.000 sözcükten yüzde 39'u Türkçe, yüzde 42'si Arapça, yüzde 14'ü Farsçadır.</p>
<p class="p8">Genellikle Tanzimat'tan sonra başlayan Türkçeleşme denemeleri, önce Mehmet Eminle, daha sonra Ziya Gökalp'la hızlanmış, Türk Ocağı, Türk Yurdu, Genç Kalemler gibi dernek ve dergiler bu akımın gelişmesinde önemli görevler benimsemişlerdir.</p>
<p class="p8">Ancak biz bu konuşmamızda &quot;devlet dili&quot; konusu üzerinde durduğumuz için hemen söyleyelim ki, bu alanda köklü değişiklik, Türkiye Cumhuriyetinin kuruluşunu yasalaştıran 1921 Teşkilât-ı Esasiye Kanununda yapılmıştır. Bu kanunda, Türkiye tarihinde ilk olarak devlet dili için özel bir madde ayrılmıştır. Bu ikinci maddede şöyle denir: &quot;Türkiye devletinin resmî dili Türkçedir.&quot;</p>
<p class="p8">Oysa 1839 Tanzimat fermanında da, 1856 Islahat fermanında da devlet dili kavramının ele alındığı görülmez. Ama 1876 tarihli Birinci Meşrutiyet kanun-u esasisinde devlet dili söz konusu olmaktadır. Deniyor ki: &quot;Tebaayı Osmaniyenin hidemat-ı devletin istihdam olmak için devletin resmî dili olan Türkçeyi bilmeleri şarttır.&quot; Gerçi bu, devlet dili üstüne ayrı bir madde olarak gösterilmemişse de, başlangıç olarak yine de iyidir; 1908 İkinci Meşrutiyet <span class="t8">Te</span><span class="t8">ş</span><span class="t8">kilât-</span><span class="t8">ı</span><span class="t8"> Esasiye Kanunu</span>&rsquo;na alınmıştır.</p>
<p class="p8">1932'de Atatürk'ün önderliği ile kurulan Türk Dil Kurumu, o zaman Milli Eğitim Bakanlığı ile işbirliği ederek devlet dilinin Türkçeleşmesi işine girişmiştir. Öğretimde kullanılan yabancı terimler yerine, Türkçe terimler geçirilmiştir. Yazarlar, ozanlar da bu akımı destekledikleri için, dilimiz hızla arılaşmaya, kendini bulmaya yönelmiştir. Bu gidişin önemli adamlarından biri 1945'de atılmış, İnönü'nün Cumhurbaşkanlığı döneminde <span class="t8">Te</span><span class="t8">ş</span><span class="t8">kilât-</span><span class="t8">ı</span><span class="t8"> Esasiye Kanunu</span>&rsquo;nun adı değiştirilerek, yerine <span class="t8">Anayasa</span> getirilmiştir. Bu yalnızca bir ad değişikliğinde kalmamış, kanunun sözcükleri, terimleri de Türkçeleştirilmiştir.</p>
<p class="p8">Gerçi bu gelişme hep böyle düz bir çizgi üzerinde olmadı sayın dinleyiciler, 1950&rsquo;den sonra <span class="t8">Anayasa</span> dili, 1921 <span class="t8">Te</span><span class="t8">ş</span><span class="t8">kilât-</span><span class="t8">ı</span><span class="t8"> Esasiye Kanunu</span> diline çevrildi yeniden. Yüzlerce Türkçe sözcük hem yasalardan, hem de okul kitaplarından atıldı. Bereket 27 Mayıs&rsquo;tan sonra Türkçe, devlet dili olarak yeniden hakkı olan yere oturtuldu.</p>
<p class="p8">Ancak sayın dinleyiciler, dil devrimi yolunda başarıya erişmek için, yalnızca bu düşünceyi savunmak yetmezdi elbet, uygulama alanında da çaba harcamak gerekirdi. Nitekim bu amaçla Türk Dil Kurumu, halk ağzında kullanıldığı halde yazı dilimize geçmemiş olan sözleri derlemiş, <span class="t8">Derleme Sözlü</span><span class="t8">ğ</span><span class="t8">ü</span> adı ile bir sözlük çıkarmıştır ortaya. Bu derlemelerden şimdiki yazı dilimize geçen pek çok sözcük vardır. İşte onlardan birkaçı: &quot;Yoğun&quot;, &quot;ödül&quot;, &quot;araç&quot;, &quot;kuşku&quot;, &quot;ürün&quot;, &quot;alan&quot;, &quot;çaba&quot;, &quot;doruk&quot;, &quot;sıvı&quot;, &quot;kınamak&quot;, &quot;yitirmek&quot;, &quot;denetlemek&quot;...</p>
<p class="p8">Eski kitaplarımızda kullanıldığı halde, sonradan yerlerine Arapçaları, Farsçaları getirilerek yazı dilinden uzaklaştırılmış olan sözleri de taramış, Tarama Sözlüğü adı verilen bir sözlük çıkarmıştır Türk Dil Kurumu. Bu taramalarda da şimdiki yazı dilimize geçmiş pek çok sözcük vardır: &quot;Konuk&quot;, &quot;sonuç&quot;, &quot;tanık&rdquo;, &quot;nitelik&quot;, &quot;giysi&quot;, &quot;oran&quot;, &quot;kez&quot;, &quot;başkan&quot;, &quot;yanıt&quot;, &quot;arıtmak&quot;, &quot;ivmek&quot;, &quot;sınamak&quot;... gibi.</p>
<p class="p8">Halk dilinde ve eski kitaplarda bulunmayan ve günlük yaşamımızda çok geçen sözcüklerin Türkçelerini ise Türk Dil Kurumu ve onun yolundan giden aydınlar, bilimsel yollarla türetmiştir: &quot;Sakınca&quot;, &quot;süre&quot;, &quot;konu&quot;, &quot;basın&quot;, &quot;yetki&quot;, &quot;özel&quot;, &quot;olumlu&quot;, &quot;yaratık&quot;, &quot;özlem&quot;, &quot;süreç&quot;, &quot;yetinmek&quot;, &quot;uygulamak&quot;, &quot;kovuşturmak&quot;... gibi.</p>
<p class="p8">Sonra okullarımızda Arapça-Farsça öğretilen 8-10 bin bilim terimi de Türkçeleştirilmiştir: &quot;Açı&quot;, &quot;dikey&quot;, &quot;katsayı&quot;, &quot;sarkaç&quot;, &quot;akkor&quot;, &quot;alyuvar&quot;, &quot;toplardamar&quot;, &quot;özsu&quot;, &quot;tümleç&quot;, &quot;ikilem&rdquo;, &quot;çağrışım&quot;, &quot;öznel&quot;, &quot;içgüdü&quot;, &quot;varsayım&quot;, &quot;uyurgezer&quot;, &quot;varoluşçuluk&quot;... gibi.</p>
<p class="p8">Bugünkü sözlüğümüzde Türkçe sözcüklerin oranı yüzde 87'yi bulmuştur sayın dinleyiciler.</p>
<p class="p8"><span class="t8">Tarama Sözlü</span><span class="t8">ğ</span><span class="t8">ü</span> ortaya çıkmadan önce, 1943-1957 yılları arasında Türk Dil Kurumu, <span class="t8">Tan</span><span class="t8">ı</span><span class="t8">klar</span><span class="t8">ı</span><span class="t8">yle Tarama Sözlü</span><span class="t8">ğ</span><span class="t8">ü</span> adı altında dört kitap yayımlamıştı. Bu dört kitaptan her biri ancak 30-35 eski yapıtın tarama verimlerini içeren sözlüklerdi. Birinde bulunmayan bir sözcüğü ötekinde aramak gerekiyordu. Kimi zaman da aynı sözcük, bu kitapların hepsinde, ayrı ayrı anlamları belirtmek için yinelenmiş bulunuyordu. Demek ki bu dört kitapta toplam 160 eski yapıtın taramaları vardı.</p>
<p class="p8">Sonra o dört kitap birleştirilerek Tarama Sözlüğü ortaya çıkarıldı. Ayrıca yeni kitapta daha 67 eski yapıttan yapılan tarama ürünleri de yer alıyordu.</p>
<p class="p8">Böylece bu alanda çalışmak, yeni gereksemeleri arı Türkçe içinde karşılamak isteyenlere çok zengin bir kaynak sağlanmış oluyordu. Halk ağzından yapılmış derlemeleri içeren <span class="t8">Derleme Sözlü</span><span class="t8">ğ</span><span class="t8">ü</span> ile bu çaba daha da sağlam dayanaklara oturtuldu. Demek ki sayın dinleyiciler, Türkçe kök ve eklerden üretilen yeni sözcüklerle, yine bu yöntemle önerilmiş terimler dışında, Türkçecilik akımı, bir yandan eski yapıtların ürünlerinden, öte yandan bugün halk ağzında yaşamakta olan dilin dağarcığından yararlanma yolunda yürümüştür. Osmanlı aydınının küçük görerek bir yana bıraktığı bu zenginlikleri Türkçeciler değerlendirdilerse, dilimizin kurallarına uygun yeni sözcükler yarattılarsa suç mu işlediler? Türkçecilik akımı, gerçekte, çeşitli nedenlerden ötürü savsanmış, unutulmuş, unutturulmuş güçlü bir dilin, çağdaş bir nitelikte canlandırılmasından başka bir şey değildir. Buna uydurmacılık denmesi büyük bir haksızlık sayılmalıdır.</p>
<p class="p8">Terimler konusuna ilerde geleceğiz. Burada şuncasını söyleyeyim ki, bugün Türk Dil Kurumu yayınlarından elimizde çeşitli bilim dallarını içeren terim sözlükleri vardır. Bu sözlükleri, o bilim dallarında çalışan uzmanlar hazırlamışlar, öğretim ve bilim alanlarına birer öneri olarak sunmuşlardır. Ama yeni terimlerden çoğu artık işler, kullanılır duruma gelmiştir. Tutmayanlar, gereksemeleri karşılamakta güçsüz olanlar ya da yerlerine daha iyileri önerilenler elbette silinip gidecektir. Unutmamalıyız ki, dil sorunu, bir çırpıda çözümlenecek bir sorun değildir. Bütün toplumlarda yaratıcı bilim adamları, var olan terimlerle yetinmezler, yeni kavramları, yeni anlayışları kapsayan yeni terimler atarlar ortaya. Bunda yerilecek bir yan yoktur.</p>
<p class="p5"><span class="t8">17 May</span><span class="t8">ı</span><span class="t8">s 1975</span></p>
</body>
</html>