<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx391"></a><a id="a9"></a>VII</h1>
<p class="p8">Sayın dinleyiciler,</p>
<p class="p8">Bu konuşmamda özleştirmecelere yöneltilen başka bir suçlamayı söz konusu etmek istiyorum. Ulusun dilini ikiye bölmek, baba ile çocuğun, halkla aydının dil bakımından arasını açmak suçlamasıdır bu. Konuşmalarımdan birinde uydurmacılık suçlamasını ele almıştım, onun sürgünüdür bu İkincisi. Türk Dil Kurumu, genellikle özleştirmeciler, öyle uydurma bir dil çıkarmışlar ki ortaya, kimse birbirini anlamıyor, ulusal birlik bozuluyor. Hani masaldaki gibi, Babil kulesine dönmüş ülkemiz. Örnekler üzerinde durarak açalım bir az daha konuyu da bakalım doğru mu bu suçlama?</p>
<p class="p8">Önce şunu söylemem gerekiyor, sayın dinleyiciler, bu yeni dilden Ötürü kimsenin kimseyi anlamadığı, kuşakların birbirinden koptuğu, halk ile yöneticilerin arası açıldığı suçlamaları, ister istemez, dil devriminden önce, halkın yöneticileri, aydını anladığı, özetle eskiden dilde böylesi bir ikilik olmadığı savını içerir. Oysa bir düşünelim, hele yaşlı olanlarımız söylesinler bize, Osmanlı Türkçesi dediğimiz karma dilin geçerli olduğu yıllarda halk, yöneticilerin söylediklerini, yasaların dilini, aydınların yazdıklarını anlıyor muydu? Öğrenciler okullarda dil diye Türkçeyi mi öğreniyorlar, yoksa Arapçayı mı sökmeye çalışıyorlardı? Okurlar Divan şiirini çok mu iyi anlıyorlardı? Daha yeni dönemlere, Tanzimat dönemine, Servet-i Fünuncuların günlerine gelelim, o dönemde, o yıllarda yazın (edebiyat) okumaya hevesli gençlerin karşısına hiç mi güçlük çıkarmıyordu?</p>
<p class="p8">Türk Dil Kurumu Genel Yazmanı Sayın Ömer Asım Aksoy, Cumhuriyetimizin 50. yıldönümü dolayısıyle Türk Dil Kurumunda bir konuşma yapmıştı, sonradan bu konuşma Türk Dili dergisinde de yayımlandı. İşte şimdi o konuşmadan, o yazıdaki kimi örnekleri sizlere söyleyerek yukardaki soruların yanıtlarını vermeye çalışacağım.</p>
<p class="p8">Sayın Aksoy, o konuşmasının başlarında, &quot;İmparatorluk zamanında Arapçadan sonra saygı ve hayranlık duyulan dil Farsça idi. O kadar ki, eski bir fetva, cennette konuşulan dilin Arapça ve Farsça olduğunu söylüyordu&quot; dedikten sonra bizim eski yazı dilimizin, kendine özgü olmayan sözcük ve kuralların salgını içinde bulunduğunu ekliyor ve şu örnekleri veriyordu:</p>
<p class="p8">&quot;Arapça &rsquo;kitap'ın çoğulu, bizim kuralımıza göre &rsquo;kitaplar'dır, ama bir de Arapça çoğulunu kullanıyorduk o sözcüğün, &rsquo;kütüp' diyorduk. 'Âlim'in çoğulu olarak Türkçe ekli 'âlimler'den başka 'ulema' da vardı dilimizde. İkilik bildiren çoğul türünü de benimsemiştik: 'Tarafeyn', 'zaviyetan' diyorduk, Arapça ekli sözcükler olarak, 'nazaran', 'ankastin', &rsquo;minelkadim', &rsquo;kezalik', 'mamafih', 'binaenaleyh', 'bilakis'... sözcüklerini kullanıyorduk.&quot;</p>
<p class="p8">Buracıkta ekleyivereyim, sayın dinleyiciler, bizim halkımız bu yabancı dili bir türlü sökemediği için, gülümsetici yanlışlara düşer, &quot;mamafih binaenaleyh&quot; der sözgelişi, bir arada. Ya da &quot;bilhassa beklerim&quot; yerine &quot;bilakis beklerim&quot; der. Neyse... biz yine sürdürelim örneklerimizi.</p>
<p class="p8">Farsça çekimli sözcükler olarak, &quot;şayan&quot;, &quot;güzeşte&quot;, &quot;güzin&rdquo;, &quot;hahiş&quot;.</p>
<p class="p8">Farsça ekli sözcükler olarak, &quot;namdar&quot;, &quot;ikametgâh&quot;, &quot;giriftar&quot;, &quot;bibehre&quot;, &quot;mehil&quot;... sözcüklerini kullanıyorduk.</p>
<p class="p8">Arapça, Farsça kurallarla çeşitli terkipler, vasf-ı terkibiler, mutabakat kaideleri vardı: &quot;Resü&rsquo;l mal&quot;, &quot;düstur'l-amel&rdquo;, &quot;Tahte'l-hıfz&quot;, &quot;seriü'l-infial&quot;, &quot;müdir-i mesul&quot;, &quot;heyet-i tahririye&quot;, &quot;harikzede&rdquo;, &quot;mevzu-u bahis&rdquo;, &quot;şayan-ı arzu&quot;, &quot;sanayi-i nefise&quot;, &quot;efkâr-ı umumiye&quot;, &quot;vakanüvis...&quot; gibi. &quot;Kitab-ı mukaddes&rdquo;in çoğulu &rdquo;kütüb-ü mukaddes&quot; olmuyor, mutabakat kuralınca &quot;kütüb-ü mukaddese&quot; oluyordu.</p>
<p class="p8">Bunların bugün Türkçelerini kullanıyoruz: Sözgelişi &quot;kamuoyu&rdquo;, &quot;güzel sanatlar&quot;, &quot;konu&quot;, &quot;yazı kurulu&quot;, &quot;sorumlu müdür&quot; diyoruz.</p>
<p class="p8">Biliyorum, bu örneklere karşı &quot;Efendim, yaşam bunları kendiliğinden temizleyip atmıştı, uydurma Türkçeciliği savunmak için çok eski dilden örnekler getirmek yanlıştır&quot; diyecekler bulunabilir. Ama zaman dediğimiz o anlaşılmaz güç, acaba Arapça mutabakat kaidesinin durup dururken mi karşısına dikildi? Vasf-ı terkibleri zaman mı anlamaz oldu, yoksa biz mi anlamaz olduk? Arapça çekimli sözcüklerden, diyelim &quot;amil&quot;, &quot;ma'mul&quot;, &quot;i'mal&quot;, &quot;istimal&quot;, &quot;müstamel&quot;, &quot;muamele&quot;, &quot;teamül&quot;, &quot;müteamil&quot; gibilerinin bir aileden olduğunu zaman nasıl oldu da unuttu? Anlayamaz duruma geldi?</p>
<p class="p8">Sayın dinleyiciler, kendiliğinden oldu sanılan bu iş, gerçekte değişen toplumun okuma yazmada duyduğu güçlükten çıktı. Toplumun değişmesi ise, İslam uygarlığından laik uygarlığa, ümmetten ulusa geçmesinden başka bir şey değildi. Bir ülkenin aydınlarına elbette bu gibi değişikliklere ayak uydurmak düşer, dahası bir ülkenin aydınları yalnızca bu gibi gerekli değişikliklere ayak uydurmalı değil, ona ön ayak da olmalıdırlar. İşte dilde özleşmenin bilinçli öncüleri olan Türkçeciler, böyle bir işi gerçekleştirmek için çabalayan kişilerdir.</p>
<p class="p8">Yine Sayın Aksoy, o konuşmasında şunları da söylüyordu.</p>
<p class="p8">&quot;Birkaç yıl önce, bir mahkemeden, Türk Dil Kurumu'na bir yazı geldi. Bunda deniliyordu ki 'Görülmekte olan bir dâvâ sırasında taraflardan biri, mahkememize ilişikte gönderdiğimiz i'lâmı gösterdi. Mahkememiz, dilini anlamadığı bu i'lâmı, anlaşılır Türkçeye çevirmesi için Dil Kurumu'na göndermeye karar verdi.'&quot; Sayın Aksoy ekliyor: &quot;İ&rsquo;lâmı okuduk. 96 yıl önce yazılmış olduğu, tarih olarak altında gördüğümüz şu Arapça sözlerden anlaşılıyordu:</p>
<p class="p8">&rsquo;Lisaneti sittetin ve semanine ve mieteyn ve elf' Metin de şöyle sürüp gidiyordu: 'Etraf-ı selâsesi tarîk-ı âm ile mahdut bir bap mülk-i menzil mürur-i eyyam ve kürur-i avam ile müşrif-i harap ve mail-i türap olup tamir ve termine muhtaç ve gailesi meunetine kifayet etmeyip tehir olunursa bilkülliye münhedim olarak sagir-i munaileyhe gadr-i küllî mukarrer olmağla menzil-i mahdud-i mezkûr semen-i misli ile ahare bey' ve semen-i istirbah olunmak sagir-i munaileyh hakkında min küll'i'l vücub enfa' ve evlâ olmağın'...&quot;</p>
<p class="p8">Yanlış okudumsa beni bağışlayın, diyeceğim ama nerede, neyi yanlış okuduğumu kaç kişi anlamıştır diye sormaktan kendimi alamıyorum, sayın dinleyiciler. Ama dildeki tartışmayı kazanmak ereği ile karşımıza 96 yıl önce yazılmış bir mahkeme ilâmını çıkardığım için yanlış anlaşılabileceğimi düşünerek söylüyorum ki, bu dil, hukuk alanında ondan sonra da süredursun, yazınımızın (edebiyatımızın) durumu da, daha sonraları bundan çok başka değildi. İlk konuşmalarımda sizlere bu konuda örnekler vermiştim. Şimdi yenilerine geçelim. Bakın, 60 yıl önce, dilde sadeleşmeye, arılaşmaya karşı olan ünlü romancımız Halid Ziya Uşaklıgil, şöyle yazıyor:</p>
<p class="p8">&quot;Maksud, lisanda 'güneş' var diye ufk-u edebimizden &rsquo;hurşid u şems'i silmek, 'yıldız' var diye &rsquo;nücum u ahter'i söndürmek, 'göz' var diye &rsquo;çeşm ü dide'yi kapamak, 'yol' var diye &rsquo;rah u tarik'ı sed etmek, 'su' var diye 'ab u ma'yı kurutmak kabilinden ameliyat-ı tahribe karar vermekse buna israf-ı bihude nazariyle bakmak tabiîdir,&quot;</p>
<p class="p8">Süleyman Nazif de şöyle yazmış:</p>
<p class="p8">&quot;Lisanını seven Osmanlı Türk'ü, hiçbir vakit 'hatavat-ı terakki' makamına 'ilerleme adımları'nı is'ad edemez. Böyle yaparsak lisanın kabiliyet ve letafetini elimizle mahvetmiş oluruz. Bu fedakârlık, idrakin derekât-ı peşinde sürünen bazı avamı memnun etmek içinse günahtır... Altı asırlık keddi-i yemin-i vefakarinimiz olan elfazı tensikata uğratmak, muvafık-ı insaf olamaz.&quot;</p>
<p class="p8">Demek ki sayın dinleyiciler, bu ünlü yazarlarımızdan biri, Halit Ziya Uşaklıgil, ana dilimizin kullanılmakta olan &quot;güneş&quot;, &quot;yıldız&quot;, &quot;göz&quot;, &quot;yol&quot;, &quot;su&quot; gibi sözcüklerini bayağı bulup bunların yerine &quot;şems&quot;, &quot;hurşit&quot;, &quot;nücum&quot;, &quot;ahter&quot;, &quot;çeşm&quot;, &quot;dide&quot;, &quot;ayn&quot;, &quot;basar&quot;, &quot;rah&quot;, &quot;tarik&quot;, &quot;âb&quot;, &quot;ma&quot;... gibi Arapça ve Farsçalarını kullanmamızın daha yerinde olacağını savunurken, öteki, Süleyman Nazif, yabancı sözcükler yerine onların Türkçelerini kullanma akımını, anlayışsız halka dalkavukluk diye görüyor. Böyle olduğuna göre, bizim bugün baba ile oğulun halk ile aydının, kuşakların arasını açtığımız hiç de doğru değildir. Eskiden mahkemelerle mahkemeye gelenlerin, yazarlarla okurların arası açıktı, işte yukardaki örneklerde görüldüğü gibi. Giderek şu da söylenebilir ki, mahkemelerle halkın ve edebiyatla halkın arası açık bulunsun isteniyordu, gerçekte. İki yanda bulunanlar başka başka dil konuşuyorlarsa daha doğru olur sanılıyordu. Başka bir deyişle, aydınlar kendi aralarında anlaşmayı yeterli sayıyorlardı, bu yüzden de halkın diline gerekseme duymuyorlardı. Önümüzdeki konuşmalarda, bunun edebiyattaki, hadi biz Türkçesinden vazgeçmeyelim, yazındaki örneklerini size sunmaya çalışacağım.</p>
<p class="p8">Evet, sayın dinleyiciler, dilde özleştirme akımı işte böyle, &quot;hurşit&quot; ile &quot;şems&quot;m yerine &quot;güneş&quot;, &quot;nücum&quot; ile &quot;ahter&quot;in yerine &quot;yıldız&rdquo;, &quot;çeşm&quot; ile &quot;dide&quot;, &quot;ayn&quot; ile &quot;basar&quot;ın yerine &quot;göz&quot;, &quot;rah&quot; ile &quot;tarik&quot; yerine &quot;yol&quot;, &quot;ab&quot; ile &quot;ma&quot; yerine &quot;su&quot; demekle başladı. Bunca sade, anlaşılır, yerinde bir işin ne kerte kötü karşılandığını ise size deminki örneklerle gösterdiğimi sanıyorum. &quot;Su&quot; diyelim, &quot;göz&quot; diyelim, &quot;yol&quot; diyelim istemediler o günkü ünlü yazarlar, aydınlar. Biz elbette &rdquo;hatavat-ı terakki&quot;yi bırakıp &quot;ilerleme adımları&quot;, o bile değil, sadece &quot;ilerleme&quot; diyecektik. Görülüyor ki, dilde özleşme akımı 50-60 yıl önce başladı ve böylece halk ile aydının, yazarla okurun arası kapandı. İyi de oldu. Ama şimdi bize şöyle diyenler çıkabilir: &quot;Bir kez oldu bitti o olay, orada kalmalıydık, aşırı gitmemeliydik, aşırı gidilince kuşakların arası açıldı.&quot;</p>
<p class="p8">Dilimizde karşılığı bulunan Arapça-Farsça sözcükleri bırakmamıza bir şey denemeyeceği konusunda anlaştıktan sonra, şu yukardaki soruna, kuşaklar arasındaki açıklık konusuna açık gönülle gelebiliriz. Ziya Gökalp'in &quot;canlı tasarruflar&quot; dediği, dilde yerleşmiş, artık alışılmış yabancı sözcükleri atıp atmamak konusudur bu; &quot;cansız cezirleri&quot; bırakıp &quot;canlı tasarruflar&quot;da direnmek. Başka bir deyişle, eski Türkçe sözcükleri diriltmek için boşuna uğraşmamak. Fakat sayın dinleyiciler, Ziya Gökalp'in ölmüş saydığı o &quot;cansız&quot; sözcükler, gerçekte ölü müydü?</p>
<p class="p8">Yine örnekler üzerinde duralım. Dilimize yerleşmiş yabancı sözcükleri atmayalım diyenler, &quot;mahsul&quot; duruken &quot;ürün&quot; dememize kızıyorlar. Ama &quot;mahsul&quot; sözcüğü Arapça &quot;hasala&quot; kökünden gelmedir ve bu aileden daha &quot;hasıla&quot;, &quot;istihsal&quot;, &quot;müstahsil&quot;, gibi sözcükler de vardır. Şimdi biz, okulda öğrencilerimize yalnız &quot;mahsul&quot;ü göstermekle, öğretmekle kalmayız, bu aileden olan öteki sözcükleri de öğretmemiz gerekir, daha doğrusu bu benzer sözcükler arasındaki yakınlığın ne olduğunu öğretmeliyiz. Yoksa diller bir yığın birbiri ile ilişkisiz sözcükten kurulu olurdu. Ama bir o &quot;hasıla&quot; ailesini öğretmeye kalkınca, karşımıza yeniden Arapça kurallar çıkmaz mı? Şimdi biz diyoruz ki, &quot;ürün&quot;, &quot;üretici&quot;... dururken niçin başka dillere avuç açalım?</p>
<p class="p8">Hem &quot;ürün&quot;ü uydurmadık ki, onu halkımız oldum olası kullanıyordu. Ama İstanbul'da oturan, Anadolu'yu, Anadolu'daki insanların dilini bilmeyen bir aydın, okulda &quot;mahsul&quot; diye öğrendiği için bu &quot;ürün&quot; ile karşılaşınca ona uydurma gözü ile bakıyordu. Demek o aydının Anadolu ile arası açıktı. Biz gerçekte kuşakların arasını açmıyoruz, kapatıyoruz. Büyük kent ile köyü yaklaştırıyoruz. Çünkü, bu örnek üzerinde durunca, &quot;mahsul&quot; yerine &quot;ürün&quot; diyerek bu açıklığı dil bakımından kapatacaktık elbet. Ama İstanbul'da büyük baba ile torun bir süre anlaşmazlığa düşeceklermiş... Kapanan öteki açıklığa bakarsak buna üzülmemek gerekir.</p>
<p class="p8">Bunun gibi, &quot;gayret&quot; yerine &quot;çaba&quot;, &quot;zirve &quot; yerine &quot;doruk&quot;, &quot;mayi&quot; yerine &quot;sıvı&quot;, &quot;kaybetmek&quot; (doğrusu gaip etmek) yerine &quot;yitirmek&quot;, &quot;şüphe&quot; yerine &quot;kuşku&quot;... demekle çoğunluğun konuştuğu dili, yazı dili durumuna geçirmiş oluyorduk.</p>
<p class="p8">Türk Dil Kurumu, Ziya Gökalp'in dediği gibi &quot;cansız cezirler&quot;i değil, Anadolu halkının günlük yaşamında kullandığı sözcükleri derlemeye koyuldu ve ortaya bir <span class="t8">Derleme Sözlü</span><span class="t8">ğ</span><span class="t8">ü</span> çıkardı. Demek halkın yüzyıllardır konuştuğu sözcükleri bizlere duyurdu. Bu mudur halk ile aydının arasını açmak?</p>
<p class="p8">Eski Türkçe yapıtların taranması ile de bir <span class="t8">Tarama Sözlü</span><span class="t8">ğ</span><span class="t8">ü</span>&rsquo;ne kavuştuk ki, orada &quot;misafir&quot; yerine &quot;konuk&quot;, &quot;netice&quot; yerine &quot;sonuç&quot;, &quot;elbise&quot; yerine &quot;giysi&quot;, &quot;reis&quot; yerine &quot;başkan&quot;, &quot;cevap&quot; yerine &quot;yanıt&quot;, &quot;şahit&quot; yerine &quot;tanık&quot; duruyordu. Bunların hiçbirine uydurma diyemeyiz sayın dinleyiciler. Bunları kullanmakla kuşakların arasını açtığımız, halkın dilini ikiye böldüğümüz nasıl söylenebilir?</p>
<p class="p8">Gerçekte kuşaklararası bir anlaşmazlık var, ama bu anlaşmazlık, büyük kentlerde, özellikle İstanbul'da yaşayanlar için söz konusudur. Elbette yaşlı bir büyükbaba &quot;şahit&quot;den bir türlü vaz geçmiyor, &quot;tanık&quot; diyemiyordu. Torunu &quot;sınav&quot;a giderken, büyük baba ona &quot;imtihanda muavaffakiyet&quot; diliyordu. Yağmurlar yağdığı için Anadolu'da &quot;ürün&quot; değil, &quot;mahsul&quot; iyi olacaktı onun dili ile. Pahalılık &quot;doruğuna&quot; değil, &quot;zirvesine&quot; çıkmıştır. Pazar &quot;denetlenemiyor&quot; değil, &quot;murakabe&quot; edilemiyordu. Bu yüzden &quot;konuklarına&quot; değil, &quot;misafirlerine&quot;, &quot;konukseverlik&quot; değil, &quot;evsahiplik&quot; gösteremiyordu.</p>
<p class="p8">Evet, böyle bir açıklık var sayın dinleyiciler. Ama ne çıkar bundan? Babalar, büyükbabalar, çocuklarından, torunlarından, radyolardan, gazetelerden öğrenmiyorlar mı bu sözcükleri? Anadolu halkının yüzyıllardır söyleyip geldiği bu öz Türkçe sözcükleri?</p>
<p class="p8">Sırası düşmüşken söyleyeyim, İsrail devleti kurulduktan sonra, orada İbrani, ölü dil sayılan o eski Yahudice devlet dili durumuna getirildi; fakat dünyanın dört bucağından İsrail'e göç eden Yahudiler bu dili bilmiyorlardı. Yaşlılar, İbrani öğretim yapan okullardaki çocuklarından öğrenmeye başladılar onu. Bizim yaşlılarımız hiç de o durumda sayılamazlar. Bizim bütün sorunumuz, Türkçeye &quot;kaba Türkçe&quot; diyen eski anlayışı bir yana bırakmak için savaştır. Yabancı bir sözcüğün Türkçesini söylemek utanılacak bir şey değildir, üzülecek bir şey de değildir. Alışkanlıklarımızdan bu güzel konuda az da olsa vazgeçemez miyiz? Biraz çaba, biraz iyi niyet, bu iş için yeter de artar bile. Kimseye yeni bir dil öğretmeye kalkan yok, kendi dilimizi öğrenelim.</p>
<p class="p8">Peki, denecek, şu &quot;yaratık&quot; ne oluyor? &quot;Süreç&quot; nedir? &quot;Çağrışım&quot; nerden çıktı?</p>
<p class="p8">Evet, sayın dinleyiciler, bunlar uyduruldu. &quot;Halk edilmiş&quot; anlamına &quot;mahlûk&quot;u bırakalım, onun yerine &quot;yaratık&quot; diyelim. Ne olduğunu bilmediğimiz &quot;vetire&quot;yi bırakıp onun yerine &quot;süreç&quot; diyelim, &quot;tedai-i efkâr'ı atalım, onun yerine &quot;çağrışım&quot; diyelim diye düşünüldü.</p>
<p class="p8">Çünkü &quot;yaratık&quot;ta hep bildiğimiz o &quot;yarat&quot; kökü apaçık görünüyordu; süreç'te &quot;sür&quot;, &quot;çağrışım&quot;da &quot;çağır&quot; da öyle, bize bildiğimiz bir şeyler düşündürüyordu. Gerçi böyle açık seçik olmayan düşünmeler tam olarak kandıramazdı bizi, ama &quot;tedai&quot; okula gitmeyen birine ne söyleyebilirdi? Okumamış bir kişiye &quot;vetire&rdquo; bir şey mi anlatıyordu sanki? Bunlar ancak okuldan, kitaptan öğrenilecek bilimsel kavramlardır, terimlerdir. İşte geçen konuşmamda 8-10 bin terim Türkçeleştirildi derken, bu uydurulmuş sözcükleri anlatmak istemiştim.</p>
<p class="p8">Öyleyse geldik terim konusuna... Terimi Türkçe Sözlük şöyle tanımlıyor:</p>
<p class="p8">&quot;Bir bilim, sanat, meslek dalı ile ya da bir konu ile ilgili özel ve belirli bir kavramı olan sözcük. Matematik terimi, demircilik terimi gibi&quot;</p>
<p class="p8">Bana kalırsa sayın dinleyiciler, Fransızların term ile yazıp söyledikleri bu uluslararası sözcüğü biz r ile m'nin arasına bir i koyarak &quot;terim&quot; diye değil, &quot;termin&quot; diye alsaydık, Türkçe söyleyişe daha uygun bir sözcük yapmış olurduk. Üstelik de o sözcüğün aslı Latince &quot;terminus&quot;, sınır demek, Romalıların Sınır Tanrısı'na verdikleri ad. Her neyse... Bunu bir yana bırakalım da biz yine konumuza dönelim.</p>
<p class="p8">Terimler, yukardaki tanımından da anlaşıldığı gibi, belli kavramların sınırını kesin olarak çizen sözcüklerdir ki, ancak ilgili olduğu bilim, sanat dalının öğrenimi ile edinilir. Bir memurun nalbantlık terimlerini bilmesi gerekmediği gibi, ruhbilim terimlerini de bir çiftçinin bilmesi gerekmez. Başka bir deyişle, bunlar konuşmadaki, yazmadaki öteki sözcüklerden ayrılırlar. Sözgelişi, &quot;zaviye&quot; bir matematik terimidir, Türkçesi &quot;açı&quot;. Eskiden olduğu gibi, şimdi de bir öğrenci bunu okulda, kitabından, öğretmeninden öğrenir. Fakat eski terimlerle öğretim görmüş olanlar, çeşitli bilim, sanat dallan için hep yabancı köklerden yapılmış sözcükleri ezberlemek zorunda kalırlardı. Gençler de ezberleyeceklerdir elbet, bugünkü gençler, ancak arada büyük bir ayrım var, &quot;zaviye&rdquo; bize hiç bir şey ansıtmıyor, onu ancak belleğimize kazımakla öğrenebiliriz. Oysa &quot;açı&quot; böyle değildir, onda &quot;açmak&quot; ile &quot;açılmak&quot; ile ilintili bir şey var. Bir öğrenci, bir noktada birleşmiş olan iki düz çizginin birbirlerinden ayrılarak açıldıklarını rahatça düşünebilir bu terimi öğrenirken. Böylece de belleğini yormaz artık &quot;Neydi o?&rdquo; diye düşünerek. Arapçadan yapılmış terimleri öğrenmek için ne güçlüklere katlanıldığını eskiler çok iyi bilirler. Bundan ötürü onların &quot;Kuşakların arası açılıyor&quot; diye yazıklanmaları boşunadır, bundan vazgeçip, böylesi kolay bir öğretime, bir öğrenime imrenmeleri gerekir.</p>
<p class="p8">Şimdi size çeşitli dallardaki terimlerden örnekler vererek konuyu daha da açmak istiyorum sayın dinleyiciler. Çeşitli dallar dedim ama, bugünkü konuşmama pek öyle çeşitli dalların girebileceğini sanmıyorum, Türk Dil Kurumunun yayımladığı terim sözcüklerinden birkaçını önüme aldım. Dilbilgisi Terimleri Sözlüğünden başlayalım:</p>
<p class="p8">Dilbilgisinde eskiden &quot;zamir&quot; diye öğretilen sözcükler dizisinin yeni terimi &quot;adıl&quot;. Kişi, özlük, gösterme, soru ve belirsizlik kavramları vererek varlıkların yerini tutan sözcük, denmiş. Demek &quot;ad&quot;la ilgili bir kavram bu. Ama eski terim, &quot;zamir&quot; bize böyle bir ipucu vermiyordu. Onu sadece ezberlemekle öğrenecektik ve en kötüsü, başka dilbilgisi terimleriyle, diyelim &quot;zarf&quot; ile de karıştıracaktık sık sık. Nitekim öyle oluyordu. Peki, &quot;zamir&quot; gibi, &quot;zarf&quot; için de soralım: Ne demekti &quot;zarf&quot;? Bir başka anlama da gelmiyor mu o? Hani mektubu içine koyduğumuz şey anlamına. Bakalım ne demiş &quot;zarf&quot; için Dilbilgisi Terimleri Sözlüğü? &quot;Belirteç&quot; demiş. Bir eylemin, bir sıfatın ya da başka bir belirteçin anlamını zaman, yer, ölçü, nitelik, soru kavramları bakımından etkileyen sözcük, diye tanımlamış. Bunu, &quot;belirteç&quot;i, artık mektup zarfı ile karıştırmak olanaksızdır.</p>
<p class="p8">Bunlar gibi, &quot;isim&quot; için &quot;ad&quot;, &quot;fiil&quot; için &quot;eylem&quot;, &quot;nida&quot; için &quot;ünlem&quot;, &quot;rabıt&quot; için &quot;bağlaç&quot; terimleri bulunmuştur sayın dinleyiciler. Şimdi artık kalkıp da &quot;nida&quot; gibi güzel bir sözcük dururken &quot;ünlem&quot;e ne gerek vardı demek yerinde midir? İle, bile, fakat, çünkü, ya, ya da, ki, hem de gibi sözcükler, eş görevli sözcükleri birbirine bağlamak için kullanılmıyor mu? Bunlara neden &quot;rabıt&quot; diyelim? Bağlamaktan yapılma şu &quot;bağlaç&quot; dururken?</p>
<p class="p8">Bir sözcükten sonra gelerek, o sözcükle ötekiler arasında ilgi kuran &quot;gibi&quot;, &quot;karşı&quot;, &quot;kadar&quot;... sözcükleri için neden &quot;edat&quot; gibi ne demeye geldiğini bilmediğimiz bir terim kullanalım &quot;ilgeç&quot; dururken? Genellikle eylemin anlamını çeşitli yönlerden tümleyen sözcüklere &quot;tümleç&quot; diyeceğimiz yerde niçin &quot;mef'ul&quot; diyelim? Bir adın anlamının tam belirtilmesi için, bir başka addan, adıldan ya da sıfattan yardım görmesi durumuna &quot;terkip&quot; diyeceğimize &quot;tamlama&quot; desek daha iyi değil mi? &quot;Evin kapısı&quot;, &quot;sokak kedisi&quot;... gibi sözlerde bir &quot;tamlanan&quot;, bir de &quot;tamlayan&quot; yok mu? Niçin bunların biri &quot;muzaf&quot; öteki &quot;muzafun ileyh&quot; olacakmış? Eski &quot;sarf u nahiv&quot; de, &quot;fiil&quot;, &quot;haber&quot;, &quot;müsned&quot; terimleriyle anlatılmak istenen ve eylem çekimine girmiş sözcüğün tümcede görev adı olan &quot;geliyor&quot;, &quot;gidecekmiş&quot; gibi sözcüklere, Dilbilgisi Terim Sözlüğü &quot;yüklem&quot; dedi ise, çocuklar bunu &quot;müsned&quot;den daha güç mü öğrenirler? Yoksa bu yüzden kuşakların arası mı açılır?</p>
<p class="p5"><span class="t8">24 May</span><span class="t8">ı</span><span class="t8">s 1975</span></p>
</body>
</html>