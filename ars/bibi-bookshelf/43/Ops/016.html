<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p4">&nbsp;</p>
<h1 class="h11"><a id="ncx632"></a><a id="a13"></a>XI</h1>
<p class="p8">Sayın dinleyiciler,</p>
<p class="p8">&quot;Dilimiz&quot; programı ile ilgilenen biri sordu bana geçende: &quot;Kupür mü, küpür mü?&quot; diye. Bir de &quot;Bu işin mali portresi, diye bir söz söyleniyor, ne demektir?&quot; dedi.</p>
<p class="p8">&quot;Kupür&quot;, Fransızcada &quot;couper&quot; (kesmek) mastarından yapılma bir ad. Gazete makale ve fıkralarından saklamak üzere kestiğimiz parçalar için kullanılıyor çokluk. &quot;Küpür&quot; demek yanlıştır, doğrusu &quot;kupür&quot;. Yanlışlık, sanıyorum, &quot;kupür&quot; sözcüğünde bir kaim ünlü bir ince ünlünün bir sırada bulunmasından doğuyor. Türkçede dil benzeşmesi kuralı diye bir kural var ki, bir sözcük kaim ünlü ile başlarsa kaim ünlülerle, ince ünlü ile başlarsa ince ünlülerle sürüp gider. Çok işlek bir kuraldır. Yabancı sözcükler için bu kuralın geçerli olması elbette istenemez, beklenemez. Ama her ulusta olduğu gibi, bizim ulusumuzda da yabancı sözcükleri ses bakımından anadile benzetmek eğilimi vardır. O yüzden &quot;kupür'u, &quot;küpür&quot; yapıyorlar.</p>
<p class="p8">Ama burada sorabiliriz: &ldquo;Niçin &lsquo;kupur&rsquo; yapmıyorlar?&rdquo; diye. Gerçekten sayın dinleyiciler, o sözcüğün ilk hecesinde kaim bir ünlü olduğu için, ondan sonraki hecenin ona uydurulması akla daha yakın gelirken bunun tam tersi yapılmakta. Yine benim sandığıma göre, buradaki değiştirme, Türkçeye benzetmek değil, Fransızcaya benzetmek amacını güdüyor. Söyleyeceksek doğrusunu söyleyelim, &quot;kupür&quot; diyelim, ya da onun Türkçe karşılığından yeni bir ad bulalım, sözgelişi &quot;kesik&quot; diyelim. &quot;Gazetede okuduğum romanı her gün kesiyorum. Kesikleri istersen sana da vereyim&quot; tümcesinde olduğu gibi.</p>
<p class="p8">İkinci soru, &quot;mali portre&quot; sözü ile ilgiliydi.</p>
<p class="p8">Gerçekten de sayın dinleyiciler, bu söylenişi ben de sık sık duyuyorum. Yanlıştır, doğrusu &quot;mali porte&quot;. &quot;Porter&quot;, Fransızca yüklenmek anlamına gelen eylemden yapılmış. &quot;Bu işin mali portesi nedir?&quot; sözünün Türkçesi, &quot;Bu işin parasal yükümü nedir?&quot;, daha kısası, &quot;Bu iş kaça çıkar?&quot; Böyle açık seçik Türkçesi dururken, kalkıp da Fransızcasını kullanmak, üstelik onu da yanlış kullanmak, akıl alacak işlerden değildir. Çünkü &quot;portre&quot;, biliyorsunuz, insan resmi demektir. Yukardaki anlamla hiçbir ilişiği yok.</p>
<p class="p8">Eskiden de dilimizi etkileyen yabancı diller sadece Arapça, Farsça değildi. İtalyanca, Sırpça, Yunanca, Rusça sözcükler de, kimi olaylar, ilişkiler dolayısıyla, bir de belli uğraşıların (sözgelişi denizciliğin) terimleri olarak dilimize girmişlerdi. Fakat bu Batı dillerinden hiç birinin yeri Arapça ve Farsçanınki kadar büyük değildi eskiden dilimizde. Toplumumuz Batılılaşma akımından ve atılımından sonra, demek genel bir dönüm yeri olarak Tanzimat'tan sonra, Türk aydınları Batı dillerini öğrenmeye heveslendiler. Bu yolla dilimize Batı dillerinden, özellikle Fransızcadan arkası arkasına sözcükler girmeye başladı. Çünkü Avrupa'da ilişkimizin en sıkı olduğu ülke başta Fransa'ydı. Bildiğiniz gibi, bu ilişkinin başlangıcı Kanuni dönemine değin uzanır. Ama son dönemde, diyelim Servet-i Fünun edebiyatı döneminde, Arapçanın, Farsçanın saldırısı yetmiyormuş gibi, bir de Fransızcanın etkisi aldı yürüdü. Öyle ki, kimi ozanlarımız, Arapça sözcüklerle kurulu Farsça tamlamaların yanı sıra Fransızca sözcükler kullanmayı bile beğenir oldular. Bunun örneklerini ilk konuşmalarımdan birinde vermiştim.</p>
<p class="p8">Türklerin İslâm uygar lığına geçmeleri ile, Kur'an'ın yazılı olduğu dilin, demek Arapçanın dilimiz üzerindeki etkisini bir ölçüde olağan saymamız gerektiğini, gene o konu ile ilgili olarak belirtmiştim. Dokuzuncu, onuncu yüzyıllarda, ilkçağ felsefesinin başlıca yapıtlarını Arapçaya çeviren İslam bilginleri, bu dile dünya çapında bir önem kazandırmışlardı. Giderek Batı'nın, ilkçağ felsefesini bu Arapçadaki çeviriler aracılığı ile edindiği bir gerçektir. Fakat sayın dinleyiciler, zamanla Batı uygarlığı gelişip, İslam uygarlığı yerinde sayınca, ister istemez Arapçanın işlevi de önemini yitirmeye yüz tuttu. Öyle ki, birçok bilimde gerçekleştirilen yeni buluşlar için ortaya atılan yeni gereçler, araçlar için artık Arapça kökleri kullanarak terim yapmak, sözcük türetmek yetersiz sayılır oldu. Batılı bilgin, buluşunu, kendi taktığı adla dünyaya yayıyordu.</p>
<p class="p8">Demek ki, Türklerin ümmet uygarlığından, çağdaş laik uygarlığa geçiş süreci içinde, Batı dillerinin etkisini de olağan saymamız gerekiyor. Ama Arapça ve Farsça ile Batı dilleri arasında yaptığımız bu karşılaşmayı sonuna değin götürürsek, göreceğiz ki, burada da sonuç, benzeri bir tehlike gösteriyor. Arapça nasıl dilimizin küçük görülmesine dek varan bir üstün yer edindiyse, pek ona benzemese de, başta Fransızca olmak üzere bir takım Batı dilleri de toplumumuzda öyle üstün tutulur oldu. Bu da yanlıştı ve bu yanlışın kaynağı da gene Türkçenin güçsüzlüğüne inanmaktı. Yukarıdaki iki örnek bunu pek güzel gösteriyor. &quot;Türkçesi olmasın, Türkçesini aramayalım da, yalan yanlış da olsa Fransızcasını söyleyelim,&quot; düşüncesi, demek bugün de geçerli.</p>
<p class="p8">Ancak sayın dinleyiciler, buna karşı, &quot;Ah dilimiz, vah dilimiz, bizim güzel dilimiz&quot; gibilerden yazıklanmalar hiç de işe yarar bir tepki değildir. Gelişmiş Batı dillerinin yüzlerce yıl önce uyguladıkları bir yaratıcı yöntemi bizim de her an uygular durumda olmamız gerekir. Havacılıkta ortaya yeni buluşlar mı atıldı, havacılarımız toplanmalı, gerekirse dil bilginleriyle işbirliği yaparak o yeni buluşlarla dilimize giren Batı kökenli terimlerin yerine Türkçelerini koymalı.</p>
<p class="p8">&quot;Birleşik Amerika Türkiye'ye ambargo koydu&quot; diyoruz. Evet, ne demek olduğunu seziyoruz o sözün, ama tam olarak, açık seçik olarak anladığımızı söyleyemeyiz. Bunun için o sözcüğün kökünü bilmemiz gerekir. Bakın, Türk Dil Kurumu Yayınları arasında basılan <span class="t8">Bat</span><span class="t8">ı</span><span class="t8"> Kaynakl</span><span class="t8">ı</span><span class="t8"> Sözcüklere Kar</span><span class="t8">ş</span><span class="t8">ı</span><span class="t8">l</span><span class="t8">ı</span><span class="t8">k Bulma Denemesi</span> adlı kitapta o &quot;ambargo&quot; sözcüğü için şunlar yazılı:</p>
<p class="p8">&quot;Latince <span class="t8">barra</span>: engel sözcüğünden türemiş olan İspanyolca <span class="t8">Embargo</span>: 1) gemilerin limana girip çıkmasını geçici olarak engelleme, 2) tecim mallarının alım satımını ya da bir yerden başka bir yere götürülmesini engelleme anlamına gelir. Sözcük dilimize de bu anlamda girmiştir. Kök ve anlam özelliği göz önünde bulundurularak ve deneyim, deyim gibi sözcüklerin yapısı örneksenerek 'ambargo' sözcüğüne engellemek fiilinden <span class="t8">im</span>- yapım eki ile türetilen <span class="t8">engelleyim</span> karşılığı önerilmektedir.&quot;</p>
<p class="p8">Batı Dilleri Sözcüklerine Karşılıklar Kılavuzu'nda da ambargo karşılığı olarak engelleyim alınmış.</p>
<p class="p8">Türetilen bu yeni sözcükte &quot;engel&quot; Türkçe bir kök, <span class="t8">im</span>- Türkçe bir yapım eki olduğu gibi, bunların birleşmelerinden ortaya çıkan bütünün de dilimizde benzerleri var. Böylece bir sözcük türetmenin yöntemi açık seçik ortaya çıkmaktadır. Türkçe kökleri yapım ekleriyle birleştirirken, dilimizde bir veya birkaç benzerinin, örneğinin bulunmasına da önem vereceğiz. Böylece o yeni sözcük kamuyu rahatsız etmez, daha kolay yayılır.</p>
<p class="p8">Türk Dil Kurumu Yayınları arasında yer alan <span class="t8">Bat</span><span class="t8">ı</span><span class="t8"> Dilleri Sözcüklerine Kar</span><span class="t8">ş</span><span class="t8">ı</span><span class="t8">l</span><span class="t8">ı</span><span class="t8">klar K</span><span class="t8">ı</span><span class="t8">lavuzu</span>'nu hazırlamış olan Sayın Kemal Demiray, önsözünde şöyle diyor:</p>
<p class="p8">&quot;Bu küçük kılavuz, konuşmalarda, gazetelerde, çeşitli kitaplarda sık sık rastlanan, dilimize Batı dillerinden girmiş sözcüklerin Türkçede karşılıkları bulunduğunu gösterme amacı ile hazırlandı. Bu kılavuzun Fransızca, İngilizce, İtalyanca, Almanca gibi dillerde kullanılan bütün sözcüklere Türkçe karşılık bulmak gibi bir savı yoktur. Kılavuz gözden geçirildiği zaman görüleceği gibi, tarihsel ve ekinsel etmenlerle çoğu Fransızca olan Batı sözcüklerinin bugünkü dilimizde kullanılan karşılıkları gösterilmiştir. Kılavuzda yer alan pek az sayıdaki Batılı sözcük, henüz Türkçe karşılığı bulunmadığı için, dilimizde en yaygın yabancı sözcükle karşılanmıştır. Hiç olmazsa bunun, bir kavramın birden fazla yabancı sözcükle karşılanmasını önlemek gibi bir yararı olacaktır.</p>
<p class="p8">Bu arada zihinlerde şöyle bir düşünce doğabilir: Batı uygarlığının günden güne gelişmesi sonucu yeniden beliren kavramları karşılayan yeni sözcükler de doğmaktadır. Bu kavramları bildirecek sözcüklerimiz bulunmadığına göre ne yapacağız? Batı'da, yeniden doğan kavramlar için nasıl yeni sözcükler yapılıyorsa, Türkçede de bu kavramları karşılayacak yeni sözcükleri hemen türetmemiz gerekir. Bu görev, özellikle yeni buluşlarla, yeni düşünülerle ilk kez karşılaşan ve ülke ekinine, ülke endüstrisine, ülke ticaretine bunları katan kimselere düşer. Ancak böyle bir anlayış birliği ile Türkçe günden güne daha güçlü bir duruma gelebilir.&quot;</p>
<p class="p8">Başka bir konuşmamda da söz konusu etmiştim sayın dinleyiciler, yeni buluşların, yeni kavramların Batı dillerindeki adlarını, demek yeni terimleri olduğu gibi benimsemek önerisine ve eğilimine karşı denecek şudur ki, eğer biz o terimleri olduğu gibi almaya kalkarsak, okullarımıza Latince, Yunanca dersleri koymalıyız. Batılılar her yeni buluş için, her yeni kavram için genellikle bu iki ölü dilden kökler ekler almak yolunu tutarlar. Ama biz o ölü dilleri bilmez, Batılıların türettikleriyle yetinirsek, durum, Arapçanın yakın dönemimizdeki durumuna benzer, giderek daha da kötü olur. Çünkü yüzyıllardır Arapça ile birlikte yaşamaktan gelen bir alışkanlığımız vardır ve o dilin kimi sözcükleri bugün de yazı ve konuşma dilimizde bulunmaktadır. Ama sözgelişi &quot;telegraf&quot; teriminin başındaki &quot;tele&quot;, bizim dilimizdeki &quot;tel&quot; ile karşılaştıranımız çoktur. Oysa bu sözcük, &quot;tele&quot; sözcüğü, &quot;uzak&quot; demektir. Batıklar o sözcüğü bir tek örnek gibi kullanarak bir sıra terim uydurmuşlardır: Telegraf, telefon, teleskop, teleobjektif, televizyon... gibi. Biz bu terimleri de ayrı ayrı öğrenmek, demek ezberlemek durumunda kalırsak, Batının düşünürlerini, buluşlarını izleyemeyiz. Arapça karşısındaki tutumumuzda olduğu gibi, burada da Türkçe köklerden ve eklerden yeni terimler, yeni sözcükler türetmekten başka çıkar yolumuz yoktur.</p>
<p class="p8">Şimdi de sayın dinleyiciler, sizlere demin adını verdiğim öteki kitabın <span class="t8">Bat</span><span class="t8">ı</span><span class="t8"> Kaynakl</span><span class="t8">ı</span><span class="t8"> Sözcüklere Kar</span><span class="t8">ş</span><span class="t8">ı</span><span class="t8">l</span><span class="t8">ı</span><span class="t8">k Bulma Denemesi</span> <span class="t8">I</span> adlı kitabın önsözünden bir parçayı okuyacağım. Kitabı hazırlayanlar, Prof. Dr. Samim Sinanoğlu, Tahsin Saraç ve Emin Özdemir bu önsözde şöyle diyorlar:</p>
<p class="p8">&quot;Dilimize Arapça ve Farsçadan girmiş olan sözcüklerin çoğuna, bugün Türkçe karşılıklar bulunmuştur. Başka deyişle, dilimizi Arapça ve Farsça sözcüklerden arıtma savaşı, tam bir başarı ile sonuçlanmıştır. Ancak şu son yıllarda, üzerinde önemle durulması gereken yeni bir sorun daha çıkmıştır ortaya: Batı dillerinden dilimize girmiş sözcükler sorunu.</p>
<p class="p8">Söz dağarcığımızın kapısı, Arapça, Farsça sözcüklere kapanırken, Batı'dan gelen sözcüklere niçin açılmıştır? Bunun baş nedeni, Doğu uygarlığından kopup her alanda Batı uygarlığına yönelmiş olmamızdır. Bilinen bir gerçektir ki, dillerin söz dağarcığı ile toplumların yaşama ve kültür düzeyleri arasında sıkı bir bağlantı vardır. Toplumsal yapıda ve yaşama düzeninde oluşan değişme, dilin söz dağarcığında da gösterir yankısını. Nitekim, uygulayım (teknik), bilim, sanat ve tecim alanlarında Batı ülkeleriyle ilişkimiz bugün, düne oranla daha da artmıştır. Bu ilişkiler dilimizi değişik alanlarda etkilemektedir. Sözgelişi Batıdan getirilen araç ve gereçler kendileriyle birlikte bir sürü yabancı sözcüğü de dilimize sokmaktadır. Örnekleme gerektirmeyecek kadar somut bir olgudur bu.</p>
<p class="p8">Dilimizin yarını yönünden üzerinde önemle durulması gereken bu sorun nasıl çözümlenebilir? Batı kaynaklı sözcüklerin dilimize girişi nasıl engellenebilir? Arapça, Farsça sözcüklere gösterilen bilinçli tepkiyi Batıdan gelen sözcüklere de göstermekle. Türkçenin olanaklarını işletip bunların Türkçe karşılıklarını yaratmaya yönelmekle. Kestirmeden söylersek, toplumun her kesiminde Batı kaynaklı sözcüklere karşı yeni bir savaşı başlatmakla. Çünkü, Atatürk'ün üzerinde önemle durduğu Türkçenin bağımsızlığı, onun ister Doğu, ister Batı kaynaklı olsun, her türlü yabancı sözcük yerine, kendi olanakları ile yarattığı karşılıkları bulması ile gerçekleşebilir.&quot;</p>
<p class="p8">Sayın dinleyiciler, iki kitaptan da birkaç örnek vereyim.</p>
<p class="p8">Önce <span class="t8">Bat</span><span class="t8">ı</span><span class="t8"> Kaynakl</span><span class="t8">ı</span><span class="t8"> Sözcüklere Kar</span><span class="t8">ş</span><span class="t8">ı</span><span class="t8">l</span><span class="t8">ı</span><span class="t8">k Bulma Denemesi I</span> adlı kitabı açıyorum. Yinelemeye gerek var mı bilmem, buradaki üretmeler, bileştirmeler birer öneri niteliğindedir. Ancak hemen belirtmem gerekir ki, Batı dillerinden gelen yabancı sözcüklerin karşılıkları aranırken, elbette önce bu sözcüklerin anlamlarını kesin olarak bilmemiz gerekir. Bunların çoğu ise Latince ve Yunanca çıkışlıdır. Bu bakımdan bize bu alanda yararlı olacak bilim adamları daha çok klasik filoloji öğretiminden geçmişler arasından çıkacaktır. Bunun dışında, her uğraşı alanının üyesi, kendi terimleri için Türkçe karşılıklar arayabilir. Ama onun da yapacağı, yabancı terimin amaçladığı anlamı Türkçede türetmek olacaktır.</p>
<p class="p8">Şimdi örnekler:</p>
<p class="p8"><span class="t8">Ekskavatör</span> sözcüğü çok kullanılıyor sayın dinleyiciler. Kitapta bu sözcük için deniyor ki, &quot;Latinca cavus: oyuk, excavare: içinden alıp oymak demektir. Sözcük Fransızcaya excaver biçiminde geçmiştir. Kazıp oyan araç. Sözcüğün kök ve anlam özelliği göz önünde bulundurularak ve biçer-döğer sözcüğünün yapısı örneksenerek kazaratar karşılığı önerilmektedir. Sözcüğe daha önce kazmaç karşılığı da önerilmiştir.&quot;</p>
<p class="p8">Son yıllarda bütün dünyayı en çok ilgilendiren sorunlardan birine geliyoruz şimdi sayın dinleyiciler, bu da <span class="t8">ekoloji</span> sözcüğü ile anlatılan bilimdir. Yunanca <span class="t8">Oikos</span>: ev, konut, <span class="t8">logos</span>: bilim sözcüklerinden oluşan Fransızca <span class="t8">ecologie</span>, canlı varlıklarla çevreleri arasındaki karşılıklı ilişkileri inceleyen bilim dalı demektir. Sözcük dilimizde de bu anlamda kullanılmaktadır. Kök ve anlam özellikleri göz önünde bulundurularak ve toplumbilim, dilbilim gibi sözcüklerin yapısı örneksenerek <span class="t8">ecologie</span> sözcüğüne <span class="t8">çevrebilim</span> karşılığı önerilmektedir.</p>
<p class="p8">Bir de <span class="t8">konjonktür</span> sözcüğü var ki sayın dinleyiciler, son yıllarda gazetelerimizde hemen her gün karşılaşıyoruz. Latince <span class="t8">conjungere</span>: birlikte bağlamak, birbirine bağlamak demektir. Bu fiilden Fransızcada türetilen <span class="t8">conjoncture</span> adı, çeşitli anlamları arasında, içinde bulunulan genel durumu birbiri ile etkileşerek oluşturan öğelerin topu anlamına gelir. Dilimize bu anlam ile geçmiş bulunan sözcüğe anlam özelliği göz önünde tutularak <span class="t8">topludurum</span> karşılığı önerilmektedir.</p>
<p class="p8">Fransızcadaki <span class="t8">charge</span> (Latince carrus&rsquo;dan gelme) çeşitli anlamlarından başka, yük demektir. <span class="t8">Charger</span>: yüklemek, <span class="t8">de</span>-öneki, Latince ve Fransızcada, &quot;aşağıya, aşağı yönde&quot; anlamını katar. Bu yolla oluşan <span class="t8">decharger</span> fiili Fransızcada, boşaltmak demektir. Bu fiilden türemiş bir ad olan <span class="t8">decharge</span> sözcüğü dilimizde de boşalma, içini dökme anlamlarında kullanılmaktadır. Bu anlamlar göz önünde tutularak sözcüğe, 1- (ruhbilimde) boşalım, 2- (akü vb. için) boşalma karşılıkları önerilmektedir.</p>
<p class="p8"><span class="t8">Kompütür</span>: Latincede <span class="t8">computare</span>: saymak demektir. Bu kökten İngilizcede türetilen <span class="t8">computer</span> sözcüğü, kendisine verilen bilgi ve verilere göre, yalın ya da karmaşık işlemleri yapıp sonuçlandıran elektronik makine demektir. Elektronik beyin de denen bu araca, kendine verilen bilgileri sayıp sonuçlandırma niteliği göz önünde tutularak, <span class="t8">ı</span><span class="t8">s</span><span class="t8">ı</span><span class="t8">ölçer</span>, <span class="t8">bas</span><span class="t8">ı</span><span class="t8">nçölçer</span> gibi sözcükler örneksenerek <span class="t8">bilgisayar</span> karşılığı önerilmektedir.</p>
<p class="p8">Bir de çok kullanılan <span class="t8">prospektüs</span> sözcüğü vardır. Latince <span class="t8">pro</span>: önceden, <span class="t8">spec</span>: bakmak demektir. Bu öğelerden oluşum türeyen <span class="t8">prospectus</span>, Fransızcada, bir yapıtın, bir kuruluşun, bir ortaklığın, bir aracın, bir aygıtın, bir ilacın, genel işleyiş ya da kullanılışını açıklayan, tanıtan yazı ya da kitapçık anlamını taşır. Bu anlamda dilimize girmiş olan sözcüğe, anlam özelliği göz önünde tutularak <span class="t8">tan</span><span class="t8">ı</span><span class="t8">tmal</span><span class="t8">ı</span><span class="t8">k</span> karşılığı önerilmektedir.</p>
<p class="p8"><span class="t8">Transformatör</span>: Latince <span class="t8">trans</span>- öneki, öteye, ötede anlamını verir. <span class="t8">Formare</span>: biçimlendirmek demektir. Bu yolla oluşan <span class="t8">transformare</span> Fransızcaya <span class="t8">transformer</span> olarak geçmiştir. Biçimini değiştirmek, değiştirmek anlamındadır. Fransızcadan Türkçeye geçen <span class="t8">transformatör</span> ya da kısa adı ile &quot;trafo&quot;, elektrik akımında gerilim ölçüsünü değiştirmeye yarayan aygıt demektir. Bu anlam ve görev özelliği göz önünde bulundurularak sözcüğe <span class="t8">de</span><span class="t8">ğ</span><span class="t8">i</span><span class="t8">ş</span><span class="t8">tirgeç</span> karşılığı önerilmektedir.</p>
<p class="p8">Sayın dinleyiciler, Türkçecileri, sadece Arapçaya, Farsçaya karşı olup, Batı dillerinden gelen yabancı sözcüklere göz yummakla suçlayanlar da vardır. Bu suçlamanın yersiz olduğu sanırım yeterince anlaşıldı. Ancak şunu da söylemek gerekir ki, bu suçlamayı yürütenler, gerçekte, Arapça ve Farsça sözcüklerin alıkonulmasını, ama Batı dillerinden giren sözcüklerin atılmasını isteyenlerdir. Türkçecilik akımının amacı ise yabancı sözcükler yerine Türkçeleri varsa onları kullanmak, yoksa türetme yolunu işleterek Türkçe kök ve eklerden yeni sözcükler türetmek, bileştirme yolu ile yeni sözcükler elde etmektir.</p>
<p class="p5"><span class="t8">22 Haziran 1975</span></p>
</body>
</html>