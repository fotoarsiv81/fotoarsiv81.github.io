<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>



<link href="../Styles/SM%20%281%29.css" type="text/css" rel="stylesheet"/>
</head>
<body>
<h1>KÜRESEL SİSTEM<br/></h1>
<p><i>Küresel sistem, kapitalizmin bir ekonomik ve sosyal sistem olarak&nbsp;dünyaya yayılmasıyla ortaya çıkmıştır.</i></p>
<p>Mahfı Eğilmez</p>
<h3 id="sigil_toc_id_67">Küresel Sistem</h3>
<p>Kapitalist sistem ya da küreselleşme, kapitalizmin dünya çapında egemen olması demektir. Bu, yalnızca bir ekonomik sistem egemenliğinden öteye giderek Batılı kültürünün Doğuya egemen olması anlamına da gelmektedir. Hem ekonomik hem de kültürel anlamda en önemli egemenlik göstergeleri arasında McDonald’s hamburgeri, Coca Cola, blue jean, pop müzik gibi kültürel unsurlar sıralanabilir. Küresel sistem, ekonomisiyle, yemek kültürüyle, müzik kültürüyle bütün dünyaya egemen olmuş görünüyor.</p>
<p>Küresel sistemin, kapitalizmin önceki aşamalarından en belirgin farkı sermaye hareketlerinin serbestliğidir. Sermaye&nbsp;hareketlerinin serbestliği ifadesiyle para, mevduat, kredi gibi yatırım için hazır varlıkların kısıtlamaya uğramaksızın&nbsp;her tarafa gönderilebilmesini kastediyoruz. Yani bir ABD’li&nbsp;yatırım fonu, ABD’li tasarruf sahiplerinden topladığı parayı Türkiye’ye getirip Türk hazine tahviline veya İMKB’de&nbsp;bir Türk şirketinin hisse senedine veya bir Türk bankasındaki mevduat hesabına yatırabiliyorsa ya da o parayla gelip&nbsp;Türkiye’de bir işletme kurabiliyorsa sermaye hareketleri serbest demektir. Eğer aynı şeyleri yapmak isteyen Türk yatırımcı için ABD’de bunları yapmak mümkünse, bu iki ülke arasında sermaye hareketleri serbesttir. Küresel sistem bu ikili&nbsp;ilişkiyi bütün dünyaya taşımış bulunuyor. Yani elinde parası&nbsp;olan birisi dünyanın hemen her tarafından hisse senetleri alabilir, yatırım yapabilir.</p>
<p>Merkantilizm döneminde ticaret ağırlık kazanmıştı ama uluslararası ticarette birçok kısıtlama vardı. Sanayi kapitalizmi bu kısıtlamaların kalktığı dönemdir. Mal ticareti serbest&nbsp;kalmıştı. Küresel sistemde mal ticaretine ek olarak sermaye&nbsp;hareketleri de serbest kalmıştır. Kısıtlı kalan tek şey emeğin&nbsp;serbest dolanımıdır.</p>
<h3 id="sigil_toc_id_68">Kapitalizmin Üç Büyük Krizi </h3>
<p>İçinde bulunduğumuz sistemin adı kapitalizmdir. Kapitalizm sözcüğü ile sermayenin ekonomiyi yönlendirdiği bir sistem ifade edilmiş olur.</p>
<p>Ekonomik sistem büyük ölçekli dönüşümlerin içine girdiğinde bir süre sonra krize neden olmaktadır. 1873 tarihli Uzun Depresyon, merkantilizmden sanayi kapitalizmine geçişin sancıları sonucunda çıkmıştır. Ticaret kapitalizminden sanayi kapitalizmine geçiş kuralları ve denetimiyle birlikte uygulanması gereken büyük bir dönüşümdür. Ne var ki&nbsp;uygulama böyle olmamış, kurallar ve denetim hep çok gecikmeli olarak gelmiş, gelene kadar da kriz yaratan ortam gelişmiştir. Sanayi kapitalizminin yarattığı aşırı üretimin deniz&nbsp;aşırı ülkelere pazarlanmasıyla sorun aşılabilmiştir. Lenin bu&nbsp;aşamayı emperyalizm olarak adlandırıyor.</p>
<p>1929 tarihli Büyük Depresyon, ticaretin bütün dünyada serbestleştiği ve fınansal kapitalizme geçiş aşamasının yaşandığı bir dönemde çıkmıştır. Ekonomik sistemde yine büyük&nbsp;bir dönüşüm yaşanmaya başlamış, uygulama, yine kuralları ve denetimi beklemeksizin ilerlemiş ve sonuçta kriz yaratmıştır.</p>
<p>2008 Küresel Krizi ise kapitalizmin küreselleşmesinin ardından çıkmıştır. Bu kez yaşanan büyük dönüşüm sermaye hareketlerinin serbest kalması ve bütün dünyanın tek bir oyun alanına dönmesi biçiminde ortaya çıkmıştır. Kurallar ve&nbsp;denetim yine bu yeni dönüşüme ayak uyduramamış ve başıboş kalan sistem yine kriz yaratmıştır.</p>
<h3 id="sigil_toc_id_69">Nabukadnezar’ın Rüyası</h3>
<p>Babil krallığının önemli kralları arasında en çok bilinenleri ünlü yasa koyucu Hammurabi ve Babil’i bir süper güç haline getiren Nabukadnezar’dır. M. Ö. 605 ile 562 yılları arasında yaşayan II. Nabukadnezar, çevredeki krallıkları ya fethederek ya da anlaşmalarla kendi krallığına bağlayarak Babil’i dönemin en güçlü krallığı haline getirmeyi başardı.</p>
<p>Nabukadnezar, bir gece yaşamının kalan bölümünü tümüyle etkileyen bir rüya gördü. Rüyada gördüğü şey kentin ortasında yükselen altın ve diğer değerli metallerden yapılmış görkemli bir heykeldi. Bu görkemli heykelin başı Nabukadnezar’ın başıydı ve altından yapılmıştı. Göğsü ve kolları gümüşten, göbek kısmı bronzdan, bacakları demirden&nbsp;ve ayakları demir ve kil karışımından oluşuyordu. Bunun ne&nbsp;anlama geldiğini öğrenmek için bütün kâhinleri toplayıp&nbsp;onlara danıştı. Kâhinler farklı ve tutarsız yorumlar yaptılar.</p>
<p>Sonunda kâhin Daniel (Danyal peygamber) krala rüyasının anlamını yorumladı: Babil, kral Nabukadnezar zamanında&nbsp;çok güçlü olacak ama ondan sonra yakılıp yıkılacaktı. Tam&nbsp;olarak doğrulanmamış bir görüşe göre Nabukadnezar yaşamının son döneminde bunalıma girdi, sonunda aklını oynattı ve sarayının bahçesinde hayvanlar gibi otlamaya başladı.</p>
<p>Nabukadnezar’ın ölümünden sonra Babil gücünü kaybetti, Persler Babil’e girdiler ve başkent Ninova da dahil olmak üzere ülkeyi yakıp yıktılar. Yani rüya, kâhin Daniel’in yorumladığı gibi gerçeğe dönüşmüş oldu.</p>
<p>Bir ekonominin temellerinden birisi parasıdır. Örneğin euro bölgesi biraz aceleyle kurulmuş ve birbirine denk güçte olmayan ekonomiler ortak para sistemi olan euroya kabul&nbsp;edilmişlerdir. Sonunda bu kadar karmaşık materyalden oluşan temeller sistemi taşıyamaz noktaya gelmiştir.</p>
<h3 id="sigil_toc_id_70">Resesyon Gibi Bir Dizi Karışık Terim</h3>
<p>Ekonomik büyüme üç ayda bir ölçülüyor ve bu üç aylık dönemlere çeyrek adı veriliyor. Her çeyrekte ekonominin ne&nbsp;kadar büyüdüğü ya da küçüldüğü ölçülüyor. Eğer bir ekonomi üst üste iki çeyrek küçülme sergilemişse buna resesyon&nbsp;deniyor. Yan sayfadaki tabloda Türkiye ekonomisinin 20082010 yılları arasındaki çeyrek dönemler ve yıllar itibariyle büyüme oranları yer alıyor. Buna göre Türkiye’nin 2008 yılının&nbsp;son çeyreğinden itibaren resesyona girdiğini, 2010 yılının son&nbsp;çeyreğinde ise resesyondan çıktığını söyleyebiliriz.</p>
<p>Depresyon, GSYH’nın önemli oranda küçülmesine yol açan, ekonomik faaliyetlerde gerileme yaratan ekonomik&nbsp;denge bozukluğu hali olarak tanımlanıyor. Yukarıdaki tabloda yer alan GSYH küçülmesi ve işsizlik oranı artışı bize&nbsp;Türkiye ekonomisinin 2009 yılından itibaren depresyona girdiğini anlatıyor.</p>
<p>Deflasyon, fiyatlar genel düzeyinde gerileme hali olarak özetlenebilir. Her ne kadar Türkiye’de 2009 yılında TÜFE gerilemiş olsa da, dünya ortalamasının oldukça üzerinde kalmaya devam ettiği için bunu deflasyon olarak nitelendirenleyiz.</p>
<table border="1">
<tbody><tr><td style="vertical-align:middle;">
<p>Dönem</p>
</td>
<td style="vertical-align:middle;">
<p>2007</p>
</td>
<td style="vertical-align:bottom;">
<p>2008</p>
</td>
<td style="vertical-align:middle;">
<p>2009</p>
</td>
<td style="vertical-align:bottom;">
<p>2010</p>
</td>
</tr>
<tr><td style="vertical-align:middle;">
<p>1. çeyrek</p>
</td>
<td style="vertical-align:middle;">
<p>8,1</p>
</td>
<td style="vertical-align:middle;">
<p>7,0</p>
</td>
<td style="vertical-align:middle;">
<p>-14,6</p>
</td>
<td style="vertical-align:middle;">
<p>12,0</p>
</td>
</tr>
<tr><td style="vertical-align:bottom;">
<p>2. çeyrek</p>
</td>
<td style="vertical-align:bottom;">
<p>3,8</p>
</td>
<td style="vertical-align:bottom;">
<p>2,6</p>
</td>
<td style="vertical-align:bottom;">
<p>-7,6</p>
</td>
<td style="vertical-align:bottom;">
<p>10,3</p>
</td>
</tr>
<tr><td style="vertical-align:bottom;">
<p>3.çeyrek</p>
</td>
<td style="vertical-align:bottom;">
<p>3,2</p>
</td>
<td style="vertical-align:bottom;">
<p>0,9</p>
</td>
<td style="vertical-align:bottom;">
<p>-2,7</p>
</td>
<td style="vertical-align:bottom;">
<p>5,2</p>
</td>
</tr>
<tr><td style="vertical-align:bottom;">
<p>4. çeyrek</p>
</td>
<td style="vertical-align:bottom;">
<p>4,2</p>
</td>
<td style="vertical-align:bottom;">
<p>-7,0</p>
</td>
<td style="vertical-align:bottom;">
<p>6,0</p>
</td>
<td style="vertical-align:bottom;">
<p>9,2</p>
</td>
</tr>
<tr><td style="vertical-align:bottom;">
<p>Büyüme yıl ortalaması</p>
</td>
<td style="vertical-align:bottom;">
<p>4,7</p>
</td>
<td style="vertical-align:bottom;">
<p>0,7</p>
</td>
<td style="vertical-align:bottom;">
<p>-4,7</p>
</td>
<td style="vertical-align:bottom;">
<p>8,9</p>
</td>
</tr>
<tr><td style="vertical-align:middle;">
<p>İşsizlik yıl ortalaması</p>
</td>
<td style="vertical-align:middle;">
<p>10,3</p>
</td>
<td style="vertical-align:middle;">
<p>11,0</p>
</td>
<td style="vertical-align:middle;">
<p>14,0</p>
</td>
<td style="vertical-align:middle;">
<p>14,2</p>
</td>
</tr>
</tbody>
</table>
<h3 id="sigil_toc_id_71">Ekonomi Ligi</h3>
<p>Küresel sistem (2012 yılı, 184 ülke)</p>
<p>Toplam GSYH: 69,6 trilyon dolar.</p>
<p>Toplam nüfus: 7 milyar.</p>
<p>Kişi başına yıllık ortalama gelir: 9.945 USD</p>
<table border="1">
<tbody><tr><td>
<p><i>Toplam GSYH: 33,7 trilyon dolar. Toplam&nbsp;Nüfus: 742 milyon. Kişi&nbsp;başına yıllık ortalama&nbsp;gelir: 45.400 USD</i></p>
</td>
<td>
<p>Süper Lig</p>
<p>En çok gelişmiş ekonomiler (7 ekonomi, G7 ülkeleri): ABD, Japonya, Almanya, Fransa, İngiltere, Kanada, İtalya.</p>
</td>
</tr>
<tr><td>
<p><i>Toplam GSYH: 10,7 trilyon dolar. Toplam&nbsp;nüfus: 282,7 milyon&nbsp;Kişi başına yıllık&nbsp;ortalama gelir: 38.000&nbsp;USD</i></p>
</td>
<td>
<p>Birinci Lig</p>
<p>Gelişmiş ekonomiler (23 ekonomi): Avustralya, Avusturya, Belçika, Çek&nbsp;Cumhuriyeti, Danimarka, Estonya,&nbsp;Finlandiya, Hollanda, Hong Kong,</p>
</td>
</tr>
</tbody>
</table>
<table border="1">
<tbody><tr><td style="vertical-align:middle;">
<p><i>Yükselen piyasa ekonomileri ve gelişme&nbsp;yolundaki ekonomiler&nbsp;(154 ekonomi)</i></p>
</td>
<td style="vertical-align:middle;">
<p>İrlanda, İspanya, İsrail, İsveç, İsviçre, İzlanda, Kore, Norveç, Portekiz, Singapur, Slovak Cumhuriyeti, Slovenya,&nbsp;Yeni Zelanda, Yunanistan.</p>
</td>
</tr>
<tr><td>
<p><i>Toplam GSYH: 25,2 trilyon dolar. Toplam&nbsp;nüfus: 5,98 milyar. Kişi&nbsp;başına yıllık ortalama&nbsp;gelir: 4.215 USD</i></p>
</td>
<td style="vertical-align:middle;">
<p>Birinci Lige Terfi Ligi Yükselen piyasa ekonomileri (29 ekonomi): Arjantin, Brezilya, Bulgaristan,&nbsp;Çin, Endonezya, Fas, Filipinler, Güney Afrika, Hindistan, Kazakistan,&nbsp;Kenya, Kolombiya, Letonya, Litvanya,&nbsp;Macaristan, Malezya, Meksika, Nijerya, Pakistan, Peru, Polonya, Romanya,&nbsp;Rusya, Suudi Arabistan, Şili, Tayland,&nbsp;Türkiye, Ukrayna, Ürdün.</p>
</td>
</tr>
<tr><td>
<p></p>
</td>
<td style="vertical-align:middle;">
<p>İkinci Lig</p>
<p>Gelişme yolundaki ekonomiler - orta ve yüksek gelirliler (63 ekonomi): Bunların bir bölümü petrol gibi stratejik mal ihracatı nedeniyle yüksek&nbsp;gelire sahip, bir bölümü orta ile düşük gelir arasında.</p>
</td>
</tr>
<tr><td>
<p></p>
</td>
<td>
<p>Üçüncü Lig</p>
<p>Gelişme yolundaki ekonomiler - düşük gelirliler (62 ekonomi): Afganistan’dan Zambiya’ya kadar bir dizi düşük gelirli ekonomi.</p>
</td>
</tr>
</tbody>
</table>
</body>
</html>