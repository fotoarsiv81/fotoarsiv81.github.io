<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>



<link href="../Styles/SM%20%281%29.css" type="text/css" rel="stylesheet"/>
</head>
<body>
<h1><span style="font-variant: small-caps;">DÖVİZ VE DÖVİZ KURU</span><br/></h1>
<p><i>Parlayan her şey altın değildir.</i></p>
<p>Alman Atasözü</p>
<h3 id="sigil_toc_id_56">Döviz, Kambiyo, Kur, Parité</h3>
<p>Döviz, yabancı paralara verilen addır. Kambiyo da aynı anlamda kullanılır. Örneğin ABD doları, euro ya da Japon&nbsp;yeni bizim açımızdan dövizdir. TL de bir Amerikalı açısından dövizdir.</p>
<p>Kur, bir ülke parasının yabancı paralara karşı olan değeridir. Parite de aynı anlamda kullanılır. Örneğin TL’nin dolar kuru 2,25 denildiğinde, 1 doların 2,25 TL ettiği ifade edilmiş olmaktadır.</p>
<p>Bir ülkenin yabancı paralara karşı değerini belirlemekte kullanılan iki temel yöntem vardır:</p>
<p>1) &nbsp;Sabit döviz kuru yöntemi.</p>
<p>2) &nbsp;Dalgalı döviz kuru yöntemi.</p>
<p>Sabit döviz kuru yöntemi uygulamasında ülke parasının yabancı paralara karşı değeri bir kamu otoritesi (genellikle&nbsp;Merkez Bankası) tarafından belirlenir. Değişiklik gerekiyorsa bunu da söz konusu otorite yapar ve ilan eder. Bu yöntem&nbsp;geçmişte yaygın şekilde uygulanıyordu. Türkiye, 1980’lerin&nbsp;ortalarına kadar bu yöntemi uyguladı.</p>
<p>Dalgalı döviz kuru uygulamasında ülke parasının yabancı paralar karşısındaki değeri, tıpkı diğer mallarda olduğu gibi&nbsp;arz ve talep koşulları tarafından piyasada belirlenir. Örneğin&nbsp;dolara talep artmışsa dolar kuru yükselir, ülkeye euro girişi&nbsp;yani arzı artmışsa o zaman da euro kuru düşer.</p>
<p>Dalgalı döviz kuru bu kadar serbest olarak uygulanmamakta, Merkez Bankalarının zaman zaman müdahaleleri söz konusu olmaktadır. Örneğin TL, dolara karşı hızlı bir değer&nbsp;kazanımı içine girmiş ve bu gidiş ithalatı artırmak, ihracatı düşürmek yoluyla cari açığı artıracak bir eğilim kazanmaya başlamışsa, Merkez Bankası devreye girerek duruma müdahale edebilmektedir. Ya da tersine, TL dolara karşı hızlı bir&nbsp;değer kaybı içine girmişse, bu gelişme enflasyonu yukarı çekebileceği için, Merkez Bankası devreye girerek dolar kurunu&nbsp;düşürmek amacıyla dolar satışı yapabilmektedir.</p>
<h3 id="sigil_toc_id_57">Paranın Dış Değeri</h3>
<p>Diyelim ki küresel sistemde yaşanan kriz dolayısıyla doların TL karşısındaki değeri (dolar kuru) yükselmeye başlamış olsun. Bu durumda insanlar varlıklarını koruyabilmek için dolara dönmeye, yani dolar talebini artırmaya yönelebilirler. Bu talep artışı dolar kurunun daha da yükselmesine yol&nbsp;açabilir. Bu durumda Merkez Bankası devreye girerek elindeki dolar rezervlerini satmaya ve piyasada doları bollaştırarak&nbsp;kuru düşürmeye ve bu atağı önlemeye çalışır. Diyelim ki tam&nbsp;tersi oldu ve ülkeye giren fazla miktardaki dövizler, bir döviz&nbsp;bolluğu yarattı ve döviz kurları düşmeye, TL değerlenmeye&nbsp;başladı. TL değerlendikçe ithalat ucuzlayacağı için cari açık&nbsp;büyüyecek demektir. Bu durumda Merkez Bankası piyasadan&nbsp;döviz toplayacak ve karşılığında TL vererek TL’nin bollaşmasına ve değer kaybetmesine yol açacaktır.</p>
<p>Merkez Bankaları döviz piyasalarına döviz alım ya da sa-tim ihaleleriyle müdahale edebileceği gibi doğrudan satış veya alış yapmak suretiyle de müdahale edebilir. Aslında tam dalgalı döviz kuru rejiminde piyasaya hiç müdahale edilmemesi gerekmekle birlikte, yöntemin bu saf hali dünyada pek&nbsp;bir uygulama bulmamıştır.</p>
<p>Bir ülkenin parası yabancı paralara karşı niçin değerlenir ya da değer kaybeder? Bunun en bilinen nedeni o ülkenin ekonomisinin güçlenmesi ya da güç kaybetmesidir. Eğer bir&nbsp;ülkenin ekonomisi güçleniyorsa, o ülkenin dünya pazarlarında ağırlığı artıyorsa ve enflasyon, bütçe açığı, cari açık, borç&nbsp;stoku gibi makro ekonomik göstergeleri sağlam görünüyorsa, o ülkenin parası yabancı paralara karşı değer kazanır. Bu&nbsp;genel değerlendirmeye karşılık her tür malda söz konusu olabilecek spekülasyonların bu konuda da geçerli olabileceğine&nbsp;ve bazen görünümle paralel olmayan gelişmelerin ortaya çıkabileceğine dikkat etmekte yarar vardır.</p>
<h3 id="sigil_toc_id_58">Dolar Yükselirse Kriz Olur mu?</h3>
<p>Çoğu insan için dolar TL’ye karşı değer kazanırsa bu, krizin habercisi olarak kabul edilir. Eski dünya düzeninde yani sermaye hareketleri böylesine serbest değilken, yani para istediği yere istediği gibi kolayca transfer edilemezken ve Türkiye’nin döviz rezervleri düşük düzeyde iken bu yaklaşım&nbsp;çok da yanlış değildi.</p>
<p>Türkiye’nin yurtiçi tasarrufları yeterli değildir. Bu eskiden beri böyledir. O nedenle de yatırım için yabancı tasarrufları ülkeye çekmeye ihtiyacı vardır. Dışarıdan borçlanılabildiği ölçüde yatırım ve üretim yapılmakta ve ithalat yükselmekte, cari açık artmaktadır. Bunların sonucunda ülke de hızlı büyümektedir. Bir süre sonra işler kötüye giderse o&nbsp;zaman borçlanma zorlukları ortaya çıkmakta, eski borçlar&nbsp;ödenememekte ya da yenileri alınamamakta, ithalat ve ardından büyüme düşmektedir. Sonuçta TL, dolara karşı değer kaybetmektedir. İşte o aşamada vatandaş bu gidişi kriz&nbsp;olarak algılamaktadır.</p>
<p>Dolar yukarı gittiğinde Merkez Bankası rezervlerini piyasaya satarak doları bollaştırmakta ve TL’sini kıtlaştırmaktadır. Çünkü insanlar dolar alabilmek için TL vermektedir. Bu durumda TL değerlenmekte, dolar değer kaybetmektedir.</p>
<p>Yani özetle dolar yükseldiğinde eskisi kadar kolay kriz olmaz. Ama bu, hiç kriz olmayacak anlamına da gelmemeli. Asıl kriz TL aşırı değerli kalmaya devam ederse olur. O zaman bizim cari açık alır başını gider ve kriz tohumları ekilmeye başlanır.</p>
<p>İlginç bir durum ama TL’nin aşırı değerli olması bir süre sonra aşırı değersiz hale gelmesine yol açar. Ki bu durum doların değer kazanması ve vatandaşın kriz çıkar mı korkusunun başlangıcını oluşturur. Daha açık bir ifadeyle, TL’nin&nbsp;aşırı değerli olması, aşırı değersiz olmasına göre daha tehlikelidir.</p>
<h3 id="sigil_toc_id_59">Kur Sepeti</h3>
<p>Bir ülke parasının yabancı paralar karşısındaki değerini ölçmek için birden fazla yabancı para birimiyle oluşturulan&nbsp;sepete kur sepeti denir. Eğer bir ülkenin parası örneğin başlıca&nbsp;iki yabancı parayla çok yakından ilişkiliyse, o zaman kur sepetine göre ölçme yapmak doğru bir yaklaşım olur. Örneğin&nbsp;Türkiye’nin ithalatının ve dış borçlanmasının ağırlığı dolar&nbsp;ile, buna karşılık ihracatının ve bazı hizmet gelirlerinin ağırlığı euro iledir. Bu durumda TL’nin dolar ve eurodan oluşan&nbsp;bir sepete karşı değerinin değişimini ölçmek önem kazanır.</p>
<p>Kur sepeti denildiğinde bizim açımızdan şöyle formüle edilecek bir durum anlaşılır:</p>
<p>Kur sepeti değeri = (1 USD + 1 Euro) / 2</p>
<p>Dolar ve euronun TL karşısında Ekim 2013 itibariyle değerleri şöyledir:</p>
<p>1 USD = 1,98 TL 1 Euro = 2.70 TL</p>
<p>Bu durumda kur sepeti değeri şöyle hesaplanıyor:</p>
<p>Kur sepeti değeri = (1,98 + 2,70) / 2 = 2,34</p>
<p>Diyelim ki bizim açımızdan dolar için 2,00 paritesi dış borçlanma maliyetlerimiz ve ithalat maliyetimiz açısından&nbsp;katlanılabilecek en yüksek paritedir. Yine diyelim ki bizim&nbsp;açımızdan euro için 2,10 paritesi ihracat ve benzeri gelirlerimiz açısından kabul edebileceğimiz en düşük paritedir. Bu&nbsp;durumda 2,05 değerindeki kur sepeti değeri de bizim açımızdan uygun değerdir. Bunun altına düşüldüğünde bu düşüş&nbsp;eğer doların düşüşünden kaynaklanıyorsa fazla sorun yok&nbsp;demektir ama eğer euronun düşüklüğünden kaynaklanıyorsa sorun var demektir. Çünkü ilkinde maliyetlerimiz düşerken, İkincisinde gelirlerimizin TL karşılığı düşüyor demektir.</p>
<h3 id="sigil_toc_id_60">REK Nedir?</h3>
<p>TCMB uygulaması açısından, Türkiye’nin dış ticaretinde önemli paya sahip ülkelerin para birimlerinden oluşan sepete&nbsp;göre, TL’nin ağırlıklı ortalama değerine nominal efektif döviz kuru (NEK), NEK’deki nispi fiyat etkilerinin arındırılmasıyla oluşturulan ortalamaya da reel efektif döviz kuru (REK)&nbsp;adı veriliyor.</p>
<p>TÜFE bazlı REK hesaplaması, Türkiye’deki fiyat düzeyinin dış ticaret yapılan 36 ülkenin fiyat düzeylerine oranının ağırlıklı ortalaması alınarak yapılıyor. 2003 yılı baz yılı olarak&nbsp;kabul edildiği için indeks 2003 = 100 olarak başlatılmış bulunuyor. Burada ülkelere verilen ağırlıklar ülkelerin Türkiye ile&nbsp;olan dış ticaret ağırlığına göre hesaplanıyor. Bu hesaplamayla bulunan nominal efektif kurlar TÜFE ile düzeltilerek reel&nbsp;efektif kur indeksine ulaşılıyor.</p>
<p>TCMB, herhangi bir aya ilişkin REK endeksini izleyen ayın ilk haftasında yayınlıyor.</p>
<p>Kamuoyu başta dolar ve euro olmak üzere döviz kurlarına ve bu ikisinin oluşturduğu kur sepeti oranına bakarak TCMB’nin döviz piyasasına müdahale edip etmeyeceğini,&nbsp;edecekse kuru ya da sepeti nereye getirmek istediğini anlamaya çalışıyor. Oysa TCMB’nin açıkladığına göre TCMB açısından önemli olan tek tek kurlar ya da dolar-euro sepet kuru&nbsp;değil REK. Açıklamaya göre REK’in 120-125 aralığına doğru hareketlenmesi halinde TL’nin değerlendiği anlaşılıyor&nbsp;ve para politikası araçları kullanılarak müdahale gelebiliyor.&nbsp;TCMB Başkanı, REK’in 125-130 aralığında seyretmesi halinde TCMB daha sert önlemlerle müdahale edeceğini, 130’un&nbsp;üzerine çıkması halinde ise elindeki bütün araçlarla müdahale edeceğini açıklamış bulunuyor. 2013 yılının ikinci yarısından sonra yaşanan gelişmeler sonucunda REK’in 110’un&nbsp;altına düşmesi halinde TCMB’nin, TL’nin aşırı değer kaybına uğradığını düşüneceği ve yine döviz piyasasına müdahale edeceği ortaya çıktı. Bu durumda TCMB açısından, REK’in&nbsp;110 ile 120 arasında seyretmesi normal bir salınım, bu limitlerin dışına çıkması ise müdahale edilmesi gereken bir salınım olarak algılandığı anlaşılıyor.</p>
<p></p>
</body>
</html>