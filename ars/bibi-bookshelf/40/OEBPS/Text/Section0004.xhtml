<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>



<link href="../Styles/SM%20%281%29.css" type="text/css" rel="stylesheet"/>
</head>
<body>
<h1>GELİR VE GSYH<br/></h1>
<p><i>Yüksek bir gelir, mutluluk için duyduğum en iyi reçetedir.</i></p>
<p>Jane Austen</p>
<h3 id="sigil_toc_id_13">Kişisel Gelir ve AiÎe Geliri</h3>
<p>Kiminin geliri yüksektir kimininki düşük, kiminin geliri devamlıdır kimininki geçici. Bazı insanlar kendi işinin sahibidir ve geliri işe bağlıdır. Bir kamu kurumunda ya da özel bir&nbsp;şirkette ücretli olarak çalışan kişinin ya da bir emeklinin aylık&nbsp;geliri bellidir. Terfi ya da zam almamışsa aylık geliri aynı düzeyde kalacak ve harcamalar bu gelire göre biçimlenecek demektir. Buna karşılık bir bakkal dükkânı işleten kişinin geliri aydan aya değişiklik gösterir. Bazı aylarda bu kişinin harcamaları gelirini aşabilir, bazı aylarda da tersi olabilir. Bu durumda fazla gelir elde edilen aylarda tasarruf edip, gelirin düştüğü aylardaki açığını o tasarruflarla karşılaması gerekebilir.</p>
<p>Aylık gelirin en belirsiz olduğu işler geçici işlerdir. Mevsimlik çalışan bir tarım işçisi yalnızca belirli bir mevsimde çalışıp o mevsimde elde ettiği gelirle bütün bir yılın harcamalarını karşılamak durumunda kalmaktadır.</p>
<p>Dört kişilik bir aile düşünelim. Baba ve anne birer şirkette ücretli olarak çalışıyor, iki çocuk da lisede okuyor olsun. Bu&nbsp;durumda bu ailenin toplam geliri baba ve annenin ücretleri&nbsp;toplamından, giderleri ise dördünün çeşitli giderlerinin toplamından oluşacak demektir. Kısaca belirtmek gerekirse, bu&nbsp;ailede iki kişi gelir elde ediyor ve dört kişi harcıyor demektir.&nbsp;Baba ve annenin gelirinden çocuklara harçlık verilmesi halinde ailenin geliri değişmez. Çünkü o para eve giren toplam&nbsp;gelirin içinden verilmektedir. Bu anlamda bakıldığında harçlıklar, harçlığı alan çocuklar için kişisel gelir gibi görünmekle&nbsp;birlikte, aile toplam gelirinin değil harcamalarının bir parçasıdır. Eğer çocuklar okullar tatil olduğunda çalışıp kazandıkları parayı aileye getiriyorsa, o zaman onları da aile gelirinin&nbsp;içine katmamız gerekir.</p>
<h3 id="sigil_toc_id_14">Ülkenin Geliri: GSYH</h3>
<p>Bir ülkede belirli bir dönem içinde (3 ay, 1 yıl) üretilen bütün nihai malların piyasa fiyatları üzerinden toplanmasıyla oluşan toplam değere, gayrısafi yurtiçi hasıla (ya da kısaca&nbsp;GSYH) diyoruz.</p>
<p>Bir ülkede bir yıl içinde yalnızca 1000 adet ekmek, 25 kg beyaz peynir ve 500 şişe su üretildiğini ve ekmeğin adedinin 1&nbsp;TL, beyaz peynirin kilosunun 10 TL, suyun da şişesinin 0,50&nbsp;TL’den satıldığını varsayarsak GSYH’yı şöyle hesaplayabiliriz:</p>
<p>GSYH = (1000 x 1) + (25 x 10) + (500 x 0,50) = 1.500 TL</p>
<p>Buna göre bu ülkede o yıl için piyasa fiyatları cinsinden hesaplanan GSYH 1.500 TL’dir. (Basitleştirme amacıyla bu&nbsp;ekonomide hizmet üretiminin ekmek, su ve peynir üretiminin içindeki satış, ambalajlama gibi hizmetle sınırlı olduğunu, ayrıca hizmet üretilmediğini varsayıyoruz.)</p>
<p>Bu basitleştirilmiş hesaplamada dikkat edilmesi gereken şey, sadece nihai malların piyasa satış fiyatlarının dikkate alındığıdır. Yani ekmekteki buğdayın, un haline getirilirken eklenen işçilik değerinin veya suyun şişesinin, kapağının ya da beyaz peynirin ambalajının ayrı ayrı hesaba katılması&nbsp;söz konusu olmuyor. Üretilen malın tüketiciye nihai satış fiyatları toplanıyor. Aksi takdirde çift sayım yapmış oluruz ve&nbsp;GSYH olduğundan büyük çıkar.</p>
<p>GSYH bu şekilde hesaplanan üretim yöntemi yanında harcamalar ve ülkede elde edilen gelirler üzerinden giderek&nbsp;de hesaplanır. Çünkü bir ülkedeki toplam üretim değeri, toplam harcamalar ve toplam gelirler bir eşkenar üçgenin üç kenarı gibi birbirine eşittir.</p>
<h3 id="sigil_toc_id_15">Elmayla Armudu Toplamak</h3>
<p>İlkokuldan beri bize öğretilen şeyler içinde hafızamıza en fazla kazınmış olanlarından birisi “elmayla armut toplanmaz” sözüdür. Gerçekten de 1 elma + 1 armut = sorusuna&nbsp;yanıt veremeyiz. Yanıt yine aynen sorudaki gibidir. Yani 1 elma 1 armut daha, 1 elma ve 1 armut eder.</p>
<p>Elmalarla armutları miktar olarak toplayamayacağımız doğrudur ama acaba değer olarak toplayamaz mıyız? Yani&nbsp;örneğin 1 elma 10 kuruş, 1 armut da 15 kuruş ise 10 + 15 =&nbsp;25 kuruş diyemez miyiz? Bal gibi deriz. İşte elmayla armudu&nbsp;toplamanın yolu budur. Yani ortak bir değer ölçüsüyle eşitlemek.</p>
<p>Bir ülkenin bir yıl içinde ürettiği bütün mal ve hizmetlerin toplamını ifade eden gayrısafı yurtiçi hasıla da bu yolla hesaplanır. Diyelim ki küçücük bir ada ülkesi bir yıl içinde</p>
<p>100.000 ekmek, 5.000 kilo elma, 3.000 kilo armut, 2.000 kilo</p>
<p>karpuz üretiyor olsun. Ve yine diyelim ki ekmeğin piyasa fiyatı 1 TL, elmanın kilosu 2 TL, armudun kilosu 3 TL, karpuzun kilosu 1 TL olsun. Bu durumda:</p>
<p>100.000 &nbsp;&nbsp;&nbsp;ekmek + 5.000 elma +</p>
<p>3.000 &nbsp;&nbsp;&nbsp;armut + 2.000 karpuz&nbsp;&nbsp;&nbsp;&nbsp;= ?</p>
<p>(100.000x1) + (5.000x2) +</p>
<p>(3.000x3) + (2.000 x 1) &nbsp;&nbsp;&nbsp;= ?</p>
<p>100.000 &nbsp;&nbsp;&nbsp;+ 10.000 + 9.000 + 2000 = 121.000 TL.</p>
<p>O ülkenin bir yıllık üretiminin değeri budur. Yani 121 bin TL.</p>
<p>Burada işi basitleştirdiğimize dikkat edilmeli. Bir ülke çok daha fazla mal ve onun yanında hizmet üretir. Ama işin özü&nbsp;bu basit örneğimizden farklı değildir.</p>
<h3 id="sigil_toc_id_16">GSYH’nın Hesaplanma Biçimleri</h3>
<p>Yukarıda GSYH’yı üretim açısından hesapladık. Oysa GSYH aynı zamanda harcamalar ve gelir açısından da hesaplanır. Çünkü bunlar bir eşkenar üçgenin üç kenarı gibi birbirine eşittir.</p>
<p>Bunu bir denklemle ifade etmemiz gerekirse şöyle yazabiliriz:</p>
<p>GSYH = Toplam üretim = Toplam gelir = Toplam harcama</p>
<p>Çiftçinin buğday üretmeye başlamak için tohum satın alması gerekir. Tohum satıcısına yaptığı ödeme onun açısından harcama olmakla birlikte tohum satıcısının geliridir. Tohum&nbsp;satıcısı çiftçiye sattığı tohum karşılığında aldığı parayla gider&nbsp;fırından ekmek alır. Onun satın aldığı ekmek karşılığında fırıncıya ödediği para onun açısından harcama ama fırıncı açısından gelir olur. Bu kez fırıncı tohum satıcısından (ve diğer&nbsp;alıcılardan) aldığı ekmek parasıyla gidip fırının kirasını öder.&nbsp;Bu ödeme fırıncı için harcama ama mülk sahibi açısından gelir olur. Bu örneği böylece uzatmak mümkündür. Sonuçta insanların tüketmeye ihtiyacı olduğu için üretim yapılır. Ve bir&nbsp;buğdayın üretimi için geçen aşamalarda harcamalar yapılır,&nbsp;gelirler toplanır ve sonuçta bütün o gelirler, harcamalar üretime eşit hale gelir.</p>
<p>Üretim açısından GSYH hesabı:</p>
<p>GSYH = tarım üretiminin piyasa değeri + sanayi üretiminin piyasa değeri + hizmet üretiminin piyasa değeri&nbsp;+ diğerleri</p>
<p>Harcamalar açısından GSYH hesabı:</p>
<p>GSYH = özel nihai tüketim harcamaları + özel yatırım harcamaları + kamu kesimi harcamaları +</p>
<p>(ihracat - ithalat) + diğerleri</p>
<p>Gelir açısından GSYH:</p>
<p>GSYH = ücret gelirleri + faiz gelirleri + rant gelirleri + kârlar + diğerleri</p>
<p>(Bu denklemlerde yer alan diğerleri başlığı altına istatistik hata, çeşitli vergiler gibi kalemler girer.)</p>
<p>Bu üç farklı hesaplama sonuçta birbirine eşit çıkmak durumundadır ama uygulamada farklılıklar doğar.</p>
<h3 id="sigil_toc_id_17">Ver On Bin Dolarımı Ben&nbsp;Gideyim</h3>
<p>Ekonomide insanların en az inandığı hesaplamaların başında enflasyon ve işsizlikle birlikte kişi başına düşen gelir hesabı geliyor.</p>
<p>Kişi başına gelir hesabı ekonomi bilimindeki birçok hesaplamada olduğu gibi teorik bir ölçüdür. Sadece bir ortalamayı göstermeyi ve bu ortalamalardan hareketle uluslararası karşılaştırmalar yapmayı hedefler.</p>
<p>Kişi başına gelir ya da daha bilimsel şekliyle kişi başına GSYH şu basit formülle hesaplanır:</p>
<p>Kişi Başına Gelir = GSYH / Yıl Ortası Nüfusu.</p>
<p>Örneğin Türkiye’de 2012 yılı GSYH’sı 786 milyar dolar ve yıl ortası nüfusu 74,9 milyon kişi olarak bulunmuş ve buna göre de kişi başına yıllık ortalama gelir 10.497 dolar olarak hesaplanmıştır.</p>
<p>Bu hesaplamada üzerinde durulması gereken iki önemli nokta vardır: (1) Bu gelir yıllık gelirdir. Yani aya bölersek aylık gelir kişi başına 875 dolar eder. (2) Bu gelir ortalama gelirdir. Yani bu ortalama tutarın çok altında veya çok üstünde geliri olanlar olabileceği gibi, bu gelir dolayında yıllık gelir elde&nbsp;edenler de vardır. Yani bu gelire bakıp da herkesin bu kadar&nbsp;bir ortalama gelir elde ettiğini düşünmek yanlıştır. Bu yalnızca basit bir ortalamadır. Gelirin adaletli dağılıp dağılmadığı&nbsp;bu hesapların değil, gelir dağılımı hesaplarının konusudur.</p>
<p>Gelir dağılımında eşitliği ölçmede Gini katsayısı diye bir katsayı kullanıyoruz. Eğer gelir dağılımı tam anlamıyla eşitse, yani bütün değerler mutlak eşitlik çizgisi üzerindeyse, o&nbsp;zaman Gini katsayısı sıfır çıkacak demektir. Sıfır ile bir arasında değişen katsayı, sıfıra yaklaştıkça gelir dağılımı eşitliğinin, bire yaklaştıkça gelir dağılımı eşitsizliğinin arttığını ifade ediyor.</p>
<p>2012 yılındaki gelir dağılımı ölçümünü esas alarak Türkiye’de kabaca 0,40 oranında olduğunu söylememiz mümkündür. Bu oran gelir dağılımının oldukça adaletsiz olduğunu, yani bu ortalama gelirin çok üzerinde ve çok altında gelir elde edenler olduğunu gösteriyor bize.</p>
<p>Kişi başına geliri, gelir dağılımı sonuçlarıyla birlikte ele alınca kişi başına yıllık gelirin 10.497 dolar olduğunu söylediğimizde, niçin bazılarının güldüğünü ve niçin bazılarının&nbsp;kızdığını anlamak mümkün oluyor.</p>
<h3 id="sigil_toc_id_18">Türkiye’de Gelir Dağılımı</h3>
<p>Türkiye’de gelir dağılımı araştırmalarını TÜİK yapmaktadır. 2001 krizinden hemen sonraki yılda 0,44 gibi bir düzeyde olan Gini katsayısı, izleyen yıllarda düzelme eğilimine girmiş, 2003’te 0,42, 2004’te 0,40’a inmiş ve 2005’te 0,38 ile düzelmenin doruk noktasına çıkmış görünüyor. Eğer Türkiye bu eğilimi sürdürebilseydi, gelir dağılımı bozukluğunu düzeltme yolunda ilerliyor olacaktı. Ne var ki 2006 yılında yeniden 0,43’e çıkan Gini katsayısı, 2007 ve 2008 yıllarında 0.41&nbsp;oranında kalmış.</p>
<p>Bu gelişim bize krizin yarattığı bir gelir dağılımı iyileşmesi yaşandığını işaret ediyor. Yani 2002 ile 2005 arasında yaşanan&nbsp;gelir dağılımı düzelmesinin krizin getirdiği törpülemelerden&nbsp;kaynaklandığı anlaşılıyor. Çünkü krizler yüksek gelir gruplarını daha fazla etkiliyor ve daha fazla törpülüyor. Krizin etkisi&nbsp;ortadan kalkmaya başladığında ise gelir dağılımı bozukluğu&nbsp;yeniden ortaya çıkmaya yöneliyor. 2001 krizi kadar etkili olmasa da küresel krizin etkisiyle 2009 ve sonrasında Gini katsayısında benzer düzelmeler ortaya çıkmış bulunuyor. 2009&nbsp;yılında 0,41’de kalan katsayı 2010 yılında 0,40’a gerilemiş durumda. 2011 yılı için yapılan ölçümler Gini katsayısının 0,40&nbsp;düzeyinde kaldığını gösteriyor.</p>
<p>Dünya ülkeleri üzerinde yapılan gelir dağılımı araştırmaları Gini katsayısının 0,25 ile 0,50 arasında yaygınlaştığını gösteriyor. İsveç, Norveç gibi sosyal demokrasi rejimi uygulayan Kuzey ülkelerinde Gini katsayısı 0,25 - 0,30 gibi oranlarda çıkıyor. Eski sosyalist ülkelerin çoğunda da buna benzer&nbsp;düşük Gini katsayıları söz konusu. Almanya, gelişmiş ekonomiler arasında 0,28’lik oranla gelir dağılımının en iyi olduğu&nbsp;ülke. İngiltere’de oran 0,34. ABD’de gelir dağılımı eşitsizliği&nbsp;Türkiye’deki gibi 0,40 düzeyinde.</p>
<p></p>
</body>
</html>