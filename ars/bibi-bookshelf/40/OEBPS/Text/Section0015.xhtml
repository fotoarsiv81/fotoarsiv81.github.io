<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>



<link href="../Styles/SM%20%281%29.css" type="text/css" rel="stylesheet"/>
</head>
<body>
<h1>Sözlükçe<br/></h1>
<p>Açık piyasa işlemleri (APİ): Merkez Bankası tarafından para politikasının bir aracı olarak piyasadaki hazine kâğıtları veya diğer kâğıtların alınıp&nbsp;satılması işlemine verilen adtır. Merkez Bankası bu yolla para arzını&nbsp;daraltıp genişleterek para politikası uygular.</p>
<p>Arz: Ekonomi biliminde bir mal veya hizmetin üretildiğinde veya sonradan satılmak amacıyla üretilmesi eylemine verilen adtır.</p>
<p>Beklenen enflasyon oranı: Kamuoyunun geleceğe ilişkin olarak beklediği enflasyon oranıdır. Anketlerle belirlenir.</p>
<p>Borçlanma: Bütçe açığının veya bir yatırım ihtiyacının eksik kalan finansman bölümünün ya da herhangi bir ihtiyacın karşılanması için geçici olarak başka kaynaklardan alınan parasal destek.</p>
<p>Bütçe: Belirli bir dönem için elde edilecek gelirlerle yapılması planlanan giderleri gösteren bir tahmin cetvelidir.</p>
<p>Bütçe kanunu: Bir devletin belirli bir dönem (genellikle bir yıl) gelir ve gider tahminlerini gösteren, gelirlerin toplanmasına ve giderlerin yapılmasına izin ve yetki veren kanun.</p>
<p>Bütçe dengesi: Bütçenin gelirleriyle giderleri arasındaki dengeyi ifade eder. Bütçe dengesi tanımları: Denk bütçe: Bütçe gelirleri = bütçe giderleri, bütçe açığı: bütçe gelirleri &lt; bütçe giderleri, bütçe fazlası: bütçe gelirleri &gt; bütçe giderleri</p>
<p>Büyüme: Bir ülkenin reel GSYH’sının bir yıldan ötekine artması haline verilen adtır.</p>
<p>Cari işlemler dengesi: Bir ülkenin toplam mal ve hizmet ihracatı ve transferleriyle aynı kalemlere yönelik ithalatı arasındaki fark.</p>
<p>Çekirdek enflasyon: Enflasyon ölçümünde genel endeksin içinden seçilerek oluşturulan özel endekslerin ortaya koyduğu enflasyona verilen genel ad. Türkiye’de I endeksi bu amaçla kullanılmaktadır.</p>
<p>Dalgalı döviz kuru: Ülke parasının yabancı paralar karşısındaki değerinin tıpkı diğer mallarda olduğu gibi arz ve talep koşulları tarafından piyasada belirlenmesi halidir.</p>
<p>Deflasyon: Fiyatlar genel düzeyinde sürekli düşüş halidir. Bununla birlikte daha genel bir kullanıma dönüşerek ekonominin çöküşünü anlatmakta kullanılır olmuştur.</p>
<p>Değişken faiz: Bir borcun faizinin, borcun ömrü süresince piyasadaki değişimlere paralel olarak değişme göstermesi hali.</p>
<p>Depresyon: GSYH’nın önemli oranda küçülmesine yol açan, ekonomik faaliyetlerde gerileme yaratan ekonomik denge bozukluğu hali.</p>
<p>Devalüasyon: Bir ülkenin ulusal parasının yabancı ülkelerin ulusal paraları karşısında değişim değerinin (parite) düşürülmesi işlemi. Devalüasyon sabit kur rejiminin bir işlemidir. Dalgalı kur rejiminde&nbsp;olan işleme “paranın değer kaybetmesi” adı verilir. İkisi arasındaki temel fark, devalüasyonun bir kamu otoritesinin aldığı bir kararla uygulamaya geçirilmesine karşılık paranın değer kaybetmesine piyasa güçlerinin neden olmasıdır.</p>
<p>Devlet tahvili: Türk hâzinesinin çıkardığı vadesi bir yıl ve daha uzun olan borçlanma senetleri.</p>
<p>Dış ticaret dengesi: Bir ülkenin yurtdışından döviz ödeyerek ithal ettiği mallar için yaptığı döviz ödemeleriyle, yurtdışına döviz karşılığı sattığı&nbsp;mallardan elde ettiği döviz gelirleri arasındaki farka denir.</p>
<p>DİBS: Devlet İç Borçlanma Senetleri deyiminin kısaltılmış hali. DİBS deyimi Devlet Tahvilleri ve Hazine Bonoları için kullanılan ortak addır. Bunlara konuşma dilinde (hatta bazen yazı dilinde) borçlanma kâğıtları ya da hazine kâğıtları da denilmektedir.</p>
<p>Döviz: Yabancı paralara verilen adtır. Yani bizim açımızdan ABD doları, euro, Japon yeni, Ingiliz sterlini gibi paraların hepsi dövizdir.</p>
<p>Döviz kuru: Bir ülkenin ulusal parasının fiyatının bir başka ülkenin ulusal parası cinsinden ifadesi, iki tür döviz kuru vardır: (1) Nominal döviz kuru, iki ülkenin paralarının karşılıklı göreli fiyatıdır. (2) Reel döviz kuru, iki ülkenin mallarının karşılıklı göreli fiyatıdır.</p>
<p>Ekonomi: Yaşamımızı sürdürebilmemiz için gerekli ihtiyaçlarımızı karşılamamıza yarayan eylemler bütünü, bu bütünü inceleyen ve açıklamaya çalışan bilim dalı.</p>
<p>Ekonomik birim: Aldıkları kararlarla ekonomiyi etkileyen kişiler, kurumlar, şirketler, devlet ve dış temsilcilerdir.</p>
<p>Ekonomi politikası: Makro ekonomik dengelerin hangi yönde ve nasıl değiştirileceğini ya da bulunduğu yerde nasıl tutulacağını ortaya koyan yaklaşımları içeren ve bilimle sanatın bir karışımı olarak kabul edilen&nbsp;ekonomi dalına verilen adtır.</p>
<p>Ekonomik büyüme: Bir ülkenin mal ve/veya hizmet üretim kapasitesindeki artış.</p>
<p>Emisyon: Merkez Bankası’nın dolanıma çıkardığı kâğıt paraya denir.</p>
<p>Enflasyon: Fiyatların genel olarak ve sürekli bir biçimde yükselme eğiliminde olması olarak tanımlanabilir.</p>
<p>Enflasyonlu büyüme: Ekonomik büyümeye enflasyonun eşlik etmesi halidir.</p>
<p>Faiz: Tasarruf sahibinin, tasarrufunu kullanmak yerine bir başkasına ödünç vermesinin karşılığında aldığı bir vazgeçme ya da kullanımı erteleme bedelidir.</p>
<p>Finansal kurum: Fonlarını kullanarak hisse senedi, tahvil, bono gibi finansal varlıkları satın alan kurumlar.</p>
<p>Gayrı safı yurtiçi hasıla: Bir ekonomide belirli bir dönemde (üç ay ya da bir yıl gibi) üretilen nihai mal ve hizmetlerin fiyat cinsinden toplam&nbsp;değeri.</p>
<p>Gelir dağılımı: Bir ekonomide belirli bir dönemde (genellikle bir yıl içinde) yaratılan gelirin ne şekilde bölüşüldüğünü gösteren bir yaklaşımdır.</p>
<p>Gini katsayısı: Bir ülkede milli gelirin dağılımının adil olup olmadığını ölçmeye yarayan bir katsayı. 0 ile 1 arasında değişir. O’a ne kadar yakınsa mutlak eşitliğe o kadar yaklaşılmış; Te ne kadar yakınsa mutlak&nbsp;eşitlikten o kadar uzaklaşılmış demektir.</p>
<p>Hazine bonosu: Türk Hâzinesinin çıkardığı vadesi bir yıldan kısa olan borçlanma senetleri.</p>
<p>Hazine iç borçlanması: Yurtiçindeki kaynaklardan (kişiler, özel kurumlar, kamu kurumlan) genellikle gönüllü yöntemlerle belirli bir vade ile ve belirli bir sabit ya da değişken faiz karşılığında borçlanılması işlemi.</p>
<p>Hazine dış borçlanması: Yurtdışındaki kaynaklardan (kişiler, özel kurumlar, kamu kurumlan, devletler, uluslararası kuruluşlar) gönüllü yöntemlerle belirli bir vade ile ve belirli bir sabit ya da değişken faizle borçlanılması işlemi.</p>
<p>Hazine kâğıtları: Hazine tarafından satılan tahvil ve bonolar.</p>
<p>I endeksi: Merkez Bankası’nın para politikası aracılığıyla etkileyebileceği mallardan oluşan özel kapsamlı bir fiyat endeksidir.</p>
<p>ihale yöntemiyle borçlanma: Hâzinenin tahvil ve bonolarını faizi ve/veya miktarı ihaleyle belirleyerek satması işlemi.</p>
<p>ihracat: Bir ülkenin başka ülkelere sattığı mal ve hizmetlerin miktar ya da para cinsinden değeridir.</p>
<p>imalat sanayisi kapasite kullanım oranı: İmalat sanayisinde üretim yapan fabrika ve ekipmanların cari üretim oranı. Kısaca kapasite kullanım&nbsp;oranı da deniyor.</p>
<p>İthalat: Bir ülkenin başka ülkelerden satın aldığı mal ve hizmetlerin miktar ya da para cinsinden değeri.</p>
<p>İstihdam oranı: Aktif işgücünün istihdam edilen bölümünü gösterir. 1565 yaş arası nüfus aktif iş gücü olarak kabul edilmektedir.</p>
<p>İşsizlik oranı: 15 yaşından büyük olup da son üç ay içinde iş arayan ve 15 gün içinde işbaşı yapmaya hazır olduğunu bildirenlerin toplam işgücüne bölünmesiyle hesaplanan oran.</p>
<p>İşsizlik sigortası. Bir işyerinde çalışırken, çalışma istek, yetenek, sağlık ve yeterliliğinde olmasına karşın kendi istek ve kusuru dışında işini kaybedenlere, karşılaştıkları gelir kaybının bir bölümünü karşılamayı&nbsp;amaçlayan bir sigorta çeşididir.</p>
<p>Kamu borçlanması: Bütçe açığının karşılanması ya da herhangi bir kamu işinde ihtiyacın karşılanması için geçici olarak başka kaynaklardan yapılan borçlanmaya denir.</p>
<p>Kamu kesimi borç stoku = Merkezi yönetim iç borç stoku + kamu kesimi dış borç stoku</p>
<p>Kapitalizm: Üretim araçları mülkiyetinin büyük ölçüde özel kesimde olduğu ve hangi mal veya hizmetin, hangi fiyatla ve kim için üretileceğini piyasa sisteminin belirlediği ekonomik sistemin adı.</p>
<p>Kayıt dışı ekonomi: Elde edilen gelirin GSYH hesapları dışında kalması halinde ortaya çıkan miktar. İki biçimde söz konusu olabilir: (1) Yasal&nbsp;yollardan elde edilmiş gelirin beyan dışı tutulmasıyla, (2) Yasa dışı yollardan elde edilen gelirin (kara para) beyan dışı kalmasıyla.</p>
<p>Kredi: Üzerinde anlaşılmış bir gelecekte (vade) geri ödenmek üzere verilen borç.</p>
<p>Kredi değerliliği Kredi verenin ya da onun adına hareket eden tarafsız bükününün kredi alacak olanın geçmiş ve gelecekteki borç gen ödeme yeteneğine ilişkin yaptığı ölçümün sonucunda verilen not.</p>
<p>Kuı Bir ülke parasının yabancı paralar karşısındaki değeri parite.</p>
<p>Likidite: Bir varlığın kısa sürede ve düşük bir maliyetle paraya çevrilebilme olanağı.</p>
<p>ıMakro ekonomi: Ekonomi biliminin toplumsal ya da küresel büyüklüklerle uğraşan alt dalma verilen adtır. Uğraştığı konular arasında enflasyon, büyüme, GSYH, toplam talep gibi konular vardır.</p>
<p>Maliye ya da fınans: Bir devlet, şirket, aile ya da kişinin gelirleri ve giderleriyle bunlar arasındaki farkın kapatılma yöntemleri ve bu yöntemleri inceleyen bilim dalı.</p>
<p>Maliye politikas : Yüksek istihdamı ve istikrarlı büyümeyi sağlamak üzere hükümetin giderler, vergiler, borçlanma, dış ticaret gibi konularla ilgili&nbsp;olarak aldığı kararlar ve yürüttüğü uygulamalar bütünüdür.</p>
<p>Merkantilizm: Değerli madenleri elde etmek ve biriktirmek suretiyle ülkenin zenginleşeceğini savunan bir ekonomi yaklaşımı.</p>
<p>Merkez Bankası: Bir ülkenin parasal otoritesi olarak tanımlanan kurum. Son dönemlerde merkez bankalarına verilen temel görev, ulusal paranın ve dolayısıyla fiyat istikrarının korunması biçiminde ortaya çıkmaktadır.</p>
<p>Merkez Bankası müdahalesi: Piyasa koşullarını etkilemek ya da düzenlemek üzere Merkez Bankası’nın açık piyasa işlemleri, munzam karşılık oranları ve politika faizi oranları değişimi gibi yollarla ulusal paranın,&nbsp;döviz kurlarının veya faizlerin değerine yaptığı karışımların genel adı.</p>
<p>Mikro ekonomi: Ekonomi biliminin toplumu oluşturan tek tek bireylerin ve tek tek firmaların ekonomik sorunlarıyla uğraşan alt dalıdır. Konuları arasında tüketici dengesi, bireysel talep, firma dengesi, girdi maliyetleri gibi konular yer alır.</p>
<p>Müdahaleli esnek kur: Merkez Bankası’nın zaman zaman piyasaya müdahalede bulunması nedeniyle tam dalgalı olarak uygulanmayan döviz kuru rejimi.</p>
<p>Net hata ve noksan: Yanlış ya da eksik kayıtlar nedeniyle ödemeler dengesi bölümleri arasındaki tutarsızlığın kaydedildiği kalem.</p>
<p>Nominal: Dış görünüş, göründüğü gibi anlamlarına gelen bir ifadedir. Örneğin nominal büyüme ya da nominal faiz dediğimizde enflasyon&nbsp;etkisinden arındırılmamış büyüme ve faizi kastederiz.</p>
<p>ödemeler dengesi: Bir ülkedeki bireylerin, firmaların ve devlet kurulularının belirli bir dönem içinde diğer ülkelerin bireyleri, firmaları ve devlet kurumlarıyla gerçekleştirdiği uluslararası işlemlerin parasal değerlerini gösteren hesap tablosu.</p>
<p>özelleştirme gelirleri: Kamu iktisadi teşebbüsleri veya kamu iştirak hisselerinin satışından elde edilen gelirler.</p>
<p>Para: Değiş tokuşu sağlayan, değer standardı getiren ve satın alma gücünü saklamaya yarayan her şey.</p>
<p>Para arzı: işlem ve yatırımlarda kullanılmaya hazır para miktarının tümü. Belirli bir dönemde ekonomide bulunan para stokunu ifade eder.</p>
<p>Paranın değer kazanması: Bir ülke parasının başka ülkelerin paralarına göre değerinin artması. Bu değerlenmenin sonucunda parası değerlenen ülkedeki kişiler diğer ülkelerin mallarını daha ucuza almaya başlar.</p>
<p>Paranın değer kaybetmesi: Bir ülke parasının başka ülkelerin paralarına göre değerinin azalması. Bu değer kaybının sonucu olarak parası değer kaybeden ülkedeki kişiler diğer ülkelerin mallarını daha pahalıya&nbsp;almaya başlar.</p>
<p>Para politikası: Merkez Bankası’nın fiyat istikrarı hedefine ulaşmak için uyguladığı açık piyasa işlemleri, politika faizi oranı ve zorunlu karşılıklar oranı politikalarının bütünüdür.</p>
<p>Piyasa ya da pazar: Mal veya hizmetlerin alınıp satıldığı yer ya da ortamdır.</p>
<p>Portföy: Aslında cüzdan anlamına gelen portföy, ekonomide nakit, altın, döviz, hisse senedi, tahvil, gayrimenkul gibi yatırım amaçlı alınmış&nbsp;varlıkların oluşturduğu sepeti ifade ediyor.</p>
<p>Reel: Fiyat değişimlerinde arındırılmış veriler için kullanılan bir ifadedir. Örneğin reel büyüme ya da reel faiz dediğimizde enflasyon etkisinden&nbsp;arındırılmış büyüme veya faizi kastederiz.</p>
<p>Resesyon: Belirli süreyle genel ekonomik faaliyetlerdeki gerileme. Eğer bir ekonomi üst üste iki çeyrek küçülme sergilemişse buna resesyon denir.</p>
<p>Sabit faiz: Bir borcun faizinin, borcun ömrü süresince değişmeksizin kalması halidir.</p>
<p>Satın alma gücü: Değerlerin satın alabildiği mal ve hizmet miktarını gösterir.</p>
<p>Slumpflasyon: iki sözcükten oluşur. Slump batma, çökme anlamına gelir. Enflasyonla birleştirildiğinde çöküş içinde enflasyon gibi bir anlam çıkar. Yani ekonomi küçüldüğü halde enflasyon olgusunun yaşanması halini ifade eder.</p>
<p>Stagflasyon: iki sözcükten oluşur, ilki durgunluk anlamına gelen stagnation, İkincisi ise enflasyondan alınmıştır. Durgunluk içinde enflasyon anlamına gelir.</p>
<p>Talep: Bir maldan satın almak isteyenlerin alım arzusudur. Nominal talep; yeteri kadar parası olmayan bir insanın imkânlarının üstünde talepte bulunmasına verilen adtır. Efektif talep parayla, satın alma gücüyle desteklenmiş taleptir.</p>
<p>Tasarruf: Ekonomide gelirin, elde edildiği dönemde tüketilmeyen bölümünü ifade eder.</p>
<p>Toplam borç stoku: Bir ülkenin belirli bir dönem sonu itibariyle iç ve dış borçlarının toplam tutarıdır. Bu hesaplamaya kamu kesimi iç borçlarıyla kamu kesimi ve özel kesimin dış borçlarının toplamı katılır.</p>
<p>Toplam borç yükü: Toplam borç stokunun GSYH’ya oranıdır.</p>
<p>Tüketim: Bir ihtiyacı karşılamak için bir şeyi tüketme eylemidir.</p>
<p>Tüketici fiyatları endeksi - TÜFE: Belirli bir dönem içinde belirli bir kitle tarafından satın alınan mal ve hizmetlerle belirlenen bir sepetin fiyat&nbsp;değişikliklerini zaman içinde ölçen endekse tüketici fiyat endeksi adı&nbsp;verilir. TÜFE, TÜİK tarafından belirli bir baz yılı ve hane halkı anketleri kullanılmak suretiyle ağırlıklandırılmış olarak sepete alınan belirli mal ve hizmet sepetinin parasal değerinin baz yılma göre gösterdiği&nbsp;değişimi ölçmeye yarayan fiyat endeksidir.</p>
<p>Uluslararası rezervler: Bir ülkenin uluslararası rezervleri Merkez Bankası’nın döviz ve altın rezervleriyle bankaların döviz rezervlerinden oluşur. Resmi rezervler yalnızca Merkez Bankası’nın döviz ve altın rezervlerini; resmi döviz rezervleri ise yalnızca Merkez Bankası’nın&nbsp;döviz rezervlerini ifade eder.</p>
<p>Üretici fiyatları endeksi - İTE: Ülke ekonomisinde üretim faaliyetleri içinde yer alan maddelerin fiyatlarında aydan aya ortaya çıkan değişimleri ölçmekte kullanılan endekse denir. ÜFE, TÜİK tarafından belirli bir baz yılı esas alınmak ve sepete dahil edilmiş bulunan çeşitli mal&nbsp;ve hizmetler için üreticilerden bilgi toplanmak suretiyle oluşturulan&nbsp;fiyat endeksidir.</p>
<p>Vergi: Devletin, kamu giderlerini karşılamak üzere ve kamu gücünü kullanmak suretiyle kişi ve kurumlardan aldığı paya verilen adtır.</p>
<p>Yapısal reform: Bir sistemin daha verimli çalışabilmesi ve şoklara karşı daha dayanıklı hale getirilebilmesi için o sistemin yeniden yapılandırılması olarak tanımlanabilir.</p>
<p>Yastık altı varlıklar: Mali sisteme dahil edilmeyerek evde, kasada tutulan döviz ve altınlara denir.</p>
<p>Yatırım: Belirli bir dönemde sermaye stokuna yapılan eklemelerdir.</p>
<p>Bu kitabın amacı, yalnızca ekonomiyi en basit haliyle anlatmak ve okuyan herkesin ekonomiyle&nbsp;ilgili söylenenleri, yazılanları, tartışılanları&nbsp;rahatça izleyebilmesini sağlamakla sınırlıdır.</p>
<p>“Ekonomide ilk ders kıtlıktır. Buna göre ihtiyaçları karşılamakta kullanılan her şey kıttır. Siyasetteki ilk ders&nbsp;ise ekonomideki ilk dersin dikkate alınmamasıdır.”</p>
<p>Thomas Sowell</p>
<div>
<p>Robert W. Sarnoff</p>
</div>
<p>“Finans, parayı elden ele geçirip sonunda kaybe</p>
<p>“Bugünün krizi yarının şakası olur.”</p>
<div></div>
</body>
</html>