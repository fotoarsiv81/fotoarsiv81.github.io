<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>



<link href="../Styles/SM%20%281%29.css" type="text/css" rel="stylesheet"/>
</head>
<body>
<h1>İŞSİZLİK<br/></h1>
<p></p>
<p><i>Güvenmediğin adama iş verme, iş verdiğin adama güvenme.</i></p>
<p>Çin Atasözü</p>
<h3 id="sigil_toc_id_25">İşsizlik Nasıl Hesaplanır?</h3>
<p>15 yaşından büyük olup da son üç ay içinde iş arayan ve 15 gün içinde işbaşı yapmaya hazır olduğunu bildirenlerin&nbsp;toplam işgücüne bölünmesiyle işsizlik oranı hesaplanıyor.</p>
<p>Bir hesaplama örneği vermek için Türkiye’nin Temmuz 2013’teki istihdam durumunu sayılarla ele alalım. Temmuz&nbsp;2013’te Türkiye’nin nüfusu 74,5 milyon kişi olarak tahmin&nbsp;edilmektedir. Bu nüfusun 55,6 milyonu 15 yaş ve daha yukarı&nbsp;yaş grubudur. Bir işte çalışanlar yani istihdam edilenler (26,1&nbsp;milyon) ve son üç ayda iş aramış ve 15 gün içinde işe başlayabilecek konumda olan işsizlerin (2,7 milyon) toplanmasıyla&nbsp;bulunan toplam işgücü yaklaşık 28,8 milyon kişidir.</p>
<p>İşsizlik oranını hesaplamak için şöyle bir denklem yazabiliriz:</p>
<p>İşsizlik oranı = Son 3 ayda iş arayan ve 15 gün içinde işe başlayabilecek durumda olanlar / toplam&nbsp;işgücü</p>
<p>Yukarıdaki sayıları bu denklemde yerlerine koyalım (yuvarlamalar nedeniyle küçük farklar olabilir):</p>
<p>işsizlik oranı = (2,7 / 28,8) x 100 = 9,3</p>
<p>Buna göre Temmuz 2013’te Türkiye’de işsizlik oranı %9,3’tür.</p>
<p>Bu sistemin en önemli eksikliği bir kişinin işsiz sayılabilmesi için son üç ay içinde başvurmuş olması gereğidir. Gelişmiş ülkelerde insanlar başvurularını sürekli yenilese de&nbsp;gelişme yolundaki ülkelerde bu yenileme bu sıklıkla yapılmıyor. O nedenle işsiz sayısı da olduğundan az görünebiliyor.</p>
<p>Ölçüm doğru olsa da yöntem tam anlamıyla sağlıklı sonuç vermiyor olabilir. İnsanların işsizlik oranlarına itiraz etmelerinin nedeni buradan kaynaklanıyor.</p>
<h3 id="sigil_toc_id_26">İşsizlik Oranı</h3>
<p>Yukarıda anlattıklarımızı bir şemayla göstererek basitleştirelim. Kasım 2012 itibariyle Türkiye’nin işsizlik haritası genel olarak aşağıdaki gibidir:</p>
<p>Çalışma &nbsp;&nbsp;&nbsp;= işgücü + işgücüne Dahil</p>
<p>Çağındaki Nüfus  Olmayanlar</p>
<p><i>(15 yaş ve üstü)</i></p>
<p>55.642 bin kişi &nbsp;&nbsp;&nbsp;28.785 bin kişi 26.856 bin kişi</p>
<p>çalışmayanlar</p>
<p>istihdam &nbsp;&nbsp;&nbsp;işsizler</p>
<p>edilenler</p>
<p>26.099 bin kişi 2.686 bin kişi</p>
<p>İşsizlik Oranı = (İşsizler / İşgücü) x 100</p>
<p>İşsizlik Oranı = (2.686 bin / 28.785 bin) x 100 = 9,3</p>
<p>Yani Kasım 2012 itibariyle Türkiye’de işsizlik oranı % 9,3’tür.</p>
<p>Bu şemaya göre işsizlik oranını hesaplayabilmek için toplam işgücünün içindeki işsizlerin sayısını alıp toplam işgücüne bölüyoruz ve 100 ile çarpıyoruz. Bu oran bize genel işsizlik oranını gösteriyor. Eğer buradan bir adım öteye gider de tarım dışı alanlardaki işsizlerin sayısını tarım dışı işgücü sayısına bölüp 100 ile çarparsak, o zaman da tarım dışı işsizlik oranını hesaplamış oluruz. Tarım dışı işsizlik oranı ekonominin&nbsp;sanayileşme sürecinde ne kadar istihdam ve işsizlik yarattığını göstermesi açısından önemlidir.</p>
<p>Son yıllarda giderek yaygınlaşan bir gösterge türü olarak mevsim etkilerinden arındırılmış işsizlik oranı da yayınlanmaya başlamıştır. Burada amaç, mevsimsel istihdamın etkilerini arındırarak gelişmelere bakabilmektir. Örneğin yaz aylarında geçici işçi istihdamı nedeniyle tarım kesiminde ve inşaat işlerinde çalışan sayısı artar, kış geldiğinde ise düşer. Amaç,&nbsp;bu etkileri arındırarak istihdamda gerçek bir artış olup olmadığına bakabilmektir.</p>
<p></p>
</body>
</html>