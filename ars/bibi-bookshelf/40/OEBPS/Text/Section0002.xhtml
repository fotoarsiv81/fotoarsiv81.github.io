<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>



<link href="../Styles/SM%20%281%29.css" type="text/css" rel="stylesheet"/>
</head>
<body>
<h1>EKONOMİ NEDİR, NE İŞE&nbsp;YARAR?<br/></h1>
<p><i>Ekonomi hiçbir zaman bir bilim olmamıştır. Şimdi iki yıl öncesine göre&nbsp;bilim olmaktan daha da uzaklaşmıştır.</i></p>
<p>Paul A. Samuelson</p>
<h3 id="sigil_toc_id_2">En Basit Anlatımıyla Ekonomi</h3>
<p>Ekonomi sözcüğü bugün bir bilim dalının adı olmakla birlikte tasarruf anlamına da gelmektedir. Bizde uzun süre sözcüğün Arapça karşılığı olan iktisat kullanılmış, son dönemlerde ekonomi onun yerini almıştır. İktisat sözcüğü de özünde tasarruf anlamına gelir.</p>
<p>İnsanların ihtiyaçları sınırsızdır, buna karşılık imkânları sınırlıdır. Ekonomi, bu sınırsız ihtiyaçlarla sınırlı imkânları&nbsp;uyarlama işidir. O nedenle cennette iktisatçılara gerek olmadığı söylenir. Ekonomideki ilk ders budur. Gerçi bu görüşe&nbsp;karşı Marshall Sahlins, insanların ihtiyaçlarını sınırsız hale&nbsp;getirenin kapitalizmin kendisi olduğu görüşünü ileri sürmektedir. Sonuçta ne olursa olsun, bu sistem içinde yaşadığımız&nbsp;sürece ihtiyaçlarımız sınırsız görünür. Oysa imkânlarımız gelirimizle, servetimizle, borçlanma kapasitemizle sınırlıdır.</p>
<p>Ekonomideki ikinci ders arz ve talep dersidir. Ekonomide arz dediğimiz şey basit olarak bir malın satışa sunulan miktarıdır. Talep dediğimiz şey de yine basit olarak bir maldan satın almak isteyenlerin alım arzusudur. Arz, talepten fazlaysa&nbsp;malın fiyatı düşer; talep, arzdan fazlaysa malın fiyatı yükselir. Başka bir deyişle, bir piyasada mal çok buna karşılık o malı almak isteyenlerin sayısı azsa, o malın fiyatı ucuzlar. Tersi&nbsp;olursa, mal az ama o malı almak isteyenlerin sayısı çoksa, o&nbsp;zaman o malın fiyatı artar. Diyelim ki hava koşulları çok iyi&nbsp;gitti, yeni üreticiler üretime başladı ve domates üretimi bir&nbsp;önceki yıla göre iki kat arttı. Bu durumda eğer iç ve dış talepte aynı oranda artış yoksa o zaman fiyatlar düşecek demektir. Ekonomide birçok ilişki bu arz ve talep ilişkisi üzerine kuruludur.</p>
<h3 id="sigil_toc_id_3">Ekonomi Bilmek İşe Yarar mı?</h3>
<p></p>
<p>Ekonomi bilmek bir işe yarar mı? Yoksa yalnızca sayılara ve oranlara bakıp günlük yaşamda işimize yaramayan anlamlar çıkarmakta mı kullanılır? Ekonomi bilgisi her iki işe&nbsp;de yarayabilir. Örneğin kazancınızı artırmanızı ya da harcama tercihleriniz arasından doğru seçimleri yapmanızı sağlayabilir. Ekonomi bilginizi belirli bir düzeye çıkarabilirseniz, hisse senedi piyasalarında olan biteni yakından izleyip&nbsp;para kazanabilirsiniz. Diyelim ki belirli bir birikiminiz var&nbsp;ve bunu en iyi getiriyi sağlayacak biçimde ve yerde değerlendirmek istiyorsunuz. Ama aynı zamanda da paranızın&nbsp;fazla risk altında kalmamasını tercih ediyorsunuz. İşte ekonomi bilgisi orada işinize yarayabilir. Kuşkusuz yatırımları yönetmek ve seçenekler arasında karar almak derin bir&nbsp;ekonomi bilgisi gerektirir. Ama yine de bunları bir uzmanla konuştuğunuzda o uzmanın ne dediğini anlamak ve ona&nbsp;göre karar vermek için asgari bir ekonomi bilgisine ihtiyaç&nbsp;duyarsınız.</p>
<p>Çevrenizde ev almak için Japon Yeniyle ya da İsviçre Frangıyla borçlanıp, sonradan bu paraların değer kazanması sonucu ağır biçimde mağdur olan kişilere rastlarsınız. Eğer onlar ekonomi bilgilerini biraz geliştirebilmiş olsalar, bilmedikleri paralar cinsinden borçlanmaz ve bu zararlara uğramazlardı.</p>
<h3 id="sigil_toc_id_4">Piyasa ya da Pazar</h3>
<p>Piyasa ya da pazar, mal veya hizmetlerin alınıp satıldığı yer ya da ortamdır.</p>
<p>Bu tanım kuşkusuz klasik bir piyasa tanımıdır. Bugün bazı piyasalar herhangi bir yere ihtiyaç duymadan da bir araya gelebilen alıcı ve satıcıların buluşma biçimini ifade ediyor. Buna&nbsp;göre kuruluş yeri ya da biçimine göre piyasalar ikiye ayrılır:</p>
<p>1)   Belirli bir toplanma yeri olan ve alıcıyla satıcının fiilen karşılaştığı piyasalar. Bunların en bilinen örneği mahalle pazarları veya alışveriş merkezleridir.</p>
<p>2)   Belirli bir toplanma yeri olmayan ve alıcıyla satıcının fiilen karşılaşmasına gerek olmayan piyasalar. Bunların en&nbsp;bilinen örneği malların ilerideki fiyatlarıyla bugünden alınıp&nbsp;satılabildiği future piyasalarıdır.</p>
<p>Piyasa, kapitalist sistemin temel unsurudur. Bir ekonomik sistemin yanıtlaması gereken sorular şunlardır: Üretim, kimin için, hangi bedelle ve ne miktar yapılacaktır? Kapitalist&nbsp;sistemde bütün bu soruların yanıtını piyasa sistemi verir.&nbsp;Biraz daha yakından bakıldığında piyasanın 5 fonksiyonu olduğunu söylemek mümkündür:</p>
<p>1)   Piyasa, değerleri belirler. Herhangi bir mal ya da hizmetin fiyatı piyasada arz ve talep kuralları çerçevesinde oluşur.</p>
<p>2)   Piyasa, üretimi örgütler. Üretim piyasada oluşan talebe göre biçimlenir.</p>
<p>3)   Piyasa, üretilen mal ve hizmetin dağıtımını sağlar. Talep neredeyse üretilen mal ve hizmetler oraya kayar ve arz ile talebin buluşması sağlanır.</p>
<p>4)   Piyasa, rasyonelliği sağlar. Piyasada belirlenen ve talep fazlası olduğu sürece yükselen fiyat, talep fazlasını frenler ve&nbsp;arz-talep arasındaki dengeyi sağlar.</p>
<p>5)   Piyasa, geleceği biçimlendirir. Ekonomik gelişme piyasada oluşan tasarruf ve ondan desteklenen yatırım sayesinde olur.</p>
<h3 id="sigil_toc_id_5">Herkes Biraz İktisatçıdır</h3>
<p>Evine maaşını getiren bir baba, parasını tasarruf mevduatına yatıran bir anne, harçlığıyla kitap alan bir öğrenci, ekonominin konusuna giren işler yapan birer ekonomik birimdir. Aynı şekilde bir milyon dolara Picasso’nun bir tablosunu satın alan bir milyarder, kendi parasının yanına borçlanarak&nbsp;aldığı paraları da katıp bir fabrika kurmaya yönelen bir sanayici, parasını hazine bonosundan alıp borsada hisse senedine&nbsp;yatıran bir kişinin yaptığı da ekonomik bir eylemdir.</p>
<p>Sokakta simit satan adam da, evimize temizliğe gelen kadın da ekonomik anlamda birer birimdir ve yaptıkları iş ekonomik&nbsp;anlamda bir eylemdir. Bu çerçeveden bakacak olursak herkes&nbsp;bilerek ya da bilmeyerek, isteyerek ya da istemeyerek ekonominin birimi, yaptığı iş de ekonominin bir parçasıdır. Yani hepimiz aslında iktisatçıyız ama bu durumu bilmiyoruz. Durumu&nbsp;bilenler diplomalı, bilmeyenler de alaylı iktisatçı diyelim.</p>
<p>Emekli bir memur, eline geçen üç aylık emekli maaşının üçte birini bir aylık ihtiyaçları için bankadan çekip, kalanının üçte birini bir aylık, üçte birini de iki aylık olarak vadeli tasarruf mevduatına yatırdığı zaman aslında kendi çapında&nbsp;bir portföy yönetimi yapmış olur. Ama o yaptığı işin en karmaşık portföy yönetim işlerinin basit bir versiyonu olduğundan habersizdir.</p>
<p>Portföy aslında cüzdan anlamına geliyor. Ekonomide nakit, altın, döviz, hisse senedi, tahvil, gayrimenkul gibi yatırım amaçlı alınmış varlıkların oluşturduğu sepeti ifade eder. Diyelim ki elinizde 1,000 TL tasarrufunuz var, bu tasarrufun 500 TL’sini bankaya mevduat olarak yatırıyor, kalan 500&nbsp;TL’siyle de hazine bonosu alıyorsunuz. İşte bu yaptığınız basit haliyle bir portföy yönetimi işidir.</p>
<h3 id="sigil_toc_id_6">Ekonomik Birimler</h3>
<p>Ekonomik birim dediğimiz unsurlar, aldıkları kararlarla ekonomiyi etkileyenlerdir. Bunlar kişiler, kurumlar, şirketler,&nbsp;devlet ve dış dünya temsilcileridir.</p>
<p>Kişiler her gün aldıkları pek çok kararla ekonomiyi etkilerler. Evine dönerken bakkala ya da markete uğrayıp ekmek ve şeker, manava uğrayıp meyve alan bir kişi ekonomiyi etkiler. Çünkü onun aldığı ekmek ve şeker için yaptığı harcama bakkal için, meyveye yaptığı harcama da manav için gelir&nbsp;olur. Böylece bu kişi para harcayarak bakkal ve manavın para&nbsp;kazanmasını sağlar. Bir yandan da ekmek, şeker ve meyveye&nbsp;olan talebi artırır. Bir kişinin bu harcamaları çok etki yapmasa da, binlerce tüketicinin benzer harcamaları bir araya geldiğinde ekonomide devasa etkiler yaratır.</p>
<p>Şirketler de kişiler gibi her gün çeşitli kararlar alır ve üretimde bulunurlar. Ürettikleri malları ya da hizmetleri pazarlar ve satarlar. Piyasadan yaptıkları mal ve hizmet satın almalarıyla kişilere ve başka kurumlara gelir sağlarlar. Üretimlerini yapabilmek için insanları çalıştırırlar ve onlara para öderler.</p>
<p>Devlet ya da kamu kesimi birçok görevinin yanı sıra ekonomik sistemin çalışması için gelir toplar ve harcama yapar. Ayrıca kimsenin kendi başına yapmayacağı yolları, köprüleri, barajları, hava alanlarını yaparak toplumun hizmetine sokar. Bunlara ek olarak bazı hallerde özel kesimle birlikte üretimin içine de girer.</p>
<p>Dış dünya, bu saydığımız birimlerin dışında kalan, yurt-dışında bulunan kişileri, şirketleri ve devletleri kapsayan bir kavramdır. İhracat yaptığımızda bunun alıcısı dış dünyadır.&nbsp;Ya da ithalat yaptığımızda malları bize satan dış dünyadır.</p>
<h3 id="sigil_toc_id_7">Ekonomi Dediğin Bir Çelişkiler&nbsp;Yumağıdır</h3>
<p>Ekonomi kitaplarını okuyan herkes ilk anda dünyadaki bütün ekonomik krizleri çözebileceğini düşünür. Okuduklarını sindirmeye, bunları yaşama uyarlamaya başlayınca, okuduklarının yaşamdan kopuk olduğu düşüncesine kapılır ve hayal kırıklıkları yaşar. Bir süre sonra orta yolu bulur ve birden çok hedefe aynı anda ulaşmanın zor olduğunu, ekonominin aslında bu tür çoklu hedeflere ulaşmada tercih&nbsp;yapmaya yarayan bir disiplin olduğunu kavramaya başlar. O&nbsp;anda mutlak doğrular yerini göreli doğrulara bırakır.</p>
<p>Ekonomik olay tüketimle başlar. Tüketim talebi üretim faaliyetini yaratır. Bugün geldiğimiz aşamada o kadar çok&nbsp;reklam vardır ki üretimin mi tüketimin mi önce geldiği karışmıştır. Üretim yapabilmek için üretim tesisleri kurmak gerekir. Bu tesisler bina, makine, hammadde, elektrik, su vb. gibi girdilere ihtiyaç duyar. Ayrıca bunları bir araya getirip üretimi gerçekleştirecek olan işçilerin istihdam edilmesi gerekir.&nbsp;Bütün bunları yapacak olan girişimcinin bu üretim tesisini&nbsp;kurmasına yatırım denir. Yatırım yapabilmek için para gerekir. Para da tasarrufla sağlanır.</p>
<p>Demek ki makro ekonomik devrenin halkaları şöyledir:</p>
<p>Tüketim - Tasarruf - Yatırım - Üretim - Tüketim</p>
<p>Tüketim olmazsa üretim, tasarruf olmazsa yatırım olmaz. Yatırım olmayınca üretim artmaz, üretim artmayınca ekonomik büyüme olmaz, ekonomik büyüme olmayınca toplumun refah düzeyi yükselmez.</p>
<p>Bu durumda tüketimi mi teşvik etmek gerekir, tasarrufu mu? Bu sorunun tek ve kesin bir yanıtı yoktur. Yanıt ekonominin durumuna bağlıdır. Eğer ekonomide enflasyonist bir&nbsp;gidiş varsa tasarrufları, deflasyonist bir gidiş varsa tüketimi&nbsp;teşvik etmek doğru olur. Eğer tüketimi artırmaya karar verilmişse vergileri düşürmek gerekmez mi? Vergiler düşürülürse, bu kez bütçede ortaya çıkacak açığın karşılanması sorunu doğar.</p>
<p>Ekonomik amaçlar birbiriyle çelişir. Ekonomi politikası bu çelişkiler arasından bir amacı seçip onu yakalamaya çalışır. Siyaset ise seçilen amaç ve feda edilen amaçlar konusunda&nbsp;toplumu ikna etmeye çabalar.</p>
<p></p>
</body>
</html>