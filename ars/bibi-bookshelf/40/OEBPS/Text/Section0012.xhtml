<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>



<link href="../Styles/SM%20%281%29.css" type="text/css" rel="stylesheet"/>
</head>
<body>
<h1>YÖNETİM<br/></h1>
<p><i>Bürokrasi, genişleyen bürokrasinin ihtiyaçlarını karşılamak için genişler.</i></p>
<p>Oscar Wilde</p>
<h3 id="sigil_toc_id_61">Portföy Yönetimi</h3>
<p>İktisatçılığı ya da fınans uzmanlığını biraz ilerletebilme-nin temel yolu, göstergeleri izlemek ve tahmin yapmayı öğrenmekten geçer.</p>
<p>Diyelim ki elinizde 1,000 TL nakit para var. Bununla bir yıl sonra bir ödeme yapacaksınız ve bir yılda paranızı değerlendirmek istiyorsunuz. Önünüzdeki seçenekler şunlardır:</p>
<p>1) &nbsp;Bankada yıllık % 10 faizli TL mevduat hesabı açmak.</p>
<p>2) &nbsp;Döviz satın alıp bankada yıllık % 5 faizli dolar veya % 3 faizli euro mevduat hesabı açmak.</p>
<p>3) &nbsp;% 10 faiz getirisi olan hazine bonosu ya da devlet tahvili almak.</p>
<p>4) &nbsp; İMKB’den hisse senedi almak.</p>
<p>5) &nbsp; Altın almak ya da altın hesabı açtırmak.</p>
<p>Bunlar arasından hangisini tercih edeceğinizi belirlemek için karşılaştırmalar yapabilirsiniz.</p>
<p>Böyle bir karşılaştırma yaparken bildiklerimiz ve bilmediklerimiz söz konusu olacaktır. Mevduat faizini paramızı bankaya yatırırken biliyoruz. 1.000 TL’mizi bankaya bir yıl&nbsp;vadeli mevduat olarak yatırdığımızda yıllık % 10, yani 100 TL&nbsp;faiz gelirimiz olacaktır. 1.000 TL’mizi örneğin 1,8 TL’lik kurdan dolara çevirsek, elimize geçecek (1.000 / 1,8 =) 556 doları yıllık %5 faizle bankaya yatırsak (556 x % 5 =) 28 dolar faiz geliri elde edeceğiz demektir. Kurun bu bir yıllık sürede hiç değişmeden 1,8 olarak kaldığını varsayarsak, getirimiz TL cinsinden (28 x 1,8 =) 50 TL olacak demektir. Bu durumda TL mevduata göre 50 TL daha düşük gelir elde etmiş&nbsp;olacağız.</p>
<p>Peki o halde bazı kişiler niçin dolar (ya da başka yabancı para) cinsinden mevduat yapmayı tercih ederler? Bunun yanıtı bu süre içinde doların değerleneceği ya da TL’nin değer&nbsp;kaybedeceği beklentisidir. Demek ki portföy yatırımı yaparken beklentilerimiz çok önemli yer tutuyor.</p>
<h3 id="sigil_toc_id_62">Sepet Sepet Yumurta</h3>
<p>Gidip de bir yatırım uzmanına “paramı nereye yatırayım” diye sorsanız, size muhtemelen “bir sepet yap” önerisinde&nbsp;bulunur. Siz de büyük olasılıkla bilmediğiniz ortaya çıkmasın&nbsp;diye “ne sepeti” diye soramazsınız ve anlamış gibi yaparsınız.&nbsp;Oysa sepet denilen şey “tasarrufunuzu farklı alanlara bölüştürün” demenin değişik bir ifadesidir.</p>
<p>Diyelim ki 10.000 TL tasarrufunuz var. Bu tasarrufu değerlendirebileceğiniz seçenekler de diyelim ki bir önceki dönemde yan sayfadaki tabloda gösterildiği gibi gelişmiş olsun.</p>
<p>Aşağıdaki tabloya bakınca, 10.000 TL tasarrufunuzun tamamını altına yatırmak en akılcı yol gibi görünüyor. Ya da biraz altın biraz da hisse senedi alınırsa kârlı bir yatırım yapılmış olacak gibi duruyor. Ne var ki bu tablo geçen yıl yaşananlara göre biçimlenmiş bir tablo. Yani aynı şeylerin bu yıl&nbsp;da yaşanacağı anlamına gelmiyor. Beklentilerin birden bozulmasıyla altın fiyatları tepetaklak düşebilir ve hisse senetleri&nbsp;inanılmaz değer kayıpları yaşayabilir. Tam tersine dolar, euro gibi dövizler TL’ye karşı değer kazanmaya başlayabilir. Bu&nbsp;durumda bir önceki yılda kazandıklarınızın tamamını kaybedebilirsiniz.</p>
<p>İşte sepet dediğimiz şey burada bir çeşit sigorta işlevi görerek sizi bu büyük kayıplardan koruyabilir. Buna göre paranızı bu alanlar arasında bölmeniz en uygun seçenek olacaktır.</p>
<table border="1">
<tbody><tr><td colspan="2" style="vertical-align:middle;">
<p>Yıllık getiri</p>
<p>(%)</p>
</td>
</tr>
<tr><td style="vertical-align:middle;">
<p>TL mevduat</p>
</td>
<td style="vertical-align:bottom;">
<p>10</p>
</td>
</tr>
<tr><td style="verticalalign:bottom;">
<p>Döviz mevduat</p>
</td>
<td style="verticalalign:bottom;">

</td>
</tr>
<tr><td style="vertical-align:bottom;">
<p>Tahvil, bono</p>
</td>
<td style="verticalalign:bottom;">
<p>9</p>
</td>
</tr>
<tr><td style="vertical-align:middle;">
<p>Hisse senedi</p>
</td>
<td style="vertical-align:bottom;">
<p>22</p>
</td>
</tr>
<tr><td style="vertical-align:bottom;">
<p>Altın</p>
</td>
<td style="vertical-align:bottom;">
<p>30</p>
</td>
</tr>
</tbody>
</table>
<h3 id="sigil_toc_id_63">Lale Çılgınlığı</h3>
<p>Lale soğanı ilk kez Kanuni Sultan Süleyman zamanında Hollanda’nın İstanbul Büyükelçisi tarafından Hollanda’ya&nbsp;getirilmiş ve tanıtılmıştı. Zaman içinde lale, Hollanda’da bir&nbsp;lüks ve statü sembolü haline geldi. Laleye talep arttı ve bu artış lale soğanı fiyatlarının yükselmesine yol açtı. Lale soğanları için özel piyasalar oluşmaya başladı. O dönemde ortalama&nbsp;yıllık ücretin 300 gulden dolayında olduğu Hollanda’da lale&nbsp;soğanları 225 guldene alıcı buluyordu.</p>
<p>1636 yılında lale Hollanda’nın birçok kasabasında borsalarda satılmaya ve geleceğe dönük sözleşmelere konu olmaya başlamıştı. Fiyatların yükselmesinin temel nedeni bu tür sözleşmelerle lale soğanı alanların bunları daha pahalıya satarak&nbsp;para kazanabilmeleriydi. Sürekli yeni alıcıların piyasaya girmesi bu beklentiyi yaratmıştı.</p>
<p>3 Şubat 1637 sabahında piyasada yeni alıcı kalmadığı gerçeği ortaya çıkınca, laleler ve geleceğe dönük lale soğanı sözleşmeleri alıcı bulamaz hale geldi. Sözleşme sahipleri sözleşmelerin gereğini yerini getirip lale üreticilerinin paralarını ödeyemez oldular. Çünkü onların para kazanabilmesinin yolu bu sözleşmeleri satabilmelerinden geçiyordu. Profesyonel&nbsp;lale yetiştiricileri sipariş ettikleri laleleri almayan sözleşme sahiplerini dava ettiler. Davalar aylarca sürdü ama paraların&nbsp;ödenmesi hiçbir zaman tam olarak gerçekleşmedi. Lale piyasası böylece çöktü ve fiyatlar hızla düştü.</p>
<p>ABD’nin küresel krize gelinceye kadar son on yılda uyguladığı ekonomik büyüme modeli büyük ölçüde emlak fiyatlarına dayalı bir modeldi. Sonra günün birinde bu gayrimenkullere talep kaybolunca, önce türev ürünler sonra da gayrimenkul piyasası çöküverdi.</p>
<h3 id="sigil_toc_id_64">Devlet Yönetimi</h3>
<p>Batıda daha çok hükümet (government) terimi kullanılsa da, bizde kamu kesimi otoritesini temsil anlamında devlet terimi kullanılmaktadır. Devlet denildiğinde toplum adına ortak kararları alan, uygulayan bürokratik ve siyasal birimlerin&nbsp;toplamı anlaşılmaktadır. Toplumsal yapının örgütlenme biçimine göre devlet daha ağırlıklı ya da daha dar bir yetkiler bütününü temsil edebilir.</p>
<p>Devletin ekonomideki yeri uygulanan ekonomik sisteme göre farklılık gösterir. Kapitalist sistem uygulanıyorsa devletin ekonomideki yeri sosyalist sistemdekine göre çok daha dardır. Buna karşılık kapitalist sistem içinde olan ekonomilerde de devlet için standart bir sınır söz konusu değildir.&nbsp;Kimilerinde devlet çok daha geniş yetkiler kullanırken, kimilerinde özel sektör asıl ağırlığı üstlenir.</p>
<p>Kapitalist sistemde üretim araçlarının mülkiyeti özel kesimde olduğu halde sosyalist sistemde devlettedir. Buna karşılık, kapitalist sistemi uyguladığı halde mülkiyeti devlete ait olan kamu iktisadi teşebbüsleri aracılığıyla devletin mal&nbsp;ve hizmet üretiminin doğrudan içinde olması hali de birçok&nbsp;ekonomide geçerlidir.</p>
<p>Bütün bu farklılıklara karşılık devlet, ekonomi üzerinde uyguladığı maliye ve para politikası aracılığıyla etkili olur. Dünyanın piyasa ekonomisi konusunda en ileri gitmiş, bütün işletmelerini özelleştirmiş olan toplumlarında bile devletin politikalar aracılığıyla etkili olması mümkündür. Örneğin&nbsp;devlet, katma değer vergisi oranlarını 10 puan artırarak fiyat&nbsp;ve oradan giderek talep ve satışlar üzerinde etkili olabilir. Ya&nbsp;da harcamalarını artırarak, piyasaya daha fazla para çıkmasına yol açıp talebin canlanmasını sağlayabilir.</p>
<h3 id="sigil_toc_id_65">Şirket Yönetimi</h3>
<p>Şirketler, içinde yaşadığımız piyasa ekonomisi sisteminin en önemli karar alıcılarıdır. İşe adam almaktan üretim için&nbsp;gerekli hammadde ve malzemeyi almaya, fabrika ya da işyeri&nbsp;yapmak için arsa satın almaktan ofis binası kiralamaya, üretilen malı piyasaya satmaktan yurtdışına ihraç etmeye kadar&nbsp;birçok faaliyeti yürütürler. Bu faaliyetlerin hepsi birer ekonomik sonuç doğurur.</p>
<p>Örneğin bir şirket işe adam aldığında istihdamı etkiler. Eğer işe aldığı kişi işsiz ise işsizlik oranına azaltma yönünde&nbsp;etki yapmış olur. Bu işçiye ücret ödediğinde bir tüketim kapısı açmış, dolayısıyla piyasada talebi etkilemiş olur. Üretim&nbsp;için gerekli hammadde ve malzemeyi satın aldığında bunları satan şirketlere gelir aktarmış olur. O şirketler bu gelirle işçilerinin ücretlerini öder, hammadde ve malzemeyi üretecek&nbsp;girdileri alır. Fabrika veya işyeri yapmak için arsa satın aldığında ya da ofis için bina kiraladığında bunların sahiplerine&nbsp;gelir aktarmış olur. Bu böyle devam eder gider.</p>
<p>Şirket yönetimi iki temel kural üzerine dayanır:</p>
<p>1) &nbsp;Kâr etmek.</p>
<p>2) &nbsp;Elde edilen kârın bir bölümünü hissedarlara dağıtmak.</p>
<p>Karma ekonomi sistemi ise hem devletin hem de özel kesimin belirli ağırlıklara sahip olduğu bir sistemdir. Bugün dünyadaki bütün ekonomiler karma ekonomik sistemi uygulamaktadır. Yani ne piyasa ekonomisinde devlet tümüyle ve yalnızca klasik fonksiyonlarına dönmüştür, ne de planlı&nbsp;ekonomide özel kesim tümüyle ortadan kalkmıştır.</p>
<p>Devlet yönetimi şirket yönetiminden farklı olarak kâr etmek temeline dayanmaz. Tam tersine toplumdan alınan vergileri kullanarak toplum yararına, gerektiğinde zarar etmeyi göze alarak iş yapmak devlet yönetiminin dayanağıdır.</p>
<h3 id="sigil_toc_id_66">Devlet ve Şirket</h3>
<p>Zaman zaman işadamlarından duyarsınız: “Devleti şirket gibi yönetmek gerekir,” derler. Çevrenizdeki çoğu kişi de “adam haklı” diyerek bu söze destek verirler. Çok az insan da&nbsp;“devletin şirket gibi yönetilemeyeceğini” söyler ama fazla taraftar bulamaz.</p>
<p>Şirketin patronu bellidir. Birden fazla sahibi olsa da, hatta halka açık bir şirket bile söz konusu olsa, şirketle ilgili kararları alıp uygulayan bir başkan ve yönetim kurulu vardır. Oysa devlette patron belli değildir. Kısmen parlamento, kısmen hükümet, kısmen bürokrasi, kısmen denetim organları,&nbsp;kısmen de yargı yetkili hale gelir.</p>
<p>Devlet, şirketlerden farklı olarak vergi toplama yetkisine sahiptir. Oysa şirketler finansman sıkıntısına düşse böyle bir&nbsp;imkânları yoktur.</p>
<p>Devletin borçlanmasıyla şirketin borçlanması farklıdır.</p>
<p>Devletler, şirketlere göre daha uzun vadeli ve ucuz maliyetle borçlanabilirler. Genelde şirketlerin kredibilitesi içinde bulundukları devletin kredi değerliliğiyle sınırlıdır.</p>
<p>Şirketler sermayelerini halka açabilirler, hisse senedi çıkarabilirler. Devletlerin sermayesi olmadığı için böyle bir işlem yapamazlar.</p>
<p>Şirketler malvarlıklarının değerini bilirler ve bilançolarında gösterirler. O nedenle şirketlerin bir piyasa değeri vardır. Oysa devletler malvarlıklarının değerini tam olarak bilemezler. Ormanlar, sahiller devletin malı sayılır. Bunların değeri&nbsp;bilinemez. Yani devlet sahip olduğu nakit varlıkları ve tapulu gayrimenkullerin değerini bilse de tapulu olmayan gayrimenkullerinin değerini bilmez. Devletlerin bir piyasa değeri de olmaz.</p>
<p>Bu farkları artırmak mümkündür. İşte bu nedenle devletler şirket gibi, şirketler de devlet gibi yönetilemez.</p>
<p></p>
</body>
</html>