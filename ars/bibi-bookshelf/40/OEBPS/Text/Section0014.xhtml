<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>



<link href="../Styles/SM%20%281%29.css" type="text/css" rel="stylesheet"/>
</head>
<body>
<h1>ŞEHİR EFSANELERİ</h1>
<p><i>Ekonomi, bütün diğer bilimlerden daha fazla safsatanın etkisi altındadır.</i></p>
<p>Henry Hazlitt</p>
<h3 id="sigil_toc_id_72">Yastık Altı Efsanesi</h3>
<p>Mali sisteme dahil edilmeyerek evde, kasada tutulan döviz ve altınlara yastık altı değerler deniyor. Her ülkede bu tür değerler vardır. Özellikle geçmişinde çok kriz yaşamış ülkelerde&nbsp;bu tür yastık altı değerlerin miktarı fazladır. Ayrıca kriz hallerinde krize giren ekonomilerde yastık altına çekilen değerlerin miktarı artar.</p>
<p>Anadolu’da kadınlara evlenirken ve sonradan altın takılması geleneği yaygındır. Kadın büyük bir zorunluluk olmazsa bu altınlarını kötü günler için saklar. Bu altınlar evde saklandığı sürece ekonomiye hiçbir katkı yapmaz. Benzer biçimde, ekonomide sıkıntıların ortaya çıktığı hallerde her&nbsp;yerde geçerli olduğu için rezerv para olarak nitelendirilen dolar ve euro gibi yabancı paralar da evlerde saklanmaya başlanır. Her iki değerin de evde saklanması çalınma gibi büyük bir risk taşımasına karşılık, kötü günler beklentisinin daha büyük bir risk oluşturması nedeniyle çalınma riski göz ardı edilebilir.</p>
<p>Türkiye’de yastık altında saklanan altın ve dövizlerle ilgili çeşitli tahminler vardır. Bunların doğruluk derecesi tartışmalıdır. Çünkü kimse evinde ne sakladığını söylemez. Buna karşılık 60 ile 200 milyar dolar arasında bir değerin evlerde saklandığına ilişkin tahminler yapılmaktadır.</p>
<p>Yastık altında saklanan varlıklar bir gerçek olmakla birlikte bunun miktarı ve ekonomiye nasıl çekilebileceği konusu bilinmemektedir. Çünkü bu varlıkların yastık altına gidiş nedenleri ekonomik olmaktan çok karmaşık kültürel ve geleneksel değerlerden kaynaklanmaktadır.</p>
<h3 id="sigil_toc_id_73">Dışardaki Dövizler Efsanesi</h3>
<p>Dünyanın her ülkesinde yaşayan insanların bazılarının yurtdışında tasarrufları vardır. Bunların bir bölümü bilinir, bir bölümüyse gizlidir. Bilinenler sorun olarak görülmez&nbsp;çünkü onların vergisi ödenir, sisteme dahil kabul edilir. Ama&nbsp;gizli tutulan dövizlerin miktarıyla ilgili pek çok spekülasyon&nbsp;yapılır.</p>
<p>Genellikle durumu parlak olmayan, çeşitli krizler yaşamış, kural dışı vergilendirmeler yapmış ekonomilerde insanlar kötü günlerde kullanabilmek için bir bölüm paralarını yurtdışına çıkarabilirler. Bunların yanı sıra yasal olmayan yollardan elde edilmiş paraları da sorgulamadan ya da vergi yükümlülüğünden kurtulmak amacıyla yurtdışında bulundurmayı tercih edebilirler. Bu tür döviz hesapları çoğunlukla İsviçre, Cayman adaları gibi yerlerdeki bankalarda bulundurulur.</p>
<p>Türklerin de yurtdışında bu tür paraları vardır. Türkiye ekonomisinin iyiye gitmesi, küresel krizle birlikte gerek gelişmiş ülke ekonomilerinin bozulması ve bu ülkelerin bankalarının zora girmesi gerekse İsviçre bankalarının çeşitli mali zorluklarla karşılaşması sonucunda çıkarılan bir yasadan&nbsp;yararlanarak Türkler yurtdışındaki paralarının önemli bölümünü yurda getirmiştir.</p>
<p>Buraya kadar anlattıklarımın efsaneyle bir ilgisi yok, bunlar geçekler. İşin efsane kısmı yurtdışında tutulan paraların miktarıyla ilgilidir. Genellikle bu konuda çok abartılı sayılar&nbsp;gündeme gelir. Örneğin Türklerin, yukarıda değindiğim yasa çıkmadan ve paraların bir bölümü gelmeden önce yurt-dışındaki paraları konusunda sokaktaki adamın kafasında&nbsp;100 milyar dolardan 500 milyar dolara kadar çeşitli miktarlar&nbsp;vardı. Oysa uluslararası kurumların tahminleri 50-60 milyar&nbsp;dolarlık bir varlığı işaret etmekteydi.</p>
<h3 id="sigil_toc_id_74">Kayıt Dışı Ekonomi Efsanesi</h3>
<p>Kayıt dışı ekonomi; elde edilen gelirin GSYH hesapları dışında kalması halinde ortaya çıkan miktarı ifade etmek üzere kullanılan bir deyimdir. İki biçimde söz konusu olabilir:</p>
<p>1) &nbsp;Yasal yollardan elde edilmiş gelirin beyan dışı tutulmasıyla.</p>
<p>2) &nbsp;Yasa dışı yollardan elde edilen gelirin (kara para) beyan dışı kalmasıyla. Bunlar da iki sonuç yaratabilir:</p>
<p>a) Vergisi ödendiği halde GSYH hesaplarına çeşitli nedenlerle girmemiş olan miktarlar.</p>
<p>b)   Vergisi ödenmemiş ve GSYH hesaplarına da girmemiş olan miktarlar.</p>
<p>Bazılarına göre Türkiye’de kayıt dişilik öylesine büyük ki, GSYH’mız gerçeğin yarısını bile göstermiyor.</p>
<p>Milli gelir başlıca üç biçimde hesaplanır. İlkinde üretim değerleri fiyat cinsinden toplanarak bir hesaplama yapılır.</p>
<p>Ülkede belirli bir dönem içinde üretilen bütün mal ve hizmetleri fiyatları cinsinden toplarsanız milli gelire ulaşırsınız. İkincisinde üretim faktörlerinin (emek, doğal kaynaklar, sermaye ve teşebbüs gücü) bir yıl içinde elde ettiği gelirler (ücret, rant, faiz ve kâr) toplanarak sonuca ulaşılır. (Sonra bunun üzerine bazı ekleme ve çıkarmalar yapılarak GSYH’ya&nbsp;varılır.</p>
<p>Milli gelir harcamalar yönünden hesaplandığında gelir olarak kayda girmemiş olan kazançlar harcama olarak kayda&nbsp;girer. Milli gelir hesapları harcamalar yöntemiyle tahmin edilen bir ekonomide, kayıt dişilik, iddia edildiği kadar büyük&nbsp;olamaz. Bunun aksini ortaya koyan iddiaların dayanağı olan&nbsp;anketler işin hep gelir yönünden kayıt dişiliği üzerine kuruludur. Oysa milli gelir harcamalar yönünden hesaplandığı sürece kayıt dişilik, milli gelir hesaplarına çok daha az yansır.&nbsp;Kayıt dişilik, bu anlamda, kayıt dışı olarak elde edilen gelirin&nbsp;yurtiçi bankalar dışında tutulan bölümüyle sınırlı kalır.</p>
<h3 id="sigil_toc_id_75">Bize Bir Şey Olmaz Safsatası</h3>
<p>Herkese, her topluma bir şey olabilir. Asıl olan az şey olması için gerekli önlemleri alabilmektir. Başka ekonomilerde kriz çıkmış ve bizim ekonomimizi de etkilemeye yönelmişse,&nbsp;yapılacak şey gerekli önlemleri almaktır.</p>
<p>Diyelim ki ihracatımızın yönlendiği ekonomilerde krizden dolayı ödemeler dengesi sorunları ortaya çıkmış ve olan ithalatını düşürmek zorunda kalmışlarsa bu, bizim ekonomimizi de etkiler. Etki önce ihracatımızın düşmesiyle, sonra da&nbsp;ister istemez üretimimizin düşmesiyle ortaya çıkar, ihracatın&nbsp;düşmesi demek ürettiğimiz malın bir bölümünü satamayacağız demektir. Satılamayan malı üretmenin anlamı kalmayınca üretim de düşer. İş bu kadarla bitmez. Üretim düşüşü, üretimi azalan firmaları işçileri işten çıkarmaya götürür.&nbsp;Yeterince üretim yapamadıklarında maliyet kısıntılarına giderler ve bir bölüm işçiyi işten çıkarırlar. Bu adım ülkede işsizlik oranının artmasına ve bu kez iç tüketimin yavaşlamasına yol açar. Dış satışların azalmasının ardından iç satışlar&nbsp;da azalınca şirketler üretimi biraz daha kısarlar ve kısır döngü tekrar işlemeye başlar. Önlem alınmazsa ekonomide ileriye doğru çalışan çarklar birden tersine doğru çalışmaya başlar ve ekonomi krize girebilir.</p>
<p>“Bize bir şey olmaz” sözü, genellikle kriz dönemlerinde siyasetçiler tarafından sıklıkla dile getirilen bir söylemdir. Bu&nbsp;söylemin ilk bakışta bir zararı yoktur, hatta insanların krizden etkilenerek harcamalarını kısmamalarını sağlamak açısından bir yararı bile olabilir. Ne var ki söylem birden fazla tekrar edildiğinde söyleyeni de etkisi altına almak gibi bir&nbsp;tehlike yaratır. Bir süre sonra bunu söyleyen siyasetçi de bu&nbsp;söze inanmaya ve alması gereken önlemleri ihmal etmeye&nbsp;başlar. İşte o zaman tehlike kapıyı çalar.</p>
<h3 id="sigil_toc_id_76">Osmanlı Borçları Abartılıyor Safsatası</h3>
<p>1923’te Batılı ülkelerin ortalama kişi başına geliri 6000 dolar, Türkiye’nin aynı standartlara göre düzeltilmiş geliri ise&nbsp;700 dolardı.</p>
<p>İlk yurtdışı borçlanma Abdülmecid tarafından 1854 yılında Kırım Savaşı’nı finanse etmek için yapılmıştır. Ardından peş peşe borçlanan Osmanlı İmparatorluğu borçlarını ödeyemeyecek duruma gelince, borç veren Batılı ülkeler bu borçları tahsil etmek için Düyunu Umumiye idaresini kurmuşlardır. Osmanlı împaratorluğu’nun dağılmasından sonra bu&nbsp;borçlar, imparatorluğu oluşturan ülkelere ilgisine göre paylaştırılmıştır.</p>
<p>Lozan Antlaşması’na göre 1912 öncesi borçların % 62’si, 1912 sonrası borçların % 77’si Türkiye’ye kalmıştır.</p>
<p>Osmanlı’dan devralınan borçların ödenmesi 1954 yılında bitirildi. İlk dış borçlanma 1854 yılında yapıldığına göre bu borçların tasfiyesi 100 yıl sürmüş oluyor. Osmanlı’dan devralman borçlar 145 milyon Osmanlı altın lirası tutarındaydı. Bu da o dönemin milli gelirinin yaklaşık % 65’i ediyor. Bugünkü koşullarla düne bakıp devralınan borç miktarının söylendiği kadar yüksek olmadığı tezini ileri sürenler, bu&nbsp;borcu aynı mantıkla bugünkü değerlerle hayal etmeye çalışırlarsa kabaca 500 milyar doların üzerinde bir borç yüküne&nbsp;denk geldiğini göreceklerdir. (Bugünkü GSYH’mız 800 milyar dolar dolayında olduğuna göre bunun %65’i 520 milyar&nbsp;dolar eder.)</p>
<p>Osmanlı’dan devralman borçların bir bölümü 1942 yılında yürürlüğe sokulan varlık vergisiyle ödenmiştir. Bonoya bağlı borçlar yakın zamana kadar ödenmeye devam etmiştir. Ellerinde Osmanlı borç senetleri bulunan banka ya da kurumlar bunları Türkiye’den tahsil etmeye devam etmişlerdir.</p>
<p></p>
</body>
</html>