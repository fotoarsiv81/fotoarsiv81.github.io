<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>



<link href="../Styles/SM%20%281%29.css" type="text/css" rel="stylesheet"/>
</head>
<body>
<h1>KAMU KESİMİ MÂLİYESİ<br/></h1>
<p><i>Finans, parayı elden ele geçirip sonunda kaybetme sanatıdır.</i></p>
<p>Robert W. Sarnoff</p>
<h3 id="sigil_toc_id_27">Maliye ya da Finans</h3>
<p>Hangisini beğeniyorsanız onu kullanabilirsiniz. Çünkü ikisi de aynı kapıya çıkıyor. Maliye Arapça, finans ise&nbsp;Fransızcadan geçen sözcükler. Eskiden maliye denirdi, şimdilerde finans demek daha moda oldu.</p>
<p>Maliye ya da finans denildiğinde bir devlet, şirket, aile ya da kişinin gelirleri ve giderleriyle bunlar arasındaki farkın kapatılma yöntemleri konu ediliyor demektir. Eğer başına kamu da ekleyip kamu mâliyesi ya da kamu finansmanı diyorsak, o zaman da yalnızca kamu kesiminde işlerin yürütülmesi için gerekli gelirleri, yapılan giderleri ve kamu borçlanmasını düzenleyen kuralların tümünü ve bunların yürütülmesi&nbsp;için uygulanan politikaları kastediyoruz demektir.</p>
<p>Kamu kesiminin finansmanı özel kesimin finansmanından biraz farklıdır. Bu farklılığın başında gelirler arasındaki fark gelir. Kamu kesimi her yıl yapacağı hizmetlere harcayacağı giderleri karşılamak için toplumdan çeşitli vergiler toplar. Bunlar karşılıksız gelirlerdir. Buna karşılık özel kesimin&nbsp;bu tür karşılıksız gelirleri yoktur. Kamu kesimi yol, baraj, havaalanı, liman, demiryolu, köprü gibi altyapı yatırımları yapıp bunları toplumun yararlanmasına sunmakla görevlidir.&nbsp;Özel kesimin istisnai haller dışında böyle bir yükümlülüğü&nbsp;yoktur. Tam tersine özel kesim, kamu kesiminin yaptığı bu&nbsp;altyapı yatırımlarından yararlanır. Kamu kesimi, iktisadi işletmeleri dışında, kâr amacı gütmez. Örneğin tapu idaresinin ölçülebilir bir kârı söz konusu değildir. Oysa özel kesim&nbsp;kâr amacıyla iş yapar. O nedenle kamu kesimi finansmanında sosyal amaç öne çıkarken, özel kesim finansmanında asıl&nbsp;hedef kâr elde etmek ve bunu artırmaktır.</p>
<p>Kamu kesimi finansmanında en önemli tablo bütçedir. Özel kesimin en önemli finansman tablosu kâr zarar cetveli ve bilançodur.</p>
<h3 id="sigil_toc_id_28">Bütçe</h3>
<p>Bütçe bir kişinin, ailenin, kurumun ya da ülkenin gelirlerini nasıl kullanacağını ve giderlerinin gelirlerinden fazla olması halinde bunu nasıl karşılayacağını gösteren bir tahmindir. Kamu kesimi konu olduğunda bu tahminler seti ve ona bağlı maddeler yasayla düzenlenmek zorundadır.</p>
<p>Bütçe, dönem başında yapıldığından içinde yer alan sayılar tahminlerden ibarettir. En basit şekliyle bütçede gelirler, giderler ve borçlanma miktarları yer alır. Yan sayfada, bir ailenin aylık bütçe tablosu örneği yer alıyor.</p>
<p>Bu basit bütçede 1,000 TL açık söz konusudur. Bir sonraki ayda ücret gelirlerinde 1,000 TL artış olmasını bekleyen veya giyecek giderlerinin 500 TL, diğer giderlerinin de 500 TL azalmasını bekleyen aile, bu ayın açığını borçlanarak kapatmış olabilir. Bu durumda izleyen ayda elde edebileceği 1,000&nbsp;TL ek gelirle bu borcu ödemeyi planlayabilir.</p>
<p>Aşağı yukarı bütün bütçeler özünde bu basit örneğe benzerler. Kamu kesimi bütçesi biraz daha farklıdır.</p>
<table border="1">
<tbody><tr><td style="vertical-align:bottom;">
<p>Göstergeler</p>
</td>
<td style="vertical-align:bottom;">
<p>Miktar (TL)</p>
</td>
</tr>
<tr><td style="vertical-align:middle;">
<p>GELİRLER</p>
</td>
<td style="vertical-align:bottom;">
<p>10,000</p>
</td>
</tr>
<tr><td style="vertical-align:middle;">
<p>Ücret Gelirleri</p>
</td>
<td style="vertical-align:bottom;">
<p>8,000</p>
</td>
</tr>
<tr><td style="vertical-align:middle;">
<p>Kira gelirleri</p>
</td>
<td style="vertical-align:middle;">
<p>2,000</p>
</td>
</tr>
<tr><td style="vertical-align:middle;">
<p>GİDERLER</p>
</td>
<td style="vertical-align:bottom;">
<p>11,000</p>
</td>
</tr>
<tr><td style="vertical-align:bottom;">
<p>Ev giderleri</p>
</td>
<td style="vertical-align:bottom;">
<p>3,000</p>
</td>
</tr>
<tr><td style="vertical-align:bottom;">
<p>Mutfak giderleri</p>
</td>
<td style="vertical-align:bottom;">
<p>4,000</p>
</td>
</tr>
<tr><td style="vertical-align:middle;">
<p>Giyecek giderleri</p>
</td>
<td style="vertical-align:middle;">
<p>2,000</p>
</td>
</tr>
<tr><td style="vertical-align:middle;">
<p>Diğer giderler</p>
</td>
<td style="vertical-align:middle;">
<p>2,000</p>
</td>
</tr>
<tr><td style="vertical-align:middle;">
<p>DENGE</p>
</td>
<td style="vertical-align:middle;">
<p>-1,000</p>
</td>
</tr>
<tr><td style="vertical-align:middle;">
<p>BORÇLANMA</p>
</td>
<td style="vertical-align:middle;">
<p>1,000</p>
</td>
</tr>
</tbody>
</table>
<h3 id="sigil_toc_id_29">Kamu Bütçesi</h3>
<p>Bütçe belirli bir dönem için elde edilecek gelirlerle yapılması planlanan giderleri gösteren bir tahmin cetvelidir. Kamu bütçesinin ötekilerden farkı vergidir. Karşılıksız bir gelir olan vergiyi yalnızca kamu kesimi tahsil edebilir. Kamu kesimi bütçesinin özel bütçelerden bir başka farkı, yasa ile düzenlenmiş olmasıdır. Bütçe yasası bir yıllık yetki veren bir yasadır.</p>
<p>Kamu kesimi söz konusu olduğunda şöyle bir bütçe denklemi yazabiliriz:</p>
<p>Bütçe dengesi = bütçe gelirleri <i>(vergi gelirleri</i> + <i>diğer</i></p>
<p><i>gelirler)</i> - bütçe giderleri <i>(faiz dışı giderler + faiz giderleri)</i></p>
<p>Faiz dışı giderler de personel giderleri, yatırım giderleri, transfer giderleri, diğer cari giderler olarak sıralanabilir.</p>
<p>Bütçe dengesi denilince üç durumdan birisi karşımıza çıkar:</p>
<p>Bütçe gelirleri = bütçe giderleri ise bütçe denktir.</p>
<p>Bütçe gelirleri &gt; bütçe giderleri ise bütçe fazlası vardır.</p>
<p>Bütçe gelirleri &lt; bütçe giderleri ise bütçe açığı söz konusudur.</p>
<p>Borçlanmalar bütçeye gelir veya gider yazılmaz, ayrı bir borç hesabında izlenir. Buna karşılık borçlar için ödenen faiz giderleri, bütçenin gelirlerinden ödendiği için bütçeye gider yazılır.</p>
<p>Faizler hariç tutularak bakılan dengeye de faiz dışı bütçe dengesi deniyor. Bunu da şöyle formüle edebiliriz:</p>
<p>Faiz dışı denge = bütçe gelirleri - faiz dışı giderler</p>
<p>Faiz dışı dengede üç durumdan &nbsp;&nbsp;&nbsp;birisi karşımıza çıkar:</p>
<p>Bütçe gelirleri &nbsp;&nbsp;&nbsp;= faiz dışı&nbsp;&nbsp;&nbsp;&nbsp;giderler&nbsp;&nbsp;&nbsp;&nbsp;ise&nbsp;&nbsp;&nbsp;&nbsp;faiz&nbsp;&nbsp;&nbsp;&nbsp;dışı denklik vardır.</p>
<p>Bütçe gelirleri &nbsp;&nbsp;&nbsp;&gt; faiz dışı&nbsp;&nbsp;&nbsp;&nbsp;giderler&nbsp;&nbsp;&nbsp;&nbsp;ise&nbsp;&nbsp;&nbsp;&nbsp;faiz&nbsp;&nbsp;&nbsp;&nbsp;dışı fazla vardır.</p>
<p>Bütçe gelirleri &nbsp;&nbsp;&nbsp;&lt; faiz dışı&nbsp;&nbsp;&nbsp;&nbsp;giderler&nbsp;&nbsp;&nbsp;&nbsp;İse&nbsp;&nbsp;&nbsp;&nbsp;faiz&nbsp;&nbsp;&nbsp;&nbsp;dışı denge açık</p>
<p>veriyor demektir.</p>
<h3 id="sigil_toc_id_30">Hazine Nakit Dengesi</h3>
<p>Kamu kesimi başlıca dört parçadan oluşur: Merkezi yönetim, sosyal güvenlik kurumları (SGK gibi sosyal güvenlik hizmeti sunan kurumlar), mahalli idareler (belediyeler, il özel idareleri ve mahalli idare birlikleri) ve sermayesinin yarısından fazlası kamu kesimine ait olan KIT’ler.</p>
<p>Merkezi yönetim üç parçanın bir araya gelmesiyle oluşur: (1) Genel bütçeye dahil idareler (TBMM, Bakanlıklar, Emniyet Genel Müdürlüğü, Diyanet İşleri Başkanlığı gibi kurumlar), (2) Özel bütçeli idareler (YÖK, TÜBİTAK, TSE gibi&nbsp;kurumlar), (3) Düzenleyici ve denetleyici kurumlar (RTÜK,&nbsp;SPK, BDDK gibi kurumlar.)</p>
<p>Bugün kamu bütçesi olarak bakılan bölüm yukarıda saydığım merkezi yönetim denilen bölüme dahil kurumların bütçeleridir. Buna merkezi yönetim bütçesi deniyor. Bu dengeyi şöyle ifade edebiliriz:</p>
<p>Bütçe dengesi = bütçe gelirleri - bütçe giderleri</p>
<p>Bütçede, giderler tahakkuk, gelirler tahsilat bazında izlenir. Bir giderin yapılması için işlemler tamamlandığında o miktar, alacaklısına ödenip ödenmediğine bakılmaksızın&nbsp;bütçeye gider yazılır. Eğer alacaklısına herhangi bir nedenle&nbsp;o aşamada ödenememişse emanete alınır. Bu durumda gider&nbsp;yazılmış ama ödeme yapılmadığı için nakit çıkışı oluşmamıştır. Bazen de tersi olur ve henüz bütçeye gider yazılmamış bir&nbsp;işlem için nakit çıkışı gerçekleşir. Örneğin işe başlaması için&nbsp;müteahhide verilen avans nakit olarak ödenir, ancak henüz&nbsp;harcama yapılıp belgeleri getirilmediği için bütçeye o aşamada gider yazılmaz. Emanet ve avanslar katılınca bütçe dengesi ile nakit dengesi farklı hale gelir. Bunu da bir denklemle gösterelim:</p>
<p>Bütçe nakit dengesi = bütçe dengesi + emanetler -avanslar</p>
<p>Hazine nakit dengesi, bütçe nakit dengesinden farklıdır. Bütçe nakit dengesi merkezi bütçenin nakit dengesini ifade&nbsp;ederken, hazine nakit dengesi merkezi bütçenin bir parçası&nbsp;olan genel bütçenin gelirleriyle giderleri arasındaki farkı ifade eder. (Emanet ve avanslar burada da aynı mantıkla hesaba&nbsp;girer.) Buna göre hazine nakit dengesini şöyle bir denklemle&nbsp;ifade edebiliriz:</p>
<p>Hazine nakit dengesi = genel bütçe gelirleri - genel bütçe giderleri + emanetler - avanslar</p>
<h3 id="sigil_toc_id_31">Türk Vergi Sistemi</h3>
<p>Türkiye’nin toplam vergi gelirlerinin %35’i dolaysız, %65’i dolaylı vergilerden oluşuyor. Dolaylı vergilerin %91’i&nbsp;harcamalar üzerinden alman KDV ve ÖTV gibi vergilere, geri kalan % 9’u da işlemler üzerinden alınan damga vergisi gibi vergilere dayanıyor. Yani Türk vergi sistemi asıl olarak harcamalar üzerine yüklenen vergilerle ayakta duran bir sistem&nbsp;görünümü sergiliyor.</p>
<p>Dolaylı vergilere yüklenmenin vergiye direnci düşürme ve toplanma kolaylığı gibi üstünlükleri var. Kişi harcamayı yaptığında fiyatın içinde bulunan KDV ve ÖTV gibi vergileri satıcıya ödüyor. Satıcı, devlet adına topladığı bu vergileri belirli tarihlerde vergi idaresine yatırıyor. Böylece devlet bir taşla iki kuş vurmuş oluyor: (1) Vergiyi, satılan malın fiyatının&nbsp;içine gizleyerek vergiye direnci engelliyor. (2) Malın satıcısını vergi tahsildarı olarak ücret ödemeksizin istihdam ediyor.</p>
<p>Bu işten vergiyi devlet adına toplayan satıcı da kazançlı çıkıyor. Çünkü satıcı, bu hizmetine karşılık ücret almamış olsa da satışlardan topladığı vergiyi devlete yatıracağı tarihe kadar&nbsp;nezdinde tutarak bir çeşit işletme sermayesi olarak kullanma&nbsp;imkânı elde ediyor.</p>
<p>Bütün bu üstünlüklerine karşın dolaylı vergiler gelirin kazanılması üzerine değil de harcanması üzerine dayandığı için, çok kazananı değil çok harcayanı vergilendirmek gibi bir adaletsizliğe yol açıyor. Gelir yükseldikçe harcama azalıp tasarruf arttığı için, düşük gelirlinin harcamasının gelirine&nbsp;oranı, yüksek gelirlinin harcamasının gelirine oranına göre&nbsp;daha fazla çıkıyor. Bu da onun nispi olarak daha fazla dolaylı vergi ödemesine neden oluyor. Özetle dolaylı vergiler nispi olarak düşük gelirliden daha çok vergi alınmasına yol açtığı için adaletsiz bir sonuç yaratıyor.</p>
<p>Gelişmiş ekonomilerde dolaylı ve dolaysız vergiler arasındaki oran yarı yarıyadır.</p>
<h3 id="sigil_toc_id_32">Kamu Borcu</h3>
<p>Kamu borçlanması, kamu kesimi finansman açığının karşılanması amacıyla yapılan borçlanmadır.</p>
<p>Özel haller ve ilişkiler dışında borçlanma karşılığında kullanılan kaynak için borç verene belirli bir bedel ödenir. Buna faiz deniyor.</p>
<p>Kamu kesiminde karşılaşılan bütçe açığını kapatmak için finansman arayışına çıkıldığında üç yol söz konusu olabilir:&nbsp;(1) Gelirleri artırmak, (2) giderleri azaltmak, (3) borçlanmak. Eğer açığın geçici nedenlerle ortaya çıktığı düşünülüyorsa o zaman borçlanmak doğru bir çözümdür. Çünkü ileride durum düzeldiğinde açık kapanacak, alınan borç da geri&nbsp;ödenebilecek demektir. Bununla birlikte borçlanma, göründüğünden daha karmaşık bir iştir. Her şeyden önce borçlanmanın faiz gibi bir maliyeti vardır. Borçlanılan miktarın geri ödenme zamanı geldiğinde üzerine bir faiz konularak geri ödenmesi gerektiği için, bu borç alan açısından bir maliyet unsuru oluşturur. Bir başka konu da borcun vadesidir.&nbsp;Sorunun çözümünden önce vadesi gelen borç ödemesi sorunu daha da ağırlaştırır.</p>
<p>Borçlanma, kaynaklarına göre ikiye ayrılır: (1) İç borçlanma, (2) dış borçlanma. Eğer yurtiçi kaynaklardan borçlanma söz konusuysa iç, yurtdışı kaynaklardan borçlanma söz konusuysa dış borçlanma ortaya çıkar. Buradaki en önemli ayrım hangi para birimiyle borçlanma yapıldığıdır. Eğer dövizle&nbsp;borçlanma yapılmışsa iç veya dış kaynak ayrımı önemini kaybeder. Çünkü sonunda alınan borç ya dövizle ödenecek ya da&nbsp;ödeme tarihindeki kurla çevrilerek TL ile ödenecektir. Bu tür&nbsp;borçlanmada borç alan, faiz maliyetine ek olarak TL’nin değer kaybetme riskini de üstlenmiş olur.</p>
<h3 id="sigil_toc_id_33">Türkiye’de Kamu Borcu</h3>
<p>Borçlanmanın temel aracı tahvil ya da bonodur. Tahvil bir yıldan uzun, bono bir yıldan kısa vadeli borçlanma senedine&nbsp;verilen addır.</p>
<p>Kamu kesimi borç stokunu hesaplamak için şu denklem kullanılabilir:</p>
<p>Kamu kesimi borç stoku = merkezi yönetim iç borç stoku</p>
<p>+ kamu kesimi dış borç stoku</p>
<p>Bu hesaplamayla bulunan kamu kesimi borç stokundan kamu kesimi borç yükü de şöyle hesaplanır:</p>
<p>Kamu kesimi borç yükü = (kamu kesimi borç stoku /</p>
<p>GSYH) x 100</p>
<p>2012 yıl sonu verileri şöyledir:</p>
<p>Kamu kesimi dış borç stoku: 103,3 milyar dolar (184 milyar TL)</p>
<p>Merkezi yönetim iç borç stoku: 386,5 milyar TL GSYH: 1.416 milyar TL</p>
<p>Bunları yukarıdaki denklemlerde yerlerine koyalım:</p>
<p>Kamu kesimi borç stoku = 184 + 386,5</p>
<p>= 570,5 milyar TL</p>
<p>2012 yılında kamu kesimi borç yükü = (570,5 /1.416) x 100</p>
<p>= % 40</p>
<p>Buna göre Türkiye’nin 2012 yılında toplam kamu kesimi borç stoku 570,5 milyar TL ve kamu borç yükü %40 dolayında bulunuyor.</p>
<h3 id="sigil_toc_id_34">Dibs Nedir?</h3>
<p>İktisatçıların ve bankacıların çokça kullandığı kısaltmalardan biri de DİBS’tir. DİBS, Devlet İç Borçlanma Senetleri deyiminin baş harflerinden türetilmiş bir kısaltmadır. Devletler, yurtiçinden yaptıkları borçlanmalarda, borçlanmanın süresinin uzunluğuna göre değişen iki türlü senet düzenleyip kendilerine borç verenlere verirler.</p>
<p>Bunlardan ilki bir yıldan kısa süreli iç borçlanmalar için verdikleri senetlerdir. Bunlara Türkiye uygulamasında hazine bonosu ya da kısaca bono deniyor. Genellikle 3 ay ve katları olarak (6 ay, 9 ay gibi) düzenlenip satılır.</p>
<p>İkinci borçlanma senedi süresi bir yıldan uzun vadeli olan iç borçlanmalarda kullanılan senetlerdir. Bunlara da Türkiye uygulamasında devlet tahvili ya da kısaca tahvil adı&nbsp;verilir.</p>
<p>Hazine bonosu ve devlet tahvilinin ikisini de kapsamak üzere DİBS kısaltmasının yanı sıra hazine kâğıdı deyimi de&nbsp;kullanılmaktadır.</p>
<p>Türkiye’de DİBS’lerle yapılan iç borçlanma taşıyacağı faize göre birkaç farklı şekilde yürütülür. Eğer DİBS üzerinde belirli bir sabit faiz taşıyorsa buna sabit faizli veya kuponlu borçlanma denir. Bu durumda DİBS’i satın alan kişi ya da&nbsp;kurum belirli tarihlerde o kuponları vererek karşılığı olan faizi alır. Vade sonunda ise kâğıdın kendisini vererek ana parasını alır. Bir başka iç borçlanma çeşidi değişken faizli borçlanmadır. Burada kâğıdın faizi belirli bir göstergeye endekslenir. Burada hâzinenin belirli bir süredeki sabit ya da iskontolu borçlanmalarının ortalaması gösterge olarak kullanılabileceği gibi enflasyon ya da döviz kuru gibi göstergeler de&nbsp;endeks bazı olarak kullanılabilir. Eğer DİBS satış aşamasında bir faiz taşımaksızın indirimle satılıyorsa buna iskontolu&nbsp;borçlanma denir.</p>
<p>Günümüzde hazineler ihale yöntemiyle ve önceden açıklanmış programlara uygun olarak borçlanma yapmaktadır.</p>
<h3 id="sigil_toc_id_35">Maliye Politikası</h3>
<p>Maliye politikası, yüksek istihdamı ve istikrarlı büyümeyi sağlamak üzere hükümetin giderler, vergiler, borçlanma, dış&nbsp;ticaret vb. konularla ilgili olarak aldığı kararlar ve yürüttüğü&nbsp;uygulamalar bütünüdür.</p>
<p>Maliye politikasının dört temel alt politikası vardır:</p>
<p>1) &nbsp;Vergi politikası.</p>
<p>2) &nbsp;Harcamalar politikası.</p>
<p>3) &nbsp;Borçlanma politikası.</p>
<p>4) &nbsp;Diğer politikalar.</p>
<p>Vergi politikası, ekonominin gidişine göre vergilerin artırılması veya azaltılması biçiminde uygulanır. Artırma da azaltma da iki biçimde olabilir: Vergi oranları değiştirilebilir ya da kapsam değiştirilebilir. Vergi oranları ya da verginin kapsamı artırılırsa kişi ve kurumlara daha az harcanabilir gelir bırakılır ve bu yolla toplam talep denetim altına alınmış olur. Tersi yapılıp da vergi oranları ya da verginin kapsamı düşürülürse kişi ve kurumların elinde daha fazla harcanabilir gelir kalacağı için harcamalar ve bu yolla da toplam talep yükselir.</p>
<p>Harcamalar politikası kamu harcamalarının artırılması veya azaltılmasının ekonomide yaratacağı etkiler üzerine kurulu bir politikadır. Kişi ve kurumların harcamalarının ve dolayısıyla toplam talebin düştüğü bir ortamda kamu harcamaları artırılarak ekonominin canlanması sağlanabilir. Toplam&nbsp;talebin hızla arttığı bir ortamda ise bunun tersi yapılarak kamu harcamaları azaltılır ve kişilerin eline daha az harcanabilir gelir bırakılarak talep düşürülür.</p>
<p>Borçlanma politikası, ekonomide talep artışına bağlı olarak aşırı canlılığın ortaya çıktığı hallerde, bir başka ifadeyle ekonominin ısındığı durumda, kamu borçlanmasını artırmak suretiyle harcanabilir gelirin düşürülmesini hedefleyen bir politikadır. Eğer tersi olmuş ve ekonomi soğumaya yüz&nbsp;tutmuşsa, o zaman borçların erken ödenmesi yoluyla para&nbsp;piyasaya çıkarılır ve toplam talebin canlanması sağlanır.</p>
<h3 id="sigil_toc_id_36">Maliye Politikasına&nbsp;Destek Politika&nbsp;Araçları</h3>
<p>Bu üç temel politika aracının yanında teşvik politikasından dış ticaret politikasına kadar uzanan çeşitli alt politikalar da maliye politikasının araçları ya da alt politikaları arasında sayılabilir.</p>
<p>Uzun yıllar tek başına kullanılmış olan maliye politikası son otuz yılda yerini para politikasına terk etmiş görünüyor. Çünkü para politikası, maliye politikasının aksine geniş halk kitleleri tarafından kolayca anlaşılabilecek bir politika&nbsp;değildir. Zorunlu karşılıkları artırmakla vergi oranlarını artırmak arasında büyük bir fark vardır. İlkini anlayanların sayısı İkinciyi anlayanların % biri kadar değildir. Böylece ekonomide yapılacak sıkılaştırmalar halkın gözünden daha kolay saklanabilir.</p>
<p>Diyelim ki bütçe açığını düşürmek istiyorsunuz ve ne kadar artırsanız da vergiler bu amaca hizmet etmiyor. İşte o zaman bir seferlik gelir arayışları başlıyor. Buna “şapkadan tavşan çıkarma” denilebilir. Türkiye’de son dönemde şapkadan çıkarılmış tavşanlar arasında özelleştirme, bedelli askerlik, vergi affı, yurtdışından getirilecek paraların affı ön planda yer aldı. Sırada 2B ve mütekabiliyet yasası var.</p>
<p>Dalgalı döviz kuru rejiminde doğrudan bankalara müdahaleye başlandığı anda şapkadan tavşan çıkarmak para politikasında da kullanım alanı buluyor demektir. İşte o aşamada bütün öteki politika araçlarının yerini şapkadan tavşan çıkarma politikası almış olur. Ne var ki bu politika sürdürülebilir bir politika değil. Yalnızca zaman kazandırıyor. Yapısal reformlar için bu yolla kazanılan zaman iyi kullanılamazsa şapkada tavşan kalmayabilir.</p>
<p></p>
</body>
</html>