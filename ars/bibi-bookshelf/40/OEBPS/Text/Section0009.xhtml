<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>



<link href="../Styles/SM%20%281%29.css" type="text/css" rel="stylesheet"/>
</head>
<body>
<h1>ENFLASYON<br/></h1>
<p><i>Enflasyon, saçınız varken beş dolara yaptırdığınız saç tıraşını,&nbsp;saçınız döküldüğünde on dolara&nbsp;yaptırmanızdır.&nbsp;</i>Sam Ewing</p>
<h3 id="sigil_toc_id_46">Enflasyon</h3>
<p>Enflasyon, fiyatların genel olarak ve sürekli bir biçimde yükselme eğiliminde olması olarak tanımlanabilir. Fiyat artışı dediğimizde kastettiğimiz şey ise, bir veya birkaç malın fiyatının sürekli artması ya da genel olarak malların fiyatlarının yalnızca bir kez artmasıdır. Hayat pahalılığı, bir yerde fiyatların başka yerlere göre yüksek olması demektir. Örneğin&nbsp;eskiden beri gelen enflasyonla New York’ta hayat pahalı hale&nbsp;gelmiş olsa da, günümüzdeki enflasyon % 3 dolayında olabilir. Bu durumda New York’ta enflasyon ılımlı olsa bile hayat&nbsp;pahalıdır diyebiliriz.</p>
<p>Tüketici aşamasında enflasyon iki tür veriye dayanılarak hesaplanır. İlk olarak seçilmiş hane halklarına hangi mal ve&nbsp;hizmetleri hangi ağırlıkla kullandıkları anket uygulamasıyla&nbsp;sorularak (hane halkı bütçe anketi) ve diğer bazı anket ve bilgiler kullanılarak hane halklarının bütçelerinde yer alan mallar ve hizmetlerin neler olduğu ve bunların bütçelerinde ne&nbsp;kadar ağırlık tuttuğu belirlenir. Bu mal ve hizmetler ve ağırlıklarıyla bir sepet oluşturulur.</p>
<p>Sarıyer pazarında dolaşıyordum. Yaşlı bir kadın satıcıya sordu “Elma kaça oğlum?” Satıcı bir yandan öndeki elmaları parlatırken bir yandan da “Kilosu 2 lira teyze,” dedi. Kadın “Geçen hafta 1,5 liraydı ne zaman zamlandı bunlar?”&nbsp;dedi. Adam “Yağmur yağdı böyle oldu teyze,” diye yanıtladı.&nbsp;Gerçekten de yağmur yağmıştı bir önceki gün. Ama acaba fiyatlar yağmurdan mı artmıştı?</p>
<p>Eğer elmanın fiyatı geçen haftaya göre artmış, başka hiçbir şeyin fiyatı artmamışsa o zaman bu bir fiyat artışıdır. Sokaktaki adam bunun enflasyon olduğunu düşünür. Ama&nbsp;enflasyon fiyat artışı demek değildir. Enflasyon, bir sepetteki mal ve hizmetlerin çoğunun fiyatlarının artması demektir. Üstelik bu artışın bir defalık değil sürekli olması gerekir.</p>
<p>TÜFE sepeti için 444 ürün kategorisinde yer alan 1169 adet ürün çeşidinin fiyatı 27500 işyeri ve 4176 konuttan derlenmektedir. Bazı fiyatların dört kez, bazılarının iki kez derlendiği dikkate alınırsa, her ay yaklaşık olarak 375.000 fiyatın&nbsp;derlendiği ortaya çıkmaktadır.</p>
<p>Türkiye’de TÜFE endeksinin baz yılı 2003 yılı olarak alınmış, o yılın endeksi 100’e eşit kabul edilmiştir (2003 = 100). Sonraki aylarda ve yıllarda hesaplanan TÜFE endeksi ile bu&nbsp;endeks karşılaştırılarak enflasyonun ne kadar arttığı ölçülmektedir.</p>
<p>ÖKE 8</p>
<h3 id="sigil_toc_id_47">Manşet Enflasyon ve Çekirdek Enflasyon</h3>
<p>TÜFE, en kapsamlı ve bu nedenle de en çok kullanılan fiyat endeksidir. İnsanların çoğunluğu bu endeksteki değişimi enflasyondaki değişim olarak kabul eder. Büyük çoğunluk&nbsp;açısından ÜFE, özel kapsamlı TÜFE göstergeleri ya da GSYH&nbsp;zımni deflatörü fazla bilinmeyen ya da izlenmeyen göstergelerdir. O nedenle de medya asıl olarak TÜFE’deki değişimleri&nbsp;enflasyon göstergesi olarak kullanır ve manşete çeker. Bu çerçevede TÜFE, manşet enflasyon olarak anılmaktadır.</p>
<p>Bir ekonomideki fiyat istikrarı konusu genelde Merkez Bankası’nın görev alanı içine girer. Merkez Bankası bu istikrarı sağlamak amacıyla para politikası araçlarını kullanır. Ne&nbsp;var ki Merkez Bankası elindeki para politikası araçlarıyla enflasyona neden olan bütün kalemleri etkileyemez. Örneğin ülkenin dışarıdan ithal etmek zorunda olduğu malların fiyatlarına etki yapamaz. Ya da uluslararası piyasalarda belirlenen</p>
<p>petrol gibi, altın gibi malların fiyatlarını etkileyemez. O nedenle bu tür etki alanı dışında kalan mal ve hizmetler endeksten çıkarılarak özel kapsamlı endeksler oluşturulur.</p>
<p>Türkiye’de bu amaçla hazırlanan birden fazla özel kapsamlı endeks vardır. Bunlara çekirdek enflasyon adı verilir. Bu tür etkilerden en fazla arındırılmış olanı I endeksidir. Bu&nbsp;endeks Merkez Bankası’nın para politikası aracılığıyla etkileyebileceği mallardan oluşur. O nedenle Merkez Bankası’nın&nbsp;uyguladığı para politikasının enflasyonla mücadelede başarılı olup olmadığını anlamak için bu endeksteki hareketlere&nbsp;bakmak gerekir.</p>
<p>Eğer I endeksi de TÜFE genel endeksi kadar artıyorsa Merkez Bankası’nın para politikası etkisiz kalmış demektir.&nbsp;I endeksi, TÜFE’den düşük artıyorsa, Merkez Bankası’nın&nbsp;para politikası enflasyonla mücadelede etkili olmuş; tersi olmuş, yani I endeksi TÜFE’den daha fazla artmışsa Merkez&nbsp;Bankası’nın uyguladığı para politikası enflasyonu artırmaya&nbsp;neden olmuştur denilebilir.</p>
<h3 id="sigil_toc_id_48">Enflasyon ve Diğerleri</h3>
<p>Enflasyon fiyatların genel olarak ve sürekli bir biçimde yükselme eğiliminde olması olarak tanımlanabilir. Oysa fiyat&nbsp;artışı dediğimizde kastettiğimiz şey ya bir fiyatın sürekli artması ya da genel olarak fiyatların bir kez artmasıdır.</p>
<p>Stagflasyon, durgunluk içinde enflasyon anlamına geliyor. Yani reel ekonomik büyüme olmaksızın fiyatların artmaya devam etmesi halini ya da GSYH’nın nominal olarak büyümesine karşılık reel olarak büyümemesi halini ifade ediyor.</p>
<p>Türkiye, stagflasyon benzeri ekonomik koşullarla geçmişte birkaç kez karşılaştı. Bunlardan birisi 1991 yılıdır. 1990 yılı GSYH’mız cari fiyatlarla 397.2 milyar TL idi (152 milyar dolar). 1991 yılı ekonomik büyümemiz %0.4, enflasyonumuz % 71, GSYH’mız 634.4 milyar TL (151.8 milyar dolar)&nbsp;olmuştu. Yani ekonomi büyümemiş, buna karşılık enflasyon</p>
<p>% 71’lere geldiği için, dolar cinsinden değişmeyen GSYH, TL cinsinden görünüşte büyümüştü.</p>
<p>Slumpflasyon, çöküş içinde enflasyon gibi bir anlam taşıyor. Yani ekonomi küçüldüğü halde enflasyon olgusunun varlığını ifade ediyor. Dünya çapında en bilinen örneği 1929&nbsp;büyük bunalımıdır. Türkiye ekonomisi de geçmişte slump-flasyonla birkaç kez karşılaştı. En yakm olanı 2001 krizi sonucunda yaşanan krizdir. Cari fiyatlarla GSYH’mız 2000 yılında 166.7 milyar YTL, sabit fiyatlarla 72.4 milyar YTL idi.&nbsp;Buna karşılık 2001 yılında % 50’nin üzerindeki enflasyona eşlik eden % 5.7’lik bir küçülme yaşayan ekonomide GSYH cari fiyatlarla 240.2 milyar YTL, sabit fiyatlarla 68.3 milyar YTL&nbsp;olmuştu. Yani nominal olarak büyümüş görünen Türkiye,&nbsp;reel olarak küçülmüştü.</p>
<h3 id="sigil_toc_id_49">Yapısal Reformlar</h3>
<p>Yapısal reform, bir sistemin daha verimli çalışabilmesi ve şoklara karşı daha dayanıklı hale getirilebilmesi için o sistemin yeniden yapılandırılması olarak tanımlanabilir.</p>
<p>Diyelim ki sürekli açık veren bir sosyal güvenlik sistemi söz konusu. Bu açığı kapamanın üç yolu var:</p>
<p>1) &nbsp;&nbsp;&nbsp;Üyelerden alınan primleri artırmak.</p>
<p>2)   Emekli maaşlarını ve sağlık sigortası katkılarını düşürmek.</p>
<p>3) &nbsp;&nbsp;&nbsp;Borçlanmak.</p>
<p>Borçlanmak geçici bir çözümdür ve bazen de sorunu ağırlaştırabilir. O halde kalıcı çözüm için ilk iki önlemi almak gerekecektir. Bu düzenlemelere “yapısal reform” diyoruz.</p>
<p>Türkiye’nin ihtiyacı olan ekonomik yapısal reformların en önemlileri üç başlıkta toplanabilir:</p>
<p>1) &nbsp;&nbsp;&nbsp;Büyümenin ithalata bağımlı yapıdan kurtarılması ve&nbsp;cari açığın düşürülmesi. Bunun iki yolu olabilir: İç tasarrufları artırmak veya üretimin ithalata dayalı yapısını yerli girdilere yöneltmek. Her ikisi de zaman alıcı ve biraz can acıtıcı&nbsp;önlemleri gerektirse de tıpkı deprem önlemi gibi mutlaka yapılması gereken şeylerdir.</p>
<p>2) &nbsp;&nbsp;&nbsp;Vergi sisteminin dolaylı vergilere dayalı olmaktan çıkarılıp dolaysız vergilere ağırlık veren bir yapıya dönüştürülmesi. Bu değişiklik öncelikle adil bir vergilemenin yerleştirilebilmesi için gereklidir. Çünkü dolaylı vergiler düşük gelirliden oransal olarak daha yüksek vergi alınmasına yol açar. Bir&nbsp;başka yararı da kayıt dişiliği önlemesinde görülecektir.</p>
<p>3) &nbsp;&nbsp;&nbsp;Enerji faturasının azaltılması için gerekli tasarruf önlemlerinin alınması. Enerjimizi dışarıdan ithal ettiğimiz için&nbsp;cari açığa olumsuz katkı yapan bu ithalat kalemini azaltıcı&nbsp;önlemleri almamız gerekiyor.</p>
<p>Bunlara daha birçok konu eklenebilir. Yalnız ekonomi alanında değil, eğitimden adalete kadar birçok konuda yapısal reformlara ihtiyacımız var. Ama hemen başlamak için bu&nbsp;üç alan bence doğru bir başlangıç olabilir.</p>
<p></p>
</body>
</html>