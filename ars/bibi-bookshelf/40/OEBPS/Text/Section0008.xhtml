<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>



<link href="../Styles/SM%20%281%29.css" type="text/css" rel="stylesheet"/>
</head>
<body>
<h1>PARA VE FAİZ<br/></h1>
<p><i>Para kötü bir sahip, harika bir köledir.</i></p>
<p>E T. Barnum</p>
<p><i>Evrendeki en büyük güç bileşik faizdir.</i></p>
<p>Albert Einstein</p>
<h3 id="sigil_toc_id_37">Para Nedir?</h3>
<p>İktisatçılar iki farklı malın değişimi için kullanılan üçüncü bir malı para olarak kabul ederler.</p>
<p>Para birkaç işlevi olan bir araçtır. Paranın kullanım alanlarını üç temel amaç çerçevesinde sıralayabiliriz:</p>
<p>1) &nbsp;Bir mal veya hizmeti satın almak için kullanılır. Pazardan&nbsp;bir kilo domates satın almak istediğimizde karşılığında bir&nbsp;miktar fasulye vermemize gerek bırakmayan şey paradır.</p>
<p>2) &nbsp;Değer biriktirmek için kullanılır. Tasarruflarımızı bankaya yatırdığımızda paramız faiz kazanarak değerini korur.&nbsp;Hatta eğer faiz enflasyondan yukarıdaysa paramızın değeri&nbsp;artar. Böylece ilerideki ihtiyaçlarımızı karşılamak için bugünkü kazanmalarımızın değerini korumamıza ve artırmamıza&nbsp;yardım eder.</p>
<p>3) &nbsp;Ölçü birimi olarak kullanılır. Pazardan bir kilo domates almaya gittiğimizde kilosunun 2 lira olduğunu öğrendiğimizde bu bizim için bir ölçü oluşturur. Demek ki domatesin&nbsp;fiyatı buymuş diye düşünürüz.</p>
<p>İktisatçılar bu üç temel işleve son zamanlarda paranın bir ekonomi politikası aracı olma işlevini de eklemeye başlamışlardır. Bu politikanın alt dallarından en önemlisi faiz oranlarını bir yönlendirici olarak kullanmaktır. Merkez Bankası&nbsp;bankalardan para alıp onlara para verirken uyguladığı faizleri&nbsp;düzenleyerek bankaların ve piyasanın faiz oranlarını da etkiler. Yine Merkez Bankası para basarak veya elindeki senetleri&nbsp;piyasaya satıp karşılığında para alarak piyasadaki para miktarını artırır ya da azaltır ve bu yolla bir yönlendirme politikası izlemiş olur.</p>
<p>Tıpkı diğer malların olduğu gibi paranın da arz ve talebi vardır. Piyasada bulunan paranın toplam miktarına para arzı denir. Para talebi ise insanların çeşitli amaçlarla parayı elde tutmak istemelerini ifade eder. Para talebimiz üç nedenle olur:</p>
<p>1) &nbsp;Günlük ihtiyaçlarımızı karşılamak için para talep ederiz.</p>
<p>2) &nbsp;Değer biriktirmek amacıyla para talep ederiz.</p>
<p>3) &nbsp;Spekülasyon amacıyla para talep ederiz.</p>
<h3 id="sigil_toc_id_38">Parasız Ekonomi Olur mu?</h3>
<p>Parasız ekonomi olur. Son birkaç yüzyıl dışında yaşam parasız bir ekonomik düzene dayalı olarak yürümüştür. Para&nbsp;ekonomisinin alternatifi barter ya da takas ekonomisidir.</p>
<p>İnsan bin yıllarca mal ile malı ya da mal ile hizmeti takas etmiştir. Devlet dediğimiz örgütün kişilere yüklediği vergi ya&nbsp;da vergi benzeri ödemeler yüzyıllar boyu ya angarya denilen&nbsp;bedeni çalışmayla ya da ayni ödeme dediğimiz malla ödeme&nbsp;biçiminde yapılmıştır.</p>
<p>Örneğin Hititler’de halkın devlete olan borcunu ödemesi için belirli süre devlet emrinde çalışması gerekiyordu. Eski Mısır’da üretimden belirli oranda bir pay devlete vergi olarak veriliyordu. Osmanlı İmparatorluğu’nda aşar vergisi adlı bir vergi vardı. Bu vergi, çiftçiden ayni olarak alınıyordu.&nbsp;Çiftçi ürettiği malın (örneğin buğdayın) onda birini devlete&nbsp;vergi olarak veriyordu (Arapçada aşar onda bir anlamına gelir.) Aşar Cumhuriyetin ilanından kısa bir süre sonra (1925&nbsp;yılında) kaldırıldı.</p>
<p>Günümüzde henüz parasallaşmanın olmadığı Afrika veya Avustralya yerlilerinin yerleşim bölgelerinde takas ekonomisi uygulanmaya devam etmektedir. Hatta günümüz dünyasında nüfusun çok büyük bölümü parasal ekonomiye geçmiş&nbsp;durumda olsa da, gelişme yolundaki ekonomilerin bir bölümünde küçük ve şehirlere uzak köylerde belirli ölçülerde takas ekonomisi geçerliliğini kısmen korumaktadır.</p>
<h3 id="sigil_toc_id_39">Parayla Mutluluk Olur mu?</h3>
<p>Birleşmiş Milletler her yıl “İnsani Gelişme Raporu” adı altında bir rapor yayımlıyor. Bu raporda ülkeler tek tek ele alınıp bazı kriterlere göre sıralanıyor ve ona göre de bir insani gelişmişlik sıralaması ortaya çıkıyor. Bu sıralama yapılırken&nbsp;ele alınan göstergeleri şöyle sıralayabiliriz: Doğumdan itibaren yıl olarak beklenen yaşam süresi, okulda eğitim alman ortalama süre, beklenen okullu eğitim süresi, satın alma gücü&nbsp;paritesine göre kişi başına düşen gelir, GSYH sıralaması eksi&nbsp;insani gelişme endeksi sıralaması, gelire dayalı olmayan insani gelişmişlik endeksi.</p>
<p>Bu sayılan kriterlere göre sıralama yapıldığında insani gelişmişlik endeksinin en üst sırasında yer alan ülkeler Norveç, Avustralya, Hollanda, ABD olarak karşımıza çıkıyor. En sonda yer alan üç ülke de Burundi, Nijer ve Kongo. Türkiye bu&nbsp;sıralamada 92. sırada yer alıyor. Ermenistan, Azerbaycan ve</p>
<p>Iran, Türkiye’nin üstünde görünüyor. Bütün bu göstergelere göre Türkiye için hesaplanan insani gelişmişlik endeksi 0,699&nbsp;olarak hesaplanıyor. Bu oran Çek Cumhuriyeti’nde 0,865,&nbsp;Yunanistan’da 0,861, Macaristan’da 0,816, Polonya’da 0,813.</p>
<p>Türkiye GSYH olarak dünyanın en büyük ilk 20 ekonomisi arasına girmiş olsa da insani gelişmişlik endeksinde ne yazık ki hâlâ 92. sırada yer alıyor. Yani yaşam süresini yeteri kadar uzatacak sağlık koşullarını henüz verememiş, insanları okulda tutabilecek bir eğitim ortamını yaratamamış, kişi başına gelirini yeteri kadar artıramamış bir ülke görünümü veriyor.</p>
<p>insani gelişmişlik endeksi düşük olursa ne olur? Örneğin yeterince eğitim almamış bir toplum çıkar ortaya. Böyle bir&nbsp;toplumda insan kalitesi düşük kalır. O zaman o toplumda demokrasi kültürü yerleşemez, insanları yönlendirmek ve yanıltmak kolay olur.</p>
<p>ÖKE 7</p>
<h3 id="sigil_toc_id_40">Kâğıt Paranın Karşılığı Var mı?</h3>
<p>Kâğıt para ilk kez 7. yüzyılda Tang Hanedanı’nın hükümranlığı sırasında Çin’de kullanıldı. Madeni paralarını sürekli yanlarında taşımak zahmet ve riskinden kurtulmak&nbsp;isteyen tüccarlar paralarını güvenilir kişilere emanet olarak bırakıyorlar ve karşılığında yazılı bir senet alıyorlardı.&nbsp;Zaman içinde bu senetler arkalarına devir kayıtları ve mühürleri konularak, yani bir anlamda ciro edilerek, başkalarına devredilir oldular. Böylece malı alan kişi bunun karşılığında satıcıya bu emanet senedini devrettiğinde para el değiştirmiş oluyordu.</p>
<p>Madeni parayla ilişkisi koparılmış kâğıt parayı basan ilk kamu bankası 1609 yılında kurulmuş olan ve merkez bankalarının ilk örneği olarak kabul edilen Amsterdam Bankası’dır.&nbsp;Merkez bankalarının en eski örnekleri arasında kabul edilen&nbsp;İsveç Merkez Bankası (Riksbank, 1664) ve İngiltere Merkez</p>
<p>Bankası’nın (Bank of England, 1694) kuruluş amacı hükümetin ihtiyacı olana borç parayı sağlamaktı.</p>
<p>I. Dünya Savaşı öncesinde hemen her yerde hükümetler kâğıt para basımını tekel haline getirdi ve çoğu bu yetkiyi Merkez Bankası’na verdi. Basılan kâğıt paraların değerli maden (çoğunlukla altın) karşılığı vardı. Bu karşılığı bulundurmakla kâğıt parayı getirene o karşılığın ödenmesi sözü verilmiş oluyordu. I. Dünya Savaşı’yla birlikte bu söz rafa kaldırıldı ve kâğıt para yalnızca yasal bir zorunluluğa dayalı olarak kullanılır oldu. Savaştan sonra karşılık meselesi yeniden&nbsp;oturtulmaya çalışılsa da gerçekleşmedi.</p>
<p>Madeni para, üzerinde yazılı değer kadar olmasa bile bir değer taşır. Kâğıt paranın üzerinde taşıdığı değere karşılık&nbsp;gerçek değeri ise yalnızca kâğıt ve mürekkep değeridir. Buna&nbsp;fıat para deniyor. Fiat, Latince “öyle olması gereken” anlamını taşıyan bir sözcük. Yani kâğıt paranın üzerindeki değer,&nbsp;yalnızca hükümet veya yasalar öyle söylediği için var olan bir&nbsp;değerdir, başka bir karşılığı yoktur.</p>
<p>ABD, 1971 yılında doların altın karşılığını kaldırınca dünyadaki bütün kâğıt paralar karşılıksız kalmış oldu. Bugün kâğıt paraların karşılığı yalnızca devletin itibarıdır. Buna karşılık sokaktaki insan, eski uygulamadan kalma alışkanlıkla&nbsp;kâğıt paranın hâlâ bir altın karşılığı olduğunu sanır.</p>
<h3 id="sigil_toc_id_41">Para Politikası</h3>
<p>Para politikası: Merkez Bankası’nın fiyat istikrarı hedefine ulaşmak için uyguladığı açık piyasa işlemleri, politika faizi oranı ve zorunlu karşılıklar oranı politikalarının bütünüdür.</p>
<p>Merkez Bankası ve para politikası denildiğinde akla üç politika bileşeni gelir: (1) Faiz politikası, (2) açık piyasa işlemleri (APİ), (3) karşılıklar politikası.</p>
<p>Bankalar, gün sonunda ellerinde kalan fazla parayı Merkez Bankası’na yatırır ya da gün sonunda hesapları açık kalmışsa o kadar parayı Merkez Bankası’ndan borç alırlar. Bu borç&nbsp;alışverişinin Merkez Bankası’nca belirlenmiş faizleri vardır.&nbsp;Bence Merkez Bankası’nın piyasaları etkilemekte kullandığı&nbsp;asıl faiz budur. Bunun yanı sıra Merkez Bankası bankaların&nbsp;likidite akımı sorununun çözümü için onlarla repo işlemleri yapar ve bu işleme faiz uygular. Bu faizler bankaların maliyetini etkilemek suretiyle piyasada oluşacak faizler üzerinde etkili oluyor. Para politikasının faiz etkisi de bu şekilde ortaya çıkıyor.</p>
<p>Para politikasının ikinci aracı olan APİ işlemleriyle Merkez Bankaları, ellerinde tahvil bulunduranlardan tahvil satın alarak ya da kendi elindeki tahvilleri piyasaya satarak piyasadaki&nbsp;likiditeyi denetler ve bu yolla ekonomide etki yaratır.</p>
<p>Merkez Bankaları, bankaların kabul ettiği mevduatın bir bölümünü kendisine yatırmasını ister. Bu yolla açılabilecek&nbsp;kredi miktarını düşürür. Ekonominin aşırı canlı olduğu hallerde karşılık oranı artırılır, tersi hallerde ise karşılık oranı&nbsp;düşürülür. Karşılıklar tek bir oran olabileceği gibi farklı mevduata farklı oranlar biçiminde de uygulanabilir.</p>
<p>İşte para politikası dediğimiz şey bu üç enstrümanı kullanarak para miktarını etkilemek ve bu yolla da genel olarak ekonominin gidişatını etkilemek, özel olarak da fiyat istikrarını sağlamaya çalışmaktan ibarettir.</p>
<h3 id="sigil_toc_id_42">Rezerv Para</h3>
<p>Rezerv, saklama ve biriktirme karşılığı kullanılan bir kelimedir. Örneğin ABD doları rezerv paradır, çünkü dünya ticaretinde ağırlıklı bir kullanıma sahiptir. Dolayısıyla Amerikalının yanı sıra Japon, Türk ya da Çinli de bu parayı elinde tutabilir. Çünkü istediği zaman istediği yerde bu&nbsp;parayı harcama ya da bozdurma imkânı vardır. Buna karşılık Taylandlılar dışında kimse elinde Tayland Bahtı tutmak&nbsp;istemez. Çünkü bu parayı ancak Tayland’ta harcayabilmek&nbsp;mümkündür. Buna karşılık ABD dolarını Tayland’ta kullanmak ya da en azından bozdurmak mümkündür. O nedenle&nbsp;Tayland Bahtı rezerv para olarak kabul edilmez. Bir paranın&nbsp;uluslararası alanda rezerv para olarak kabulü, o paranın ticarette ve çeşitli ilişkilerde yaygın biçimde kullanılmasına bağlıdır. Altın da uluslararası geçerliliği olan bir değer biriktirme&nbsp;aracı olduğu için rezerv varlık olarak kabul edilir.</p>
<p>Ülkelerin Merkez Bankaları, tıpkı insanlar gibi kötü günler için rezerv bulundururlar. İnsanlar bunu yaptığında adına tasarruf, devletler yaptığında rezerv denir. Merkez Bankaları&nbsp;iki türlü rezerv varlık bulundururlar: Yabancı para (döviz)&nbsp;ve altın. Hangi paraların rezerv para olarak kabul edildiğini&nbsp;ve bunların rezervlik derecesini anlamanın en kestirme yolu ülkelerin döviz rezervi içindeki ülke paralarının oranlarına bakmaktır.</p>
<p>Dünya Merkez Bankalarında rezerv para olarak tutulan paraların % 60’ı dolar, % 27’si eurodur.</p>
<p>ABD doları rezerv para olarak büyük ağırlık taşımaktadır. Dünyanın hemen her yerinde alışverişlerde ABD dolarının&nbsp;kabul edilmesinin nedeni de budur.</p>
<h3 id="sigil_toc_id_43">Sıcak Para Kaç Derecedir?</h3>
<p>Yabancı yatırımlar iki yolla gelir: (1) Doğrudan yabancı sermaye yatırımı. Eğer yabancı sermaye bir ülkeye fabrika yapmak, şirket almak, imalat yapmak gibi amaçlarla geliyorsa buna doğrudan yabancı sermaye yatırımı deniyor. Bu sermaye kalıcıdır. Yani getirdiği parayla üretim birimi kurar, işçi istihdam eder ve üretim yapar. Üretimin mutlaka mal üretimi olması gerekmez, hizmet üretimi de olabilir. Bu anlamda ülkeye gelip de örneğin banka kuran bir yabancı sermaye&nbsp;yatırımı da aynı işi görmüş olur. Bu tür yabancı şirketler gittikleri ülkede yatırım yapar ve kâr elde ederler. Kârlarının bir&nbsp;bölümünü kendi ülkelerine götürürler. (2) Portföy yatırımları. Bu yatırım çeşidi hisse senedi satın almak yani borsaya&nbsp;yatırım yapmak, mevduat yapmak, devlet tahvili veya bonosu satın almak ya da doğrudan borç (kredi) vermek şeklinde ülkeye gelir. Amacı kısa sürede anaparasıyla birlikte hisse senedinin değer artışını ya da tahvil veya mevduatın faizini, verdiği borcun (kredinin) faizini alıp ülkesine dönmektir.&nbsp;Doğrudan yabancı sermaye yatırımıyla portföy yatırımı arasındaki temel farklar iki tanedir: (1) Doğrudan yabancı sermaye yatırımında yatırımın anaparası ya da ana değeri ülkede kalır. Dışarı götürülen yalnızca kârdır. (2) Portföy yatırımında zamanı gelince hem anapara hem de kazanç ya da faiz&nbsp;birlikte ülkeyi terk eder.</p>
<p>Portföy yatırımları kısa sürede para kazanıp geri gittiği için buna sıcak para demek âdet olmuştur. Buna güvenerek&nbsp;işe girişenler paranın birden çıkmasıyla açıkta kalırlar. Bu anlamda bu tür para el yakar.</p>
<p>Bir ülkenin cari açığı varsa bu açığın finansmanı için en iyi yol doğrudan yabancı sermaye ile finansmandır. Bu nedenledir ki, ülkeler doğrudan yabancı sermaye yatırımlarını&nbsp;özendirici birtakım düzenlemeler yaparlar.</p>
<h3 id="sigil_toc_id_44">Faiz</h3>
<p>Faiz, tasarruf sahibinin, tasarrufunu kullanmak yerine bir başkasına ödünç vermesinin karşılığında aldığı bir vazgeçme&nbsp;ya da kullanımı erteleme bedelidir. Kişi, biriktirdiği parasını bir süre için bir başkasının kullanımına verir ve karşılığında bir bedel alır. Bu kişinin yaptığı işin, evini bir süreliğine&nbsp;bir başkasına kiralayarak karşılığında kira bedeli alan kişinin&nbsp;yaptığından bir farkı yoktur.</p>
<p>Nominal faiz görünürdeki faiz, reel faiz ise enflasyondan sonraki faizdir. Yani bir banka bir kişiye bir yıllık mevduatı&nbsp;karşılığında % 7 net faiz ödüyorsa bu nominal faizdir. O ülkede yıllık enflasyon %4 ise % 3’e yakın bir reel faiz söz konusu demektir.</p>
<p>Reel faizin yüksekliği ya da düşüklüğü ülkenin ekonomik durumuna göre azalır ya da değişir. Bir zamanlar Türkiye&nbsp;ekonomisi sıkıntılı bir görünüm içindeyken reel faiz iki haneli oranlarda dolaşırdı. Son dönemlerde tek haneli sayılarda&nbsp;olan reel faiz iki farklı görünüm sunuyor. Bizim gibi sermaye&nbsp;hareketlerinin serbest olduğu, sıcak para girişine açık ekonomilerde yerli yatırımcıyla yabancı yatırımcı arasında reel faiz&nbsp;farkı söz konusu olabiliyor. Yerli yatırımcı bizim ülkenin enflasyonuna göre reel faizi hesaplarken, yabancı yatırımcı kendi ülkesindeki enflasyona göre reel faizi hesaplıyor. Bizdeki&nbsp;enflasyon yüksek olduğu için yerli yatırımcı sıfır dolayında&nbsp;faiz elde ederken, ülkesindeki enflasyonu düşük olan yabancı&nbsp;yatırımcı ciddi anlamda reel faiz elde ediyor. Yabancı yatırımcı için bir tek risk var: TL’nin değer kaybetmesi.</p>
<h3 id="sigil_toc_id_45">Merkez Bankası’nın Faizi</h3>
<p>Merkez Bankası faizi artırdı denildiğinde ne anlamak gerekir? Merkez Bankası öteki bankalardan farklı olarak mevduat toplayan ve kredi açan bir banka değildir. Buna karşılık bankaların topladığı mevduatın bir bölümünü zorunlu karşılık adı altında alır ve saklar. Bundan amacı, o bankalar ileride zor duruma düşerse onlara bu karşılılıklardan başlayarak destek verebilmektir. Ayrıca Merkez Bankası, bankaların likidite ihtiyacını karşılamak için onlara repo ihalesi açar.&nbsp;Bunlara ek olarak, akşamları elinde satılamamış para kalan&nbsp;bankaların bu paralarını gecelik bir faiz ödeyerek alır, ya da&nbsp;açık veren bankalara elindeki paradan ödünç vererek onların&nbsp;hesaplarını kapatmasını sağlar. Bunlar Merkez Bankası’mn&nbsp;“bankaların bankası” ve “son borç verme mercii” olmasının&nbsp;sonucudur.</p>
<p>Merkez Bankası’nın birden fazla faizi var: Gecelik borçlanma ve borç verme faizi, geç likidite penceresinden borç alma ve verme faizleri, reeskont faizi, haftalık repo ihale faizi. Bunlar kafanızı karıştırmasın. Asıl olarak iki faiz önemli: Gecelik borç verme faizi ve haftalık repo ihalesi faizi.&nbsp;Bankaların faiz kararlarını asıl olarak bu iki faiz etkiliyor. Bu&nbsp;ikisi arasında hangisi önemli derseniz, bana göre gecelik faizler daha önemli.</p>
<p>Bankalar, gün sonunda ellerinde kalan fazla parayı Merkez Bankası’na yatırır ya da gün sonunda hesapları açık kalmışsa o kadar parayı Merkez Bankası’ndan borç alırlar. Bu borç&nbsp;alışverişinin Merkez Bankası’nca belirlenmiş faizleri vardır.&nbsp;Merkez Bankası’nın piyasaları etkilemekte kullandığı asıl faiz budur. Bunun yanı sıra Merkez Bankası bankaların likidite&nbsp;akımı sorununun çözümü için onlarla repo işlemleri yapar ve&nbsp;bu işleme faiz uygular. Bu faizler bankaların maliyetini etkilemek suretiyle piyasada oluşacak faizler üzerinde etkili oluyor. Para politikasının faiz etkisi de bu şekilde ortaya çıkıyor.</p>
<p></p>
</body>
</html>