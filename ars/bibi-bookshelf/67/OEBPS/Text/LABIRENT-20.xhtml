<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>LABIRENT-20.xhtml</title>
  <link href="../Styles/template.css" rel="stylesheet" type="text/css" />
</head>

<body>
  <div id="labirent">
    <div class="generated-style">
      <h1 class="bolum-ad-" id="toc-anchor" xml:lang="tr"><span class="bolum-ad-">Biyoterör, Komplo Teorisi Değil, Gerçeğin Ta Kendisidir</span></h1>

      <p class="al-nt-aa" xml:lang="tr"><span class="dar-paragraf-bold">İnsan, hayvan ve bitkilere, biyolojik silahlarla yapılan saldırılar henüz zamanında fark edilemiyor, fark edilse bile failin kim olduğunu bulmaya yönelik olay yeri incelemesinin nasıl yapılacağı, delillerinin nasıl toplanıp, nasıl analizleneceği tam bilinemiyor.</span></p>

      <p class="duz-yaz-ilk-paragraf-2" xml:lang="tr"><span class="duz-yaz-">Ulusal güvenlik açısından açık ve yakın bir tehlike olarak kabul edilmesi gereken biyoterörle mücadele, salgınlardaki hastalık etkeninin teşhisi dışında, bu etkenin biyolojik bir silah olabileceğini varsayarak, hastalığın görüldüğü mihrakların her birini, adli anlamda birer “olay yeri” olarak kabul edip, “delil teslim zincirine” uygun biçimde delil toplamak ve etkenin DNA profilini elde etmekle mümkündür. Ülkemizde de süratle, Milli Güvenlik Kurulu’nca belirlenen biyolojik terörle mücadeleye yönelik ulusal stratejiler doğrultusunda bir biyogüvenlik merkezinin ve buna bağlı bir “biyo-forensik” laboratuvarının kurulması şarttır.</span></p>

      <p class="basl-k-3" xml:lang="tr"><span class="bold-yaz-">Sarin gazından önce 15 kez denedi ama kimseyi öldüremedi</span></p>

      <p class="duz-yaz-" xml:lang="tr"><span class="duz-yaz-">Binlerce müridi arasında astrofizik ve genetik mühendislerinin de bulunduğu Aum Shinrikyo Tarikatı, Tokyo Narita Uluslararası Havaalanı, Yokosuka Deniz Üssü ve İmparatorluk Sarayı da dahil olmak üzere, Japonya’nın değişik yerlerine, 8 kez</span> <span class="italik-yaz-">Bacillus anthracis</span><span class="duz-yaz-">, 7 kez</span> <span class="italik-yaz-">Clostridium botulinum</span> <span class="duz-yaz-">püskürttü. Ne şarbona bağlı yüksek ateş ve ölüm görüldü, ne de botulizme bağlı felç ve ölüme rastlandı. Bu nedenle, biyoterör saldırıları fark edilmedi. Tarikatın gurusu Shoko Asahara, 15 kez deneyip, kimseyi öldüremediğine çok sinirlendi ve mart 1995’te Tokyo metrosuna, bir kimyasal silah olan sarin gazıyla (Halepçe Katliamı’nda 5 000 kişinin ölümüne neden olan gaz) saldırı emri verdi. 12 kişi öldü, 5 000’den fazla kişi yaralandı. Halbuki, Tokyo polisi bu olaydan 2 yıl önce, tarikatın biyolojik silah ürettiğini kanıtlayacak delili toplamıştı. Ancak onun delil olduğunun farkında değildi.</span></p>

      <p class="basl-k-3" xml:lang="tr"><span class="bold-yaz-">Pis kokan ne anlayamadılar</span></p>

      <p class="duz-yaz-" xml:lang="tr"><span class="duz-yaz-">Havanın hafif yağmurlu, gökyüzünün bulutlu, rüzgârın saniyede 4 metre estiği, sıcaklığın 17 derece olduğu 1 temmuz 1993 sabahı, Tokyo’nun doğusundaki Kameido Koto-ward Mahallesi’nde oturan 118 kişi, tarikatın merkezi olan 8 katlı binanın tepesinden çıkan dumandan ve çevreye yayılan pis kokudan şikâyetçi oldular. Savcılık, arama izni vermedi. Polis binaya giremedi, sadece çevresini incelemekle yetinmek zorunda kaldı. Mahalleli, binanın cephesinde jelatin benzeri, yağlı, gri-siyah sıvıyı fark etti. Polis, sıvıdan yarım çay bardağı kadar toplayıp, gitti. Kriminal laboratuvar ne olduğunu saptayamadı. “İleriki bir tarihte yeniden incelenebilir” düşüncesiyle, buzdolabına koydu. Halbuki sıvı, tarikatın kimyagerleri ve mikrobiyologları tarafından bodrum katında kazanlarda hazırlanmış, çatı katına pompalanmış, oradan da 24 saat boyunca çevreye püskürtülmüştü ve</span> <span class="italik-yaz-">Bacillus anthracis</span> <span class="duz-yaz-">içeriyordu. Amaç, şarbon hastalığı yaymaktı. 7 000 kişinin oturduğu bölgede hiç kimse bu hastalıktan ölmedi. Pis koku da, unutulup gitti.</span></p>

      <p class="basl-k-3" xml:lang="tr"><span class="bold-yaz-">7 yıl buzdolabında kalan delil</span></p>

      <p class="duz-yaz-" xml:lang="tr"><span class="duz-yaz-">Sarin saldırısını engelleyebilecek en önemli delil, buzdolabındaki yağlı sıvı, ele geçtikten ancak 7 yıl sonra, Kuzey Arizona Üniversitesi’nden biyokimya profesörü Dr. Paul Keim’ın laboratuvarına gönderilerek, inceletildi.</span> <span class="italik-yaz-">Bacillus anthracis</span> <span class="duz-yaz-">içerdiği kanıtlandı. Mahallelinin neden ölmediği de aydınlandı. Püskürtme iyi yapılmamıştı, hava koşulları uygun değildi, sıvı yeterli sayıda basil içermiyordu. Ama başarısızlığın temel nedeni, DNA analiziyle anlaşıldı. Tarikatın mikrobiyologları, hayvanları şarbondan koruyan “Sterne” tipi aşıyı çoğaltmışlardı. Bu tip aşı, insanları hasta etmezdi. Aum Shinrikyo mikrobiyologları bunu bilmeyecek kadar cahil miydiler, yoksa bu, imalat koşullarını, sıvının bodrumdan çatıya çıkartılmasını ve havaya püskürtme tekniğini sınadıkları bir ön çalışma mıydı? Bu soruların cevabı bilinmiyor. Masum insanları neden öldürmek istedikleri de anlaşılamadı. Kimse ölmemiş olsa da, şarbon hastalığını yaymak üzere planlanmış ilk biyoterör olayı, budur.</span></p>

      <p class="basl-k-3" xml:lang="tr"><span class="bold-yaz-">10 yıl süren dava</span></p>

      <p class="duz-yaz-" xml:lang="tr"><span class="duz-yaz-">1995’te, Aum Shinrikyo tarikatı üyeleri, Tokyo metrosu eylemini gerçekleştirmekten yargı önüne çıktılar. Shoko Asahara, 27 şubat 2004’te ölüm cezasına çarptırıldı. Avukatı, akıl hastası olduğunda ısrar etti. Üst mahkeme, 20 ağustos 2005’te psikiyatrik açıdan yeniden muayenesine karar verdi. 12 ocak 2006’da Tokyo polisi, Shoko Asahara’nın eylemleri nasıl planladığını, tarikat üyelerini nasıl eğittiğini gösterir yüzlerce video kaseti nihayet ele geçirdiğini ve ay sonu görülecek celsede, Asahara’nın aleyhine yeni deliller olarak mahkemeye sunacağını bildirdi. 16 eylül 2006’da Asahara’nın ölüm cezası kesinleşti. Tarikat “Alef” adıyla, başka bir liderle ve 2 000’i aşmayan müridiyle faaliyetlerini sürdürüyor.</span></p>

      <p class="basl-k-3" xml:lang="tr"><span class="bold-yaz-">Gerçek bir tıbbi dedektif</span></p>

      <p class="duz-yaz-" xml:lang="tr"><span class="duz-yaz-">Dr. Paul Keim, Japon polisinin kendisine gönderdiği buzdolabındaki yağlı sıvı ile ilgili bulgularını yayımladıktan 1 yıl sonra, 2 ekim 2001’de, Maureen Stevens, 63 yaşındaki, fotoğraf editörü kocası Robert Stevens’i, ateş, bulantı ve şuur kaybı nedeniyle acil servise götürdü. Menenjit tedavisine başlandı. Beyin-omurilik sıvısıyla hazırlanan preparatta gördüklerine pek anlam veremeyen laborant, mikrobiyoloji ve bulaşıcı hastalıklar uzmanı Dr. Larry Bush’un incelemesini istedi. Komplo teorileriyle tanınan, “Başkan Kennedy öyle değil, böyle öldürüldü” diye fikirler yürüten, “Nal seslerini duyunca at değil, zebra geldiğini düşünür” diye dalga geçilen, son zamanlarda aklını biyolojik silahlara takmış Dr. Bush, mikroskoba gözünü dayadı ve yüzyıl boyunca sadece 18 kişide görüldüğünden, kolay kolay akla gelmeyecek bir hastalıktan şüphelendi. Gördükleri, şarbon basili olabilirdi.</span></p>

      <p class="duz-yaz-" xml:lang="tr"><span class="duz-yaz-">Şarbon tanısı değişik laboratuvarlarda teyit edildi. Dr. Larry Bush, hastayı kurtaramadı, ama</span> <span class="italik-yaz-">Bacillus anthracis</span><span class="duz-yaz-">’in, mektup içinde geldiğini ve açıldığında solunum yoluyla vücuda girdiğini, hatta ölenin evindeki bilgisayar klavyesine bile bulaştığını saptadı. Alınabilen önlemler sayesinde, şarbonlu biyoterör, Amerika’da sadece 5 kişiyi öldürebildi.</span></p>

      <p class="basl-k-3" xml:lang="tr"><span class="bold-yaz-">Mektupları kim gönderdi?</span></p>

      <p class="duz-yaz-" xml:lang="tr"><span class="duz-yaz-">Şarbonlu mektupların medya ileri gelenleri ve çalışanlarına, ayrıca iki senatöre, 11 Eylül 2001 saldırılarından sadece birkaç hafta sonra gönderilmesi, içlerindeki notlarda, “Amerika’ya ölüm, İsrail’e ölüm, Allah büyüktür” gibi cümlelerin yer alması nedeniyle, El Kaide bağlantılı olduğu sanıldı. Ancak kanıtlanamadı.</span></p>

      <p class="duz-yaz-" xml:lang="tr"><span class="duz-yaz-">FBI, bilgi verecek olana 2,5 milyon dolar ödül vereceğini ilan etti. Amerikan Mikrobiyoloji Derneği’nin 40 000 üyesine “Aranızdan bir veya birkaçı mektupları göndereni tanıyor, yardım edin” diye e-posta gönderdi. Şarbonlu mektup korkusu bütün dünyayı, bu arada ülkemizi de sardı. Bir süre, göndericisini tanımadığımız her mektup ve paketi, eldiven ve maskeyle açtık. Bütün önlemlerde olduğu gibi, panik geçince, eldiveni de maskeyi de, bir kenara attık.</span></p>

      <p class="basl-k-3" xml:lang="tr"><span class="bold-yaz-">Mikrobun parmak izi aranıyor</span></p>

      <p class="duz-yaz-" xml:lang="tr"><span class="duz-yaz-">Şarbonlu mektupları da Arizona Üniversitesi’nden Dr. Paul Keim inceledi. Bu kez, Japonya’daki, hastalık oluşturmayan “Sterne” tipinden farklı olarak, ölümcül “Ames” tipini buldu. FBI ve CIA, dünyanın dört bir yanında “Ames” tipini elinde bulunduran mikrobiyoloji laboratuvarlarını ve buralarda son 20 yıldır çalışanları soruşturdu. Ancak kesin bir sonuca varamadılar. Çünkü “Ames” demek, failin kan grubunun A Rh pozitif olduğunu bilmeye benziyor. Halbuki aynı kan grubundan çok sayıda insan var. “Fail bu insan” diyebilmek, sadece DNA profiliyle mümkün.</span></p>

      <p class="duz-yaz-" xml:lang="tr"><span class="duz-yaz-">2004 sonlarına doğru Arizonalı araştırıcılar, “İnsanları öldüren, bu laboratuvardaki Ames” diyebilmenin tek yolu olan,</span> <span class="italik-yaz-">Bacillus anthracis</span><span class="duz-yaz-">’in DNA profilini elde etmeyi başardılar. Henüz, mektuplardaki ve şarbondan ölenlerin vücudundaki</span> <span class="italik-yaz-">Bacillus anthracis</span><span class="duz-yaz-">’in DNA profili ile dünyanın değişik yerlerinden gönderilen “Ames” lerin hiçbirinin profili tutmadı. Katil “Ames”, kim bilir kimin buzdolabında?</span></p>

      <p class="basl-k-3" xml:lang="tr"><span class="bold-yaz-">Ofis bakterileri neden inceleniyor?</span></p>

      <p class="duz-yaz-" xml:lang="tr"><span class="duz-yaz-">Geçtiğimiz aylarda</span> <span class="italik-yaz-">Hürriyet Pazar</span><span class="duz-yaz-">’da, çıkan “Çalışma Çevreniz ve Masanız Ne Kadar Temiz?” başlıklı yazıda, Arizona Üniversitesi’nden Dr. Charles Gerba’nın hijyen amacıyla ofis masalarındaki bakterileri incelediği belirtiliyordu. Halbuki bu tip çalışmaların arkasında, çok daha farklı bir neden var.</span></p>

      <p class="duz-yaz-" xml:lang="tr"><span class="duz-yaz-">Gerba’yla aynı üniversitede çalışan, Dr. Paul Keim ve onlarca araştırıcı, Amerika’nın dört bir yanından toplanan bakteri ve virüsleri, DNA parmak izlerini incelemek üzere depoluyor. İlk hedef, biyoterörizme karşı ulusal bir “DNA bankası” oluşturmak. Bankayı, insanlarla ilgili adli amaçlı DNA bankasının “fikir babası” FBI’dan Bruce Budowle kuruyor (90’lardan beri tanıdığım Bruce, 2003’te Türkiye’ye gelerek bir biyoterör konferansı vermişti). İkinci hedef, bu bankayı uluslararası hale getirmek. Biyolojik silah listelerinde yer alan bakteri ve virüslerin parmak izlerini içerecek bu banka, ordunun Maryland’daki Fort Detrick tesislerinde kurulan “biyo-forensik” laboratuvarlarında tutulacak ve bir salgınla karşılaşıldığında, hastalığın dünyanın hangi noktasından kaynaklandığı bulunabilecek. Tıpkı cinayette kullanılan silahın üzerindeki parmak izlerinin ya da DNA profillerinin, veri tabanlarında aranarak, failin bulunması gibi.</span></p>

      <p class="duz-yaz-" xml:lang="tr"><span class="duz-yaz-">Tabii bu çalışmalar sadece biyoterörle mücadeleye yaramıyor. 26 ocak 2006’ta, Pittsburgh Üniversitesi’nden biyokimya profesörü Dr. Andrea Gambotto, kuş gribinin ölümcül H5N1 virüsünün DNA profiline dayanarak elde ettiği aşının, fare ve tavukları koruduğunu ve çok yakında insanlarda deneyeceğini duyurdu.</span></p>

      <p class="basl-k-3" xml:lang="tr"><span class="bold-yaz-">Biyoterör hızla artıyor</span></p>

      <p class="duz-yaz-" xml:lang="tr"><span class="duz-yaz-">Hastalık yapıcı bakteri, virüs, mantar ve parazitler, ayrıca canlı organizmalar tarafından sentezlenen zehir etkili toksinler; insan, hayvan ve bitkileri yok etmek üzere biyolojik silah olarak kullanılıyor. 1900-1990 arasındaki 90 yıl içerisinde, polis kayıtlarına geçen ve faili bulunan, biyolojik nitelikte bir silahla işlenmiş suç sayısı 30’dan azken, 1990’dan sonra bu sayı altıya katlanarak, 200’e yaklaştı. Görünürdeki bu ciddi artışın temel nedeni, geçen yüzyılda salmonella, difteri, kolera, tifüs gibi hastalıklardan ölenlerin, cinayete kurban gittiğinin akla gelmemesi ve soruşturmaların bu yönde yürütülmemiş olmasıdır.</span></p>

      <p class="duz-yaz-" xml:lang="tr"><span class="duz-yaz-">Önümüzdeki 20 yıl içerisinde, bunun çok üzerinde bir artış bekleniyor. Özellikle biyoteknoloji ve nanoteknolojideki ilerlemelerle, geleceğin açık-kapalı birçok savaşında genomik araştırmalara dayalı yeni kuşak biyolojik silahlar kullanılacağını (belki de artık kullanılmakta olduğunu) öngörmek, kesinlikle “komplo teorisi” olarak değerlendirilmemeli. Nasıl mı?</span></p>

      <p class="duz-yaz-" xml:lang="tr"><span class="duz-yaz-">”Aptamer” adı verilen, kısa nükleik asit zincirleri kullanılarak, nefes almamız ya da hareket etmemiz için yaşamsal önemi olan, bazı hücre reseptörleri etkisiz hale getirilebilir.</span></p>

      <p class="duz-yaz-" xml:lang="tr"><span class="duz-yaz-">Hücrelerin belirli işlevlerini etkileyecek, DNA’yı değiştirip, parçalayacak, hastalıklara karşı direnci ortadan kaldıracak nanopartikül boyutlarında “moleküler zehirler” kullanılabilir.</span></p>

      <p class="duz-yaz-" xml:lang="tr"><span class="duz-yaz-">Hastalık yapıcı etkenler, daha ölümcül, daha bulaşıcı ve bilinen tedavilere dirençli hale getirilebilir.</span></p>

      <p class="duz-yaz-" xml:lang="tr"><span class="duz-yaz-">Belirli genetik özellikleri taşıyan kişilere karşı “genetik silahlar” üretilebilir. Böylece, milyonlarca kişi arasında sadece bu özellikleri taşıyanlar tanınabilir ve sadece onlara zarar verilebilir. Ülkemizi ziyaret eden kimi önemli kişilerin, idrar ve dışkılarının dahi paketlenerek götürülmesinin nedenini, şimdi daha iyi anladığınızdan hiç kuşkum yok.</span></p>
    </div>
  </div>
</body>
</html>
