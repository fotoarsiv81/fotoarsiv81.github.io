<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>LABIRENT-5.xhtml</title>
  <link href="../Styles/template.css" rel="stylesheet" type="text/css" />
</head>

<body>
  <div id="labirent">
    <div class="generated-style">
      <h1 class="bolum-ad-" id="toc-anchor" xml:lang="tr"><span class="bolum-ad-">Âdem’i Kim Öldürdü?</span></h1>

      <p class="al-nt-aa" xml:lang="tr"><span class="dar-paragraf-bold">21 eylül 2001 cuma günü öğleden sonra Londra’nın ortasındaki köprüden geçen biri, nehrin üzerinde kendisine doğru yüzen turuncu renkteki cismi fark etti, bekledi, gözlerine inanamadı, polisi aradı. Kafası, kolları, bacakları büyük bir titizlikle kesilmiş, damarlarına bulanık su dolmuş, turuncu şortlu küçük zenci, yarım saat kadar sonra nehirden çıkartılmıştı.</span></p>

      <p class="al-nt-aa" xml:lang="tr"><span class="dar-paragraf-bold">Kafası olmadığından dişleri, kolları olmadığından parmakları yoktu. Geleneksel yöntemlerle kimliği tespit edilemedi. Scotland Yard dedektifi Will O’Reilly, soruşturma dosyasına “Âdem (Adam) Cinayeti” adını verdi.</span></p>

      <p class="al-nt-aa" xml:lang="tr"><span class="dar-paragraf-bold">İçinde adli tıp uzmanı, genetikçi, jeolog, botanikçi, etnolog, papaz, kara büyü ve cadı uzmanlarının yanı sıra pek çok ülke polisinin yer aldığı Âdem Soruşturması, Pandora’nın kutusunu biraz araladı. Kutu, aradan geçen 5 yılda tam olarak açılamadı, ama bakın içinden neler çıktı.</span></p>

      <p class="basl-k-3" xml:lang="tr"><span class="bold-yaz-">“Muti” cinayeti değil</span></p>

      <p class="duz-yaz-" xml:lang="tr"><span class="duz-yaz-">Polis gövdeyi bulduğunda, bunun alışılagelmiş bir cinayet olmadığını fark etti. Otopsi raporuna göre, sünnetli erkek çocuğun yaşı dört ila yedi arasındaydı, çok keskin bir bıçakla önce ensesinden vurularak kafası bedenden ayrılmış, öldükten sonra bacak ve kol kemikleri kesilmiş ve turuncu şort giydirilmişti. Var olan kemikleri sağlamdı. Başkaca darp izi yoktu. Pankreası normalden büyüktü. Suda 5-10 gün kalmış olmalıydı. Üzerinde faile götürebilecek tek bir kıl ya da lif arandı. Bulunamadı. Toksikolojik analizde, öksürük kesici folkodin saptandı. Olayın cinsellikle ilgili bir boyutu yoktu. Midesi boştu. Son yemeğini 12-18 saat önce yemiş olmalıydı.</span></p>

      <p class="duz-yaz-" xml:lang="tr"><span class="duz-yaz-">Başlangıçta, cinayetin Güney Afrika’da uygulanmakta olan, ritüel nitelikli bir “muti” cinayeti olduğu sanıldı. “Muti”, Zulu dilinde ilaç anlamına geliyor ve kesilen vücut parçaları ya da çıkartılan organların, değişik otlar ve bitki kökleriyle karıştırılmasıyla imal ediliyor. Güney Afrika polisi, muti cinayetlerinde kulak, yanak, göz ya da cinsel organ gibi parçaların vücuttan ayrıldığını, Âdem’in cinsel organlarına dokunulmamış olması nedeniyle, daha çok Batı Afrika’da rastlanan türde bir ritüel sırasında kurban edilmiş olabileceğini bildirdi.</span></p>

      <p class="basl-k-3" xml:lang="tr"><span class="bold-yaz-">Mitokondriyal DNA analizi</span></p>

      <p class="duz-yaz-" xml:lang="tr"><span class="duz-yaz-">Londra Adli Bilimler Servisi’nde görevli Andy Urquhart, Âdem’in dokularından DNA analizi yaptı. Bulduğu sonuçları, İngiliz DNA veri tabanında bulunan 39 000 Afrikalının DNA profiliyle karşılaştırdı. Aralarında ebeveynlerini bulamadı.</span></p>

      <p class="duz-yaz-" xml:lang="tr"><span class="duz-yaz-">Andy, daha sonra Âdem’in ana tarafından bir akrabasını bulabilmek için mitokondriyal DNA’sını (mtDNA) inceledi. Hücrelerimizin büyük bir bölümünde bulunan mitokondrilerdeki DNA, çok ilginç bir özelliğe sahiptir. Çünkü taşıdığı genetik bilginin yarısını anneden, kalan yarısını ise babadan alan çekirdek DNA’sından farklı olarak mtDNA, sadece anneden alınan genetik bilgiyi içerir. Bu nedenle, kadın olsun, erkek olsun, anne tarafından akraba olan herkesin, kuşaklar boyu mtDNA özellikleri birbirinin aynıdır.</span></p>

      <p class="duz-yaz-" xml:lang="tr"><span class="duz-yaz-">İngilizlerin, henüz yeterli mtDNA bilgisi içeren bir veri tabanı olmadığından, Âdem’in ana tarafından da bir akrabasına ulaşılamadı.</span></p>

      <p class="duz-yaz-" xml:lang="tr"><span class="duz-yaz-">Ancak mtDNA’nın çok ilginç bir diğer özelliği, yapısının kıtalara özgü nitelikler, yani “haplogruplar” taşımasıdır. Elde edilen sonuçlarla, çocuğun Batı Afrika kökenli olduğu ortaya çıktı, ancak Londra’ya ne zaman geldiği elbette saptanamadı.</span></p>

      <p class="basl-k-3" xml:lang="tr"><span class="bold-yaz-">Kemiklerdeki mineraller</span></p>

      <p class="duz-yaz-" xml:lang="tr"><span class="duz-yaz-">Londra Üniversitesi, Royal Holloway College jeologlarından Kenneth Pye, Âdem’in kemiklerini inceledi ve stronsiyum 87 izotopunun 86’ya oranının (87 Sr/86 Sr), bir başka deyişle “izotop imzasının”, erken Kambriyen kayalarına uyduğunu saptadı. Belli bir bölgenin kayalarındaki izotop imzası, kayaların ufalanmasıyla oluşan topraktakinin aynıdır. Aynı imza sularda, bu su ve toprakla yetişen bitkilerde, bu bitkileri yiyen hayvanlarda ve bu bitkiler ile hayvanları yiyen insanlarda tekrarlanır.</span></p>

      <p class="duz-yaz-" xml:lang="tr"><span class="duz-yaz-">Diş mineleri, erken çocukluk döneminin geçirildiği yerin “izotop imzasını” taşır. Buna karşın, dişin dentin kısmı ile kemikler son yıllarda yaşanan bölgenin stronsiyum izotop oranına sahiptir. Âdem’in incelenecek dişi yoktu. Ama kemikleri, erken Kambriyen kayalarının bulunduğu Batı Afrika’nın Yoruban Platosu’nda büyüdüğünü gösterdi.</span></p>

      <p class="duz-yaz-" xml:lang="tr"><span class="duz-yaz-">Âdem’in Batı Afrika’dan İngiltere’ye getirildiğini gösteren bu veriler üzerine Nijerya’ya giden İngiliz polisleri, Benin City ile İbadan arasındaki 10 000 kilometrekarelik bir alandaki tüm yerleşim yerlerini ev ev dolaşarak, Âdem’in akrabalarını aradılar. Bölgedeki tüm okulları ziyaret ettiler, kayıp çocuk listelerini incelediler. Hatta büyücülük konusunda uzman (!) kabile mensuplarıyla görüştüler. Bilgi verecek olana 48 000 pound ödül vaat ettiler. Hiçbir sonuca varamadılar.</span></p>

      <p class="duz-yaz-" xml:lang="tr"><span class="duz-yaz-">Nisan 2002’de Nelson Mandela, Afrika halklarına, bu konuda destek talebiyle seslendi. Bunu, o tarihte Arsenal’de top koşturan Nijeryalı yıldız oyuncu Nwankwo Kanu’nun anadili Yorubaca yaptığı çağrı izledi. Milyonlarca el ilanı, Nijerya’nın dört bir yanına dağıtıldıysa da bir sonuç alınamadı.</span></p>

      <p class="basl-k-3" xml:lang="tr"><span class="bold-yaz-">Nehirler tanrıçasına bir adak</span></p>

      <p class="duz-yaz-" xml:lang="tr"><span class="duz-yaz-">İngiliz polisinin danıştığı, Londra Üniversitesi etnologlarından Afrika dinleri uzmanı Richard Hoskins, turuncu renkte giysiyle nehre atılan çocuğun, Yoruba inanışının nehirler tanrıçası Oshun’a bir adak olduğunu söyledi. Tanrıça’nın kutsal rengi turuncuydu ve ölüm öncesi bir “balawo”, yani geleneksel bir rahip, mutlaka çocuğa özel bir karışım yutturmuş olmalıydı.</span></p>

      <p class="duz-yaz-" xml:lang="tr"><span class="duz-yaz-">Bunun üzerine Âdem’e ikinci bir kez, bu sefer Güney Afrikalı patolog Hendrik Scholtz gözetiminde otopsi yapıldı. Bağırsakların alt kısmında kum ve kille birlikte ufalanmış kemik ve alçı parçacıkları, ayrıca ne olduğu anlaşılamayan bitki kalıntıları ve polenler bulundu. Bu garip karışıma ek olarak ham altın parçalarına da rastlandı.</span></p>

      <p class="duz-yaz-" xml:lang="tr"><span class="duz-yaz-">Topluiğne başı büyüklüğündeki kemik parçacıkları, bu tür örneklere uygulanan DNA analizlerinde 11 Eylül Olayları’yla önemli deneyimler elde etmiş New York Adli Tabipliği’ne gönderildi.</span></p>

      <p class="basl-k-3" xml:lang="tr"><span class="bold-yaz-">Bağırsaktaki kalabar baklası ve polenler</span></p>

      <p class="italik-yaz-" xml:lang="tr"><span class="duz-yaz-">Âdem’in bağırsağındaki garip bitki kalıntısını, Kew Garden Kraliyet Botanik Bahçeleri’nde görevli bir botanikçi inceledi ve kalabar baklasına (</span><span class="italik-yaz-">Physostigma</span> <span class="italik-yaz-">venenosum</span><span class="duz-yaz-">) ait olduğunu bildirdi. Âdem’in bu baklayı ölümünden 48 saat önce yutmuş olabileceği saptandı.</span></p>

      <p class="duz-yaz-" xml:lang="tr"><span class="duz-yaz-">Nijerya’nın güneydoğusundaki bir kentle aynı adı taşıyan bir sarmaşığın meyveleri içerisindeki çok zehirli kalabar baklası, eskiden başta Nijerya, Gabun ve Kamerun gibi ülkelerde zanlılara yedirilir, şayet ölürse, suçluluğu tespit edilmiş olur, ölmezse suçsuz olduğuna kanaat getirilirdi.</span></p>

      <p class="duz-yaz-" xml:lang="tr"><span class="duz-yaz-">Günümüzde, kalabar baklası alkaloidleri, Birleşmiş Milletler’in zehirler listesinde yer alıyor, bitki hükümetler denetiminde yetiştiriliyor ve fizostigmin eldesinde kullanılıyor.</span></p>

      <p class="duz-yaz-" xml:lang="tr"><span class="duz-yaz-">Âdem’in bağırsağındaki polenleriyse, Londra Üniversitesi’nden polen uzmanı Nickolas Branch inceledi. Bunların “botanik parmak izi”nin Kuzeybatı Avrupa ve İngiltere’de yetişen, Afrika’da bulunmayan otlara uyduğunu bildirdi. Böylelikle çocuğun ölmeden en az 3 gün önce İngiltere’ye getirildiği anlaşıldı.</span></p>

      <p class="basl-k-3" xml:lang="tr"><span class="bold-yaz-">Kutsal turuncu renkteki şort</span></p>

      <p class="duz-yaz-" xml:lang="tr"><span class="duz-yaz-">Temmuz 2002’de Glasgow’da, Nijeryalı Joyce Osagiede tutuklandı. Joyce, ritüel cinayetler işleyen Yoruban Tarikatı mensuplarından kaçtığını, kocasının bir “balawo” olduğunu iddia etti. Âdem Soruşturması’nın başlamasından bu yana, Avrupa genelinde, akrabası olabileceği düşüncesiyle, yargıyla karşı karşıya gelen her Afrikalıya DNA analizi yapılıyordu. Joyce Osagiede ile Âdem arasında bir kan akrabalığı bulunamadı. Polis, kadının evinde içi tavuk tüyleri dolu viski şişeleri ve Âdem’in üzerindeki şortla aynı beden, aynı markada turuncu şortlar buldu. Şortlar Almanya’daki bir mağaza zinciri için Çin’de ve sadece 120 tane üretilmişti. Kadının yakınlarını izleyen polis, 2003 yazında Kingsley Ojo adlı başka bir Nijeryalıyı tutukladı. Ojo’nun evinde kara büyü malzemeleri bulundu, ancak hiçbirinde insana ait bir bulaşığa, bu arada Âdem’in DNA’sına rastlanmadı. Aynı tarihlerde, Almanya’nın insan kaçakçılığından aradığı, Joyce Osagiede’nin kocası 37 yaşındaki Nijeryalı Sam Onogigovie, Dublin’de yakalandı. DNA analizi yapıldı. Âdem’in babası ya da yakın bir akrabası değildi. Hemen ardından 21 Nijeryalı kaçak tutuklandı. Yasadışı işlerde çalışan, kimi zaman fahişelikle geçinen bu erkeklerin, Afrika’dan Avrupa’ya büyük çapta insan kaçakçılığı yapan bir örgüt için çalıştıkları ortaya çıktı. Evlerinde “vodu” ayinlerinde kullanılan malzemeler ele geçti. Ancak yapılan incelemelerde Âdem cinayetiyle herhangi bir ilişki saptanamadı.</span></p>

      <p class="basl-k-3" xml:lang="tr"><span class="bold-yaz-">Nehirden çıkan 7 mum</span></p>

      <p class="duz-yaz-" xml:lang="tr"><span class="duz-yaz-">Âdem’in küçük gövdesinin çıkartıldığı Thames Nehri defalarca arandı. Bunlardan birinde, içerisinde beyaz pamuklu bez parçasına sarılı, yarısı yanmış 7 mum olan bir çanta bulundu. Çarşaf üzerinde hâlâ “Adekoye Jo Fola Adeoye” yazısı okunuyordu. Mumlara “Fola Adeoye” sözcükleri kazınmıştı. Bunlar Yorubalılar arasında yaygın olarak kullanılan isimlerdi ve polis, Âdem’le ilgili bir ipucu bulduğu umuduna kapıldı. Ne yazık ki bağlantı kurulamadı. Adeoye, New York’ta yaşıyordu ve mumları Londra’da bulunan ailesi, 11 Eylül 2001 Dünya Ticaret Merkezi yıkımında ölmediği için Celestial Church of Christ Kilisesi’ndeki bir ayinde yakmış, geleneklere uyarak, çarşafa sarmış ve nehre atmıştı.</span></p>

      <p class="basl-k-3" xml:lang="tr"><span class="bold-yaz-">Afrika’dan kaçırılan küçük cadılar</span></p>

      <p class="duz-yaz-" xml:lang="tr"><span class="duz-yaz-">Âdem Soruşturması hâlâ sürüyor. 26 haziran 2005’te Scotland Yard, Victoria Climbie Vakfı’na hazırlattığı raporu açıkladı. Rapor, sadece 2001 yazında, Âdem’le birlikte 299 Afrika ve 1 Karayip kökenli çocuğun kaybolduğunu, her yıl bu sayıya binlercesinin eklendiğini öne sürdü. Bunların arasında, elbette ülkelerine geri dönenler vardı, ancak Afrikalı bazı dini liderlerin, cadı olarak nitelediği çocukların, tıpkı yedi yaşındaki Abidjanlı Victoria Climbie gibi öldürüldüğü iddia edildi.</span></p>

      <p class="duz-yaz-" xml:lang="tr"><span class="duz-yaz-">Raporda, 10 pound karşılığında temin edilen Afrikalı erkek çocukların, köktendinci Hıristiyan tarikatlar tarafından Londra kiliselerinde kurban edildiği yer aldı. Bu iddialar, doğal olarak İngiltere’de yaşayan Afrikalı din adamları ve sayıları 1 milyonu bulan Afrika kökenliler arasında tepkiyle karşılandı. İngiliz polisi ırkçılık ve ayrımcılıkla itham edildi.</span></p>

      <p class="duz-yaz-" xml:lang="tr"><span class="duz-yaz-">Londra’nın ortasındaki ünlü köprüden geçen dikkatli bir yayanın, tesadüfen gördüğü turuncu şortlu, kafasız, kolsuz, bacaksız küçücük siyah gövde, XXI. yüzyılda Avrupa’nın ortasında nehirler tanrıçasına adanarak ölenlerden herhalde sadece biri. Kim olduğu ise hâlâ bilinmiyor. Kamuoyu ve basın olaya karşı ilgisini neredeyse kaybetti. Nijer nehrinden bir İngiliz çocuğun gövdesi çıksaydı, Avrupalıların tepkisi ne olurdu diye merak ediyorum.</span></p>
    </div>
  </div>
</body>
</html>
