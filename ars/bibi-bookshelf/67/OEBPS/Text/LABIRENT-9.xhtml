<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>LABIRENT-9.xhtml</title>
  <link href="../Styles/template.css" rel="stylesheet" type="text/css" />
</head>

<body>
  <div id="labirent">
    <div class="generated-style">
      <h1 class="bolum-ad-" id="toc-anchor" xml:lang="tr"><span class="bolum-ad-">Görür Görmez “Şıp” Diye Tanıyanlar</span></h1>

      <p class="al-nt-aa" xml:lang="tr"><span class="dar-paragraf-bold">25 temmuzunda, Konya-Karaman anayoluna çıkmakta olan otomobilin önünü kesen arabaya koşulmuş atla ilgili haberi hatırlıyor musunuz?</span></p>

      <p class="duz-yaz-ilk-paragraf-2" xml:lang="tr"><span class="duz-yaz-">Hani, otomobildeki genç Gürcü bayan, erkek arkadaşlarından birini öldüren, diğerini kaçarken sırtından vuranları tarif edememişti de, far ışığında gördüğü halde “Atın rengini net olarak hatırlıyorum. Nerede görsem tanırım, adamlar da pis kokuyordu” deyince, pek çok at arabasının bulunduğu Yeni Mahalle, Tatlıcak Mahallesi, Sedirler Caddesi ve Aslım Çöplüğü civarındaki evlere operasyon yapılmış, eşkale uyan beş at ve araba bulunmuştu. Polis, olay yerindeki bir çift arkasına basılmış, sivri burunlu erkek ayakkabısını, bu beş evden birinin kapısını açan hanıma göstermiş, “A, eşimin ayakkabıları. Nereden buldunuz?” demesi üzerine, 48 saat içinde, biri hırsızlıktan, diğeri yağma, yol kesme, adam kaldırma, cebren ırza geçme suçlarından sabıkalı iki arkadaşı tutuklamıştı. Konya Emniyeti’nin elindeki deliller, elbette sadece alnı beyaz lekeli atla, burnu sivri ayakkabıları tanıyanların görgü tanıklığı değildi. Ama bu bilgiler sayesinde soruşturmayı doğru yönlendirebildiler ve failleri yakalayabildiler. Suçluyu görünce hatırlayanlar çok olur da, at hatırlayanına daha önce hiç rastlamamıştım. Neyse, anlatmak istediğim, “görünce şıp diye tanıyanlar” değil, “şıp diye tanıdığını zannedenler” ve bunun yol açtıkları hakkında.</span></p>

      <p class="basl-k-3" xml:lang="tr"><span class="bold-yaz-">İnsan yüzünü hatırlamak</span></p>

      <p class="duz-yaz-" xml:lang="tr"><span class="duz-yaz-">Kendilerine saldıran at arabacılarını değil de, atı tanıyan genç kadını hatırlamamış olabilirsiniz ama, 5 ocak 2005 akşamı İstanbul, Okmeydanı’nda bıçak tehdidiyle tecavüze uğradığı söylenen hemşirenin, kibrit ışığında gördüğü saldırganın robot resmini çizdirebildiği, sokaklarda yatıp kalkan bir berduşun da, bu resme benzerlik nedeniyle tutuklandığı haberlerini belki unutmamışsınızdır. Alınan sperm ve kan örneklerinin DNA analizleri, hemşirenin üzerindekileri tutmayınca, üç güne kalmadan “pardon” denmişti.</span></p>

      <p class="duz-yaz-" xml:lang="tr"><span class="duz-yaz-">Ünlü işadamını Eyüp Sultan Mezarlığı’nda öldürmekten tutuklanan küçük çocuğun da şanssızlığı, görgü tanıklarının onu işaret etmesiydi. Küçüğün suçu kabullendiği ve akıl hastası olduğu bile söylendi. Neyse ki kısa zamanda katil olmadığı ortaya çıktı, ona da “pardon” dendi, okuluna döndü ve sınıfını takdirnameyle geçti.</span></p>

      <p class="basl-k-3" xml:lang="tr"><span class="bold-yaz-">Küçük bir deney</span></p>

      <p class="duz-yaz-" xml:lang="tr"><span class="duz-yaz-">Polis, savcı ve psikologların çoğunlukta olduğu, “Ceza ve Hukuk Davalarında Bilimsel Deliller” adlı lisansüstü dersimde, görgü tanıklığına hangi koşullarda güvenilebileceğine bir örnek olarak, her yıl şu basit deneyi yaparım. Bambaşka bir konu hakkında konuşurken, derslik kapısı açılır ve içeriye Adli Tıp Enstitüsü çalışanlarından biri girer, yanımdaki masanın üzerinden bir kitap alıp, bana bir kâğıt verir, sandalye üzerindeki çantayı alır. Bu arada ben konuşmamı kesmem, o da hiç sesini çıkartmaz ve girdiği yoldan aynen dışarı çıkar. 15 dakika sonra öğrencilerime, ders sırasında olağandışı bir durumu fark edip etmediklerini sorarım. Hemen her zaman, öğrencilerin sadece bir bölümü içeriye birisinin girdiğini hatırlar. Bir kâğıda, birbirleriyle konuşmadan, gördükleri kişiyi tarif etmelerini isterim. İnanın, hiçbiri tam olarak tarif edemez. Hatta etekli olana pantolonlu, sarışın olana esmer diyen bile olur.</span></p>

      <p class="basl-k-3" xml:lang="tr"><span class="bold-yaz-">Başka şeyler hatırlamak</span></p>

      <p class="duz-yaz-" xml:lang="tr"><span class="duz-yaz-">Tabii bir de başka başka şeyleri görüp, unutmayanlar var. Örneğin mağdur, emniyette talimatla pantolonları indirilen 4 şüpheliden birini, “Saldırganın cinsel organı küçüktü. O kişi bu kişi” diyerek teşhis etmişti. Tutuklanan kişi, DNA testi yapılıp, o olmadığı anlaşılıncaya kadar, tam 82 gün cezaevinde kalmıştı.</span></p>

      <p class="duz-yaz-" xml:lang="tr"><span class="duz-yaz-">İnsanların görgü tanıklığına dayalı olarak haksız yere suçlanması, bir süre sonra hata yapıldığının anlaşılması kabul edilemez. Kişinin üzerinde oluşturulan yıkımın telafisi nasıl mümkün olabilir? Neyse ki, yukarıdaki örneklerde, hatadan hızla dönülmüştür. Ya haksız yere on yıllarını cezaevlerinde geçirenlere ne demeli? İşte size ders alınması gereken birkaç olay.</span></p>

      <p class="basl-k-3" xml:lang="tr"><span class="bold-yaz-">Delil 18 yıl korundu, serbest kaldı</span></p>

      <p class="duz-yaz-" xml:lang="tr"><span class="duz-yaz-">29 temmuz 1985 günü Steven Avery, önce ailesiyle birlikte alışverişe çıktı, sonra babasının inşaatında çalıştı, akşama kadar da ailesi ve 5 çocuğuyla kentin değişik yerlerinde dolaştı.</span></p>

      <p class="duz-yaz-" xml:lang="tr"><span class="duz-yaz-">Aynı gün akşamüstü, sahilde genç bir kadın acımasızca dövüldü, ırzına geçildi, neredeyse ölüyordu. Muayenesinde sperm bulunamadı. Tırnakları arasından doku alındı, cinsel organı üzerinde bir erkek kılı görüldü. O tarihte teknik olanaksızlıklar nedeniyle doku ve kılda bir araştırma yapılamadı, ancak delil olarak muhafaza edildi. Tedavi edildikten sonra polis kadına birçok fotoğraf gösterdi ve aralarında saldırganın bulunup bulunmadığını sordu. Kadın birini teşhis etti. Bu Steven Avery’ydi.</span></p>

      <p class="duz-yaz-" xml:lang="tr"><span class="duz-yaz-">Tutuklanan Avery’nin üzerinde bulunan bir saç telinin mikroskopla yapılan incelemesinde –o tarihte daha DNA analizleri yoktu– saldırıya uğrayan kadına ait olduğu bildirildi. 16 kişi o gün Steven’la birlikte olduğuna ve saldırgan olamayacağına dair tanıklık ettiyse de Avery 1986 mayısında, bir tek tanık ve tam yapılamamış bir saç teli analiziyle 32 yıla mahkûm oldu.</span></p>

      <p class="duz-yaz-" xml:lang="tr"><span class="duz-yaz-">Israrla sürdürdüğü talebi üzerine, 10 yıl sonra, mağdurun tırnakları arasında bulunan dokudan DNA analizi yapıldı. Başka birine ait DNA özellikleri saptandı. Ancak bu veri davanın yeniden görülmesi için yeterli bulunmadı.</span></p>

      <p class="duz-yaz-" xml:lang="tr"><span class="duz-yaz-">2003 yılında, kadının üzerindeki kılın DNA analizi yapıldı. Avery’ye ait olmadığı anlaşıldı. Ulusal DNA Veri Bankası tarandı ve ırza geçme suçları nedeniyle 60 yıllık mahkûmiyetini çekmekte olan Gregory Allen adlı bir kişiye ait olduğu ortaya çıktı.</span></p>

      <p class="duz-yaz-" xml:lang="tr"><span class="duz-yaz-">11 eylül 2003 günü, Steven Avery, 18 yılını geçirdiği Stanley Cezaevi’nden özgür bir insan olarak çıktı. Saldırıya uğrayan kadının üzerindeki kıl 18 yıl muhafaza edilmemiş olsaydı, 14 yıl daha yatacaktı.</span></p>

      <p class="basl-k-3" xml:lang="tr"><span class="bold-yaz-">Delil üretildi, 20 yıl yattı</span></p>

      <p class="duz-yaz-" xml:lang="tr"><span class="duz-yaz-">Temmuz 1982’de genç bir kadın, işten eve döndü, yatak odasına girdi, elbise dolabından dışarı fırlayan birinin saldırısına uğradı. Dövüldü ve ırzına geçildi. Saldırgan kaçtıktan hemen sonra kadının eşi eve geldi, polise haber verdi. Yatak odasında bir pantolon, pipo, dairenin anahtarına benzer bir anahtar, çarşaf üzerinde bir leke bulundu. Kadın, adamın zenci, çok koyu tenli ve kısa saçlı birisi olduğunu hatırladı, hastaneye götürüldü, muayene edildi, üzerinden deliller toplandı.</span></p>

      <p class="duz-yaz-" xml:lang="tr"><span class="duz-yaz-">Kadın ve üç komşusu kendilerine gösterilen fotoğraflar arasından Bernard Webster adlı bir zenciyi teşhis ettiler. Webster, üç başka zenci arasına yerleştirilerek kadınlara gösterildi. Yine tanıdılar. Webster tutuklandı, henüz 18 yaşındaydı.</span></p>

      <p class="duz-yaz-" xml:lang="tr"><span class="duz-yaz-">1982 yılında DNA analizi henüz bilinmiyor, kan grupları araştırılıyordu. Kadının kan grubu “B”, kocanın “0”, Webster’inki “A”ydı. Baltimor Polis Kriminal Laboratuvarı uzmanı Concepcion Bacasnot, çarşaf üzerindeki lekede “A” ve “B” antijenleri buldu ve bunu kadın ile Webster’ın vücut sıvılarının bir karışımı olarak yorumladı. Lekenin, AB grubu bir erkeğe ait olabileceğinden ise hiç söz etmedi.</span></p>

      <p class="duz-yaz-" xml:lang="tr"><span class="duz-yaz-">Mahkeme Webster’in suçu işlediğine karar verdi ve 30 yıla mahkûm etti. Webster yıllar boyunca suçsuz olduğunu tekrarladı, DNA analizi istedi.</span></p>

      <p class="duz-yaz-" xml:lang="tr"><span class="duz-yaz-">2001 yılında mağdurun muayene edildiği hastanede muhafaza edilen 3 adet vajinal yayma preparatında DNA analizi yapılmasına karar verildi.</span></p>

      <p class="duz-yaz-" xml:lang="tr"><span class="duz-yaz-">Örneklerde ne kadının, ne de Webster’ın DNA’sı vardı. Maryland Eyaleti DNA Bankası tarandı ve gerçek saldırganın Darren Powell olduğu anlaşıldı.</span></p>

      <p class="duz-yaz-" xml:lang="tr"><span class="duz-yaz-">2004 başında Baltimor polisi, lekeyi inceleyen uzmanın başkaca hataları olabileceğinden hareketle, imzası bulunan 480 rapora ait bütün örneklerde DNA analizi yapmaya başladı.</span></p>

      <p class="basl-k-3" xml:lang="tr"><span class="bold-yaz-">”Gördüm” ve “yaptım” yetmez</span></p>

      <p class="duz-yaz-" xml:lang="tr"><span class="duz-yaz-">”Gördüm” ya da “yaptım” diyen çok olur. Önemli olan bunları bilimsel delillerle desteklemektir.</span></p>

      <p class="duz-yaz-" xml:lang="tr"><span class="duz-yaz-">10 ekim 1994’te, Selimiye Camii yanındaki Zehrimar Mezarlığı’nda, tecavüz edilmiş ve iple boğularak öldürülmüş olarak bulunan üniversite araştırma görevlisi ile ilgili cinayet davası, bu duruma iyi bir örnektir.</span></p>

      <p class="duz-yaz-" xml:lang="tr"><span class="duz-yaz-">Hırsızlık ve teşhircilikten sabıkalı cinayet zanlısı marangoz, suçun tüm ayrıntılarını anlatınca, başkaca bir delil aranmaksızın ömür boyu hapse mahkûm edilmişti. Yıllar sonra, otopsi sırasında alınan ve saldırganın sperm hücrelerini içeren örneklerin, Edirne Tıp Fakültesi’nde korunduğu anlaşıldı. DNA analizi yapıldı ve spermlerin marangoza ait olmadığı ortaya çıktı. Halbuki bu inceleme, çok daha önce yapılabilirdi. Böylelikle ne marangoz yıllarca cezaevinde kalmış olur ne de ölenin DNA profilini belirlemek amacıyla, Hacıumur Kabristanı’ndaki mezarı 10 yıl sonra açılarak kemik ve diş örnekleri alınırdı.</span></p>

      <p class="duz-yaz-" xml:lang="tr"><span class="duz-yaz-">Ayrıca olayda birden fazla saldırgan olabilirdi. Bilimsel delillerle bu çok önemli konuya cevap aramak da mümkündü.</span></p>

      <p class="basl-k-3" xml:lang="tr"><span class="bold-yaz-">Tanıklığa güvenmek için ne yapmalı?</span></p>

      <p class="duz-yaz-" xml:lang="tr"><span class="duz-yaz-">Tanıklığın değeri tartışılamaz. Unutmamak gerekir ki, İncil’de Hz. İsa’nın nasıl geldiğini, neler yaptığını anlatanlar, görgü tanıklarının tanıklıklarına dayanmışlardır.</span></p>

      <p class="duz-yaz-" xml:lang="tr"><span class="duz-yaz-">Kimi zaman işlenen bir suçla ilgili olarak da, elde sadece bir ya da birkaç tanık bulunur. Bu durumda önemli olan, soruşturmayı yürütenlerin tanıklığa hangi koşullarda ve ne dereceye kadar güvenebileceğini bilmeleri ve güvenilir bir tanıklık için gerekli önlemleri almalarıdır.</span></p>

      <p class="duz-yaz-" xml:lang="tr"><span class="duz-yaz-">Pek çok şey hatırlanır. Saldırganın silahı hangi eliyle tuttuğu, otomobilin rengi ya da konuşulanların içeriği gibi. Eksik ya da yanlış bir bilgi, sadece soruşturmayı yanlış yönlendirip vakit kaybettireceğinden, kanaatimce çok büyük zararlara yol açmaz.</span></p>

      <p class="duz-yaz-" xml:lang="tr"><span class="duz-yaz-">Ama görgü tanıklığı ile kişilerin robot resimlerinin çizilmesi ve daha sonra fotoğraflar veya yan yana dizilmiş kişiler arasından teşhis edilmesi hatalı olduğunda, suçsuz bir kişiyi yıllarca hapsetmek mümkündür.</span></p>

      <p class="duz-yaz-" xml:lang="tr"><span class="duz-yaz-">Teşhis, “gördüm” diyenin kişisel özelliklerinden başlayarak, suçun niteliğine, saldırganın elinde silah bulunup bulunmadığına, gösterilen fotoğraf ya da kişilerin sayısına, aralarında gerçek failin bulunup bulunmadığına ve gösterilme süresi ve tekniğine varıncaya kadar sayısız parametreden etkilenir.</span></p>

      <p class="duz-yaz-" xml:lang="tr"><span class="duz-yaz-">Bazı ülkelerde tanık ifadelerini almanın ya da fotoğraf ve yan yana sıralanmış kişiler arasından teşhisin artık standartları var. Çok sayıdaki bilimsel araştırmaya dayanan bu standartlara uyulmadığı takdirde, mahkemeler aktarılanlara itibar etmiyor.</span></p>

      <p class="duz-yaz-" xml:lang="tr"><span class="duz-yaz-">Umarım, en kısa zamanda ülkemizde de benzeri standartlar geliştirilir ve yurdun her köşesinde aynen uygulanır.</span></p>
    </div>
  </div>
</body>
</html>
