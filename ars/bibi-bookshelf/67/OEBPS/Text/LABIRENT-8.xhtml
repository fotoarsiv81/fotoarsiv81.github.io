<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>LABIRENT-8.xhtml</title>
  <link href="../Styles/template.css" rel="stylesheet" type="text/css" />
</head>

<body>
  <div id="labirent">
    <div class="generated-style">
      <h1 class="bolum-ad-" id="toc-anchor" xml:lang="tr"><span class="bolum-ad-">Dopingde Can Pazarı</span></h1>

      <p class="al-nt-aa" xml:lang="tr"><span class="dar-paragraf-bold">Beş yıl sonra sizi öldüreceğini bilseniz, bu süre içinde gireceğiniz bütün yarışları kazandıracak, üstelik doping kontrollerinde bulunmayacak bir maddeyi kullanır mıydınız?</span></p>

      <p class="duz-yaz-ilk-paragraf-2" xml:lang="tr"><span class="duz-yaz-">Bu soruyu 1992 yılında Goldman ve Klatz, dünya çapında derece sahibi 198 sporcuya sordular ve 103’ünden “Evet” cevabı aldılar. Dayanıklılık, performans, fizik görünüm, şöhret ve para uğruna canını vermeye razı insanlar olduğu sürece, bedenler üzerinde oynanan oyunlar, erkeklik hormonu, anabolik steroid, kan dopingi, eritropoietin, büyüme hormonu, gen dopingi gibi madde ve yöntemlerle alabildiğine sürecek. Bir de farkında olmadan dopinglenenler var. Hatta dopingin hükümetler eliyle sistematik biçimde uygulandığı örnekler bile yaşandı.</span></p>

      <p class="duz-yaz-" xml:lang="tr"><span class="duz-yaz-">Nüfusu 17 milyonu ancak bulan Doğu Almanya, 1972 Münih Olimpiyatları’nda 20 altın madalya aldı. Bu sayıyı 4 yıl sonra Montreal’de ikiye katladı. Bu başarı, komünist rejimin sporcuya verdiği değer ve desteğin kanıtı olarak kullanıldı.</span></p>

      <p class="duz-yaz-" xml:lang="tr"><span class="duz-yaz-">Berlin Duvarı’nın 1989’da yıkılmasıyla birlikte, altın madalyalı yüzücüler Kornelia Ender ve Barbara Krause konuştu. 13 yaşından beri kendilerine, vitamin adı altında bir anabolik steroid olan Oral-Turinabol verildiğini ve erkeklik hormonu testosteron iğneleri yapıldığını söylediler. Bunu, çorap söküğü gibi başkaları izledi.</span></p>

      <p class="duz-yaz-" xml:lang="tr"><span class="duz-yaz-">70’lerde ve 80’lerde, yaklaşık 10 000 Doğu Alman sporcunun “mavi bakla” denen Oral-Turinabol kullandığı ortaya çıktı.</span></p>

      <p class="duz-yaz-" xml:lang="tr"><span class="duz-yaz-">Gülleci Heidi Krieger’in önce sesi kalınlaştı, vücudunda kıllar çıkmaya başladı, nihayet 98’de cinsiyet değiştirerek erkek oldu ve adını Andreas olarak değiştirdi. Halen Avrupa genelinde verilen tek antidoping ödülü onun adını taşıyor.</span></p>

      <p class="duz-yaz-" xml:lang="tr"><span class="duz-yaz-">Karaciğer kanseri, organ kusurları, psikolojik hastalıklar, hormonal değişiklikler ve kısırlık nedeniyle mağdur olan 160 Doğu Alman sporcu, geçen yaz mavi baklayı imal eden Jenapharm ilaç fabrikasına karşı tazminat davası açtı. Jenapharm, o dönem hükümetinin, ilacın yan etkilerinden haberdar olduğunu öne sürüyor.</span></p>

      <p class="basl-k-3" xml:lang="tr"><span class="bold-yaz-">Doping kontolü ilkokuldan başlasın</span></p>

      <p class="duz-yaz-" xml:lang="tr"><span class="duz-yaz-">Steroid ya da başka doping maddelerinden zarar görenlerin sayısı pek çok. Bir İngiliz doktorun vitamin diyerek verdiği steroidi, yıllar boyu kullanmak zorunda kalan Amerikalı ağır sıklet boksörü Robert Hazelton, 12 nisan 2005’te Amerikan Temsilciler Meclisi’nde konuştu ve doping kontrol yasalarının sertleşmesini, ilkokullardan başlayarak kontrol yapılmasını talep etti. Hazelton, tekerlekli sandalyeye bağlı, çünkü birbiri ardına geçirdiği 49 ameliyatla, her iki bacağı, parmaklarından başlayarak, kalçalarına kadar azar azar kesilmiş.</span></p>

      <p class="duz-yaz-" xml:lang="tr"><span class="duz-yaz-">Doping yasalarını elden geçiren pek çok ülke var. Örneğin İspanya, doping maddesi satan, veren ve kullanana 6 ay ila 2 yıl arasında hapis cezası getirmeye çalışıyor. Kendisine doping maddesi verenin adını bildirenin cezası azaltılacak. Dopinge karışan kulüpler kapatılacak ve yeni oluşturulan İspanyol Dopingle Mücadele Ajansı, ülke genelinde dopingin önlenmesi, denetimi ve soruşturmasından sorumlu olacak.</span></p>

      <p class="duz-yaz-ilk-paragraf-2" xml:lang="tr"><span class="duz-yaz-">Bilinçli biçimde uygulanan dopingin yaygınlığı, isim sorulmaksızın yapılan anketlerle anlaşılır. Örneğin İtalyanlar, bu teknikle ülkelerinde büyük bölümü amatör, yarım milyon sporcunun doping yaptığını hesaplamışlar. Spor salonlarına giden 200 000 Alman’ın düzenli biçimde anabolik steroid kullandığı biliniyor.</span></p>

      <p class="basl-k-3" xml:lang="tr"><span class="bold-yaz-">Türkiye’de kaç kişi dopingli</span></p>

      <p class="duz-yaz-" xml:lang="tr"><span class="duz-yaz-">Türkiye’de böyle çalışmaların sayısı az olmakla birlikte, Cumhuriyet Üniversitesi Tıp Fakültesi Halk Sağlığı’ndan Dr. Levent Özdemir ile arkadaşlarının,</span> <span class="italik-yaz-">Journal of Sports</span> <span class="italik-yaz-">Science and Medicine</span> <span class="duz-yaz-">(Spor Bilimi ve Tıbbı) dergisinde, 2005 yılında yayımladıkları araştırma ciddi ipuçları veriyor.</span></p>

      <p class="duz-yaz-" xml:lang="tr"><span class="duz-yaz-">Sivas’ta yaşayan 2 280 lisanslı sporcudan rastlantısal olarak seçtikleri ve 89’u milli olan 433 sporcuya uyguladıkları ankete göre, sporcuların yüzde 14,5’i, doping ve performans artırıcı madde kullanıyor.</span></p>

      <p class="duz-yaz-" xml:lang="tr"><span class="duz-yaz-">Ülkemizde 1,5 milyon kadar lisanslı sporcu, amatör ve profesyonel liglerde 180 000 yakın futbolcu ve 385 000 dolayında lisanslı öğrenci var. Eğer Sivas’taki verilerden yola çıkarsak, ülke genelinde, sadece bu sayılan gruplar arasında bile, 250 000-300 000 kişinin, Dünya Anti-Doping Ajansı WADA’nın 2005 listesine giren bir madde kullandığı varsayılabilir.</span></p>

      <p class="duz-yaz-" xml:lang="tr"><span class="duz-yaz-">Elbette bu hesap yanlış. Çünkü Sivas değerleri, ülkenin bütününe genellenemez. Tıpkı uyuşturucu madde kullanımında olduğu gibi, doping de sosyal, kültürel, ekonomik pek çok faktöre bağlı, ayrıca yapılan spor branşı ve rekabetin derecesiyle de yakından ilgili. Gerçek sayılara ulaşabilmek için daha fazla araştırma gerekiyor.</span></p>

      <p class="basl-k-3" xml:lang="tr"><span class="bold-yaz-">Galatasaray 5 - Neuchatel 0</span></p>

      <p class="duz-yaz-" xml:lang="tr"><span class="duz-yaz-">Galatasaray’ın, 1988 sonbaharında Şampiyon Kulüpler Kupası’nda İsviçre takımı Neuchatel Xamax’la oynadığı efsanevi maçı futbolseverler unutmuyordur. Benim ise, unutmam hiç mümkün değil. Çünkü o maçı, Ali Sami Yen’in saha kenarından seyrettim.</span></p>

      <p class="duz-yaz-" xml:lang="tr"><span class="duz-yaz-">Galatasaray, ekim ayı içinde İsviçre’de Neuchatel Xamax’a 3-0 yenilmişti. Mustafa Denizli “Biz bunlara İstanbul’da 5 atarız” diyorsa da, kimse inanmıyordu.</span></p>

      <p class="duz-yaz-" xml:lang="tr"><span class="duz-yaz-">UEFA’nın İstanbul’da doping kontrolü isteyeceği lafı dolaşıyordu. O tarihte bir doping kontrol laboratuvarımız yoktu. Futbol Federasyonu beni aradı. Adli Tıp Kurumu’nda, doping listesindeki maddelerin birçoğunu, canlıların ve ölülerin örneklerinde zaten arıyorduk.</span></p>

      <p class="duz-yaz-" xml:lang="tr"><span class="duz-yaz-">15 kişilik bir ekip ve usulüne uygun idrar alabilecek her türlü düzenekle stada gittik. Soyunma odalarına yakın bir mahalde istasyon kurduk. Stattaki uğultu, kulakları sağır edecek boyuttaydı. Futbolculardan önce, merdivenlerden birbiri ardına beyaz gömlekli kadın ve erkeklerin çıktığını gören seyirci, birdenbire “Hastane... Hastane...” diye tezahürata başladı. Maç boyunca da ara ara tekrarladı.</span></p>

      <p class="duz-yaz-" xml:lang="tr"><span class="duz-yaz-">Galatasaray, Neuchatel’i 5-0 yendi. UEFA da doping kontrolü istemedi.</span></p>

      <p class="duz-yaz-" xml:lang="tr"><span class="duz-yaz-">Daha sonraki bir dönemde, Atıcılık ve Avcılık Federasyonu Başkanı Metin Sertoğlu’nun başvurusu üzerine, İstanbul’daki uluslararası bir Trap ve Skeet Şampiyonası’nda doping kontrolü yaptık.</span></p>

      <p class="duz-yaz-" xml:lang="tr"><span class="duz-yaz-">Türkiye Doping Kontrol Merkezi’nin kurulması için yıllar geçti. Nihayet 2001’de, Hacettepe Üniversitesi ile Gençlik ve Spor Genel Müdürlüğü arasında yapılan bir protokolle resmen kuruldu. Halen WADA akreditasyonu bulunan 18 Avrupa laboratuvarından biridir ve ülkemizin doping analizlerini yapmaya yetkilidir.</span></p>

      <p class="basl-k-3" xml:lang="tr"><span class="bold-yaz-">Doping piyasasında Türkler</span></p>

      <p class="duz-yaz-" xml:lang="tr"><span class="duz-yaz-">60’lardan beri, uyuşturucu dağıtım ağlarının aynı zamanda doping maddeleri karaborsasını da kontrol ettiğine ilişkin duyumlar alınır. Bunun ilk somut kanıtı, İtalyan jandarmasının 1997’de ülkenin kuzeyindeki spor salonlarına karşı yürüttüğü operasyonlarda ele geçti. Tutuklanan 54 kişinin, öğrencilere bir yandan kas geliştirici hormon, diğer yandan uyuşturucu temin ettiği anlaşıldı.</span></p>

      <p class="duz-yaz-" xml:lang="tr"><span class="duz-yaz-">Aralık 2000’de, İtalya’da 6 vücut geliştiricinin ölümüyle birlikte başlayan Bologna Operasyonu, olayın boyutunu gözler önüne serdi. 119 spor salonuna düzenlenen baskınlarla piyasa değeri 5 milyon euro’yu bulan 101 farklı doping maddesi ele geçti. Sporcudan polise, hemşireden banka müdürüne 287 satıcı tutuklandı. Bunlardan 41’inin, 8 farklı Avrupa ülkesinin vatandaşı olduğu ve uyuşturucu ticaretinin yanı sıra doping maddelerini de pazarladıkları ortaya çıktı.</span></p>

      <p class="duz-yaz-" xml:lang="tr"><span class="duz-yaz-">Bu tarihten sonra güvenlik birimleri, ele geçen tablet, toz, ampul gibi örneklerde sadece uluslararası sözleşmelerle denetlenen uyuşturucuları değil, anabolik steroid, büyüme hormonu, eritropoietin gibi yaygın biçimde kullanılan doping maddelerini de aramaya başladılar.</span></p>

      <p class="duz-yaz-" xml:lang="tr"><span class="duz-yaz-">Benzer şekilde, ellerinde fazla miktarda doping maddesi bulunduranlar, bir de uyuşturucu ticareti açısından sorgulanıyor. Europol verilerine göre, doping maddesi operasyonları kapsamında, önceki yıl Avrupa’nın değişik ülkelerindeki laboratuvar, ev ve depolarda el konan maddelerin, ağırlıkça yüzde 18’i eroin ve kokaindi.</span></p>

      <p class="duz-yaz-" xml:lang="tr"><span class="duz-yaz-">Avrupa polisi şimdilik, piyasaya yasadışı yollarla sürülen doping maddelerinin sadece binde 5’ini yakalayabiliyor. Bu çerçevede en sert mücadeleyi veren İsveç polisi, yakaladığı doping maddelerinin, değişik Avrupa ülkelerinin yanı sıra Türkiye, Mısır ve Tayland menşeili olduğunu ileri sürüyor. Uyuşturucu kaçakçılığında Türklerin rolü malum, anlaşılan o ki, buna bir de doping maddeleri ekleniyor.</span></p>

      <p class="basl-k-3" xml:lang="tr"><span class="bold-yaz-">EPO savaşları</span></p>

      <p class="duz-yaz-" xml:lang="tr"><span class="duz-yaz-">Eritropoietin, ya da kısaca EPO, böbreklerce sentezlenen ve kemik iliğinin daha fazla alyuvarlar yapmasını sağlayan bir hormondur. Dışarıdan EPO alınırsa, alyuvarların sayısı, dolayısıyla dokulara taşınan oksijen miktarı artar. Oksijen demek, enerji ve dayanıklılık demektir, bu nedenle EPO kullanmak dopinge girer.</span></p>

      <p class="duz-yaz-" xml:lang="tr"><span class="duz-yaz-">Doğal EPO’yla, dışarıdan alınan EPO’nun elektrik yükleri birbirinden farklıdır. 2000 yılında, Fransız Châtenay-Malabry Ulusal Anti-doping Laboratuvarı, idrarda yan yana bulunan bu iki EPO’yu izoelektrik odaklama tekniğiyle ayırmayı başardı.</span></p>

      <p class="duz-yaz-" xml:lang="tr"><span class="duz-yaz-">Ancak 2005 yazında, Fransızların geliştirdiği yöntemle elde edilen EPO sonuçları yüzünden ortalık öylesine birbirine girdi ki, WADA, eylül sonuna doğru, konuya açıklık getirmeye çalışan bir bildiri yayınladı.</span></p>

      <p class="duz-yaz-" xml:lang="tr"><span class="duz-yaz-">EPO’a Türk sporcuların idrarlarında da rastlandığından, konu bizce ayrı bir önem taşıyor.</span></p>

      <p class="duz-yaz-" xml:lang="tr"><span class="duz-yaz-">1 eylül 2004’te Knokke Triatlonu’nu kazanan Belçikalı atlet Rutger Beke’in idrarında EPO saptandı. Israrla doping yapmadığını tekrarlayan Beke, çareyi dünyanın bu alanda önde gelen bilim adamlarından yardım istemekte buldu. Araştırmacılar 10 ay sonra, Beke’in ağır fiziksel etkinlikten sonra idrarıyla alfa 1-antikimotripsin (Alfa1-ACT) adlı proteini attığını, bunun da izoelektrik odaklama tekniğiye yapılan analizde, dışarıdan alınan EPO’a benzemesi nedeniyle yanlışlığa neden olduğunu açıkladılar. Uzun incelemelerden sonra, Beke’in cezası kaldırıldı. Beke de, WADA’nın yanı sıra, Gent ve Köln Laboratuvarlarına karşı tazminat davası açtı.</span></p>

      <p class="duz-yaz-" xml:lang="tr"><span class="duz-yaz-">İspanyol Virginia Berasategui Luna ve Iban Rodriguez Martinez, idrarlarında EPO bulunduğundan ceza alan başka iki triatloncu. Ancak her ikisinin de tıpkı Beke gibi, aşırı egzersiz sonunda idrarlarında alfa1-ACT çıkıyor ve her ikisinin de cezaları kaldırıldı.</span></p>

      <p class="basl-k-3" xml:lang="tr"><span class="bold-yaz-">Lance Armstrong EPO’lu muydu?</span></p>

      <p class="duz-yaz-" xml:lang="tr"><span class="duz-yaz-">Doping kontrollerinde “A” ve “B” diye işaretleyerek iki ayrı kaba idrar alınır ve mühürlenir. “A” örneği pozitif çıkarsa, “B” örneği bir başka laboratuvarda yeniden incelenir. Fransız Ulusal Anti-doping Laboratuvarı, geçen yılın sonlarına doğru, eski yarışmalardan arta kalan ve -20 derecede muhafaza edilmiş “B” örneklerini yeniden incelemeye başladı. Günlük spor gazetesi</span> <span class="italik-yaz-">L’Equipe</span><span class="duz-yaz-">, her nasılsa sonuçları ele geçirdi ve 23 ağustos 2005’te, Fransa Bisiklet Turu’nu 7 kez üst üste kazanmış Amerikalı Lance Armstrong’un, 1999 Fransa Turu’nda EPO dopingi yaptığını birinci sayfadan duyurdu.</span></p>

      <p class="duz-yaz-" xml:lang="tr"><span class="duz-yaz-">Dondurulmuş örneklerde EPO çalışılıp çalışılamayacağı, Fransız, Alman ve Kanada ulusal laboratuvarlarını birbirine düşürdü. Pozitif sonuca, Armstrong’un 1996’dan beri gördüğü testis kanseri tedavisinin yol açabileceği de ileri sürülünce, işin içinden çıkılamadı.</span></p>

      <p class="duz-yaz-" xml:lang="tr"><span class="duz-yaz-">Bütün bunlara ek olarak, bir de 1964 Kış Olimpiyatları’nın 2 altınlı Finli kayakçısı Eero Mantyranta gibi, DNA’sındaki mutasyon sayesinde normalin üzerinde EPO sentezleyen kişilerin de olabileceği ve yakın bir gelecekte gen dopingi ile EPO’su fazla süper atletlerin ortaya çıkacağı anlaşıldığından, bazıları doping kontrolünden öylesine sıkıldı ki, bundan böyle dopingli ve dopingsiz sporcuların ayrı ayrı yarıştığı iki ayrı olimpiyat düzenlenmesini teklif edenler bile oldu.</span></p>
    </div>
  </div>
</body>
</html>
