<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>LABIRENT-18.xhtml</title>
  <link href="../Styles/template.css" rel="stylesheet" type="text/css" />
</head>

<body>
  <div id="labirent">
    <div class="generated-style">
      <h1 class="bolum-ad-" id="toc-anchor" xml:lang="tr"><span class="bolum-ad-">Karanlık Ruhlar Arasında Küçük Bir Gezinti</span></h1>

      <p class="al-nt-aa" xml:lang="tr"><span class="dar-paragraf-bold">11 haziran 1981 akşamı, Issei Sagawa, Japon geleneklerine göre döşenmiş Paris’teki dairesinde, teybin sesini açtı.</span></p>

      <p class="al-nt-aa" xml:lang="tr"><span class="dar-paragraf-bold">Almanca şiir okuyan bir kadın sesi duyuldu. Halının üzerine bağdaş kurdu. Önündeki cam tabaktan aldığı şeyi yavaşça ağzına götürdü. Uzun uzun çiğnedi, “Mısıryağı damlatılmış, ton balıklı suşi tadında” diye geçirdi içinden. Dinlediği, Sorbonne Üniversitesi doktora öğrencisi, Hollanda asıllı Renee Hartevelt’in sesiydi. Yediği de onun sol göğsü.</span></p>

      <p class="duz-yaz-ilk-paragraf-2" xml:lang="tr"><span class="duz-yaz-">Hafta içi, karanlık bastığında Boulogne Ormanı pek kalabalık olmaz. Issei Sagawa iki valizle taksiden indiğinde, kendisini gören olmadı. İçindekileri, küçük köprüden suya atmaya niyetliydi. Az ötede kendisine doğru birilerinin gelmekte olduğunu sandı, vazgeçti, eve döndü.</span></p>

      <p class="duz-yaz-" xml:lang="tr"><span class="duz-yaz-">Ertesi gün, oradan geçmekte olan bir adam, sanki kapağı açık gibi duran iki valiz gördüğünde öğleden sonra 3 olmak üzereydi. Merak edip yaklaştı. Bir kadın kolu dışarı sarkmıştı. Birkaç saat sonra, 20’lerindeki genç ve güzel kadının parçaları Paris Adli Tıp Enstitüsü’nün morg masasındaydı. Dedektif Roger Robillard ve Komiser Jacques Poinas, kimliğini ve ev adresini süratle belirlediler. Uzunca bir süredir Japon Issei Sagawa’yla birlikte olduğunu öğrendiler ve 13 haziran gecesi, Sagawa’nın apartman dairesinin ziline bastılar.</span></p>

      <p class="basl-k-3" xml:lang="tr"><span class="bold-yaz-">Sevmek, yemektir</span></p>

      <p class="duz-yaz-" xml:lang="tr"><span class="duz-yaz-">Issei Sagawa, aslında yakışıklı bir Japon erkeği. Bir ayağı hafif aksıyor. Ama onu asıl rahatsız eden sesinin inceliği. Belki de bu nedenle karşı cinsle ilişkilerinde biraz çekingen. Çocukken bir rüya görmüş. Kardeşiyle birlikte bir tencerede kaynatılıyormuş. Daha sonra birisi onları yemiş. O rüyadan sonra, insan yemeyle ilgili fantezileri olmuş. İriyarı, sarışın, beyaz tenli kuzeyli kadınları yemeyi hayal ediyor ve bunun sevgisinin büyüklüğünü kanıtlayabileceği tek yöntem olduğuna inanıyor.</span></p>

      <p class="duz-yaz-" xml:lang="tr"><span class="duz-yaz-">Sagawa’nın bu konudaki ilk deneyimi başarısızlıkla sonuçlandı. Japonya’dayken, kendisine anadilini öğreten Alman kızın apartmanına pencereden girdiğinde, kız uyanıp bağırdı. Bir süre psikiyatrik tedavi gördü. Dedikodular başlayınca babası, Kurita Su Endüstrileri Şirketi’nin sahibi Akira Sagawa, onu Paris’e gönderdi.</span></p>

      <p class="basl-k-3" xml:lang="tr"><span class="bold-yaz-">Yemeğe değil, yenmeye davet</span></p>

      <p class="duz-yaz-" xml:lang="tr"><span class="duz-yaz-">Sagawa 1981’de, Sorbonne Üniversitesi’nde öğrenciyken, 25 yaşındaki Renee Hartevelt’le tanıştı. Renee, sarı saçlı, beyaz tenli, tek başına yaşayan, Hollandalı bir kadındı. 3 dil biliyor ve Fransız edebiyatı doktorası yapmayı umuyordu. Sagawa, ondan Almanca öğretmesini istedi. Genç kadın kabul etti. Kısa zamanda arkadaş oldular. Birlikte konserlere, sergilere gittiler. Bir gün Sagawa onu yemeğe davet etti. Almanca bir şiir söylemesini istedi. Ayrıldığında, oturduğu yerleri kokladı. Tekrar yemeğe davet etti. Aynı şiiri okumasını, bu kez teybe almak istediğini söyledi. Renee, 11 haziran 1981’de Sagawa’nın apartmanına son kez girdi.</span></p>

      <p class="duz-yaz-" xml:lang="tr"><span class="duz-yaz-">Sagawa ile Renee, Japon usulü çay içmek üzere yere oturdular. Çayın içerisine biraz viski koydular. Sagawa, onu sevdiğini ve birlikte olmak istediğini söyledi. Renee karşı çıktı. İlişkilerinin sadece entelektüel düzeyde kalmasını istedi. Şiiri okurken, Sagawa onu 22 kalibrelik bir tüfekle ensesinden vurdu. Önce sol göğsünün ucunu, daha sonra burnunu kesti ve her ikisini de yedi. Ertesi gün yemeğe devam etti. Kimi parçaları kızarttı, hardala batırdı. Bir yandan da, şiir söyleyen sesini dinledi. Cesedin üzerinde sinekler uçuşmaya başlayınca, bedenden kalanları bir valize doldurdu. Devamını biliyorsunuz. 13 haziran 1981’de tutuklandığında, buzdolabının her yerinde Renee Hartevelt’in eti bulundu.</span></p>

      <p class="basl-k-3" xml:lang="tr"><span class="bold-yaz-">Ünlü ve zengin bir yıldız</span></p>

      <p class="duz-yaz-" xml:lang="tr"><span class="duz-yaz-">Sagawa, 3 psikiyatri uzmanının “tedavi edilemez antropofaji” (kanibalizm, etoburların kendi türünü yemesi) tanısı üzerine, 4 yıl Paris’teki Paul Guiraud Hastanesi’nde kaldı. Babasının çabalarıyla Tokyo’daki Matsuzawa Hastanesi’ne nakledildi. Başhekim Dr. Tsuguo Kanego’nun, “ceza ehliyetine sahiptir” raporu üzerine cezaevine kondu. 12 ağustos 1986’da serbest kaldı.</span></p>

      <p class="duz-yaz-" xml:lang="tr"><span class="duz-yaz-">Renee Hartevelt’i nasıl yediğini en ufak ayrıntısına kadar anlattığı</span> <span class="italik-yaz-">In the Fog</span> <span class="duz-yaz-">(Sisin İçinde) adlı romanı 200 000 sattı. Kanibalizmle ilgili bir antolojinin editörlüğünü ve bir gazetenin köşe yazarlığını yaptı. Deneyimlerini TV kanallarında anlattı. Kadın bedenleri üzerine yatarak çıplak pozlar verdi. Porno filimlerde oynadı. Rolling Stones, “Too Much Blood” adlı şarkısında onun öyküsünü anlattı.</span></p>

      <p class="basl-k-3" xml:lang="tr"><span class="bold-yaz-">“Gurme” dergisine kapak</span></p>

      <p class="duz-yaz-" xml:lang="tr"><span class="duz-yaz-">Sarışın, güzel Hollandalı’yı haşlayarak, kızartarak, ketçap, hardal ve soya sosuna daldırarak yiyen Sagawa, bir Japon gurme dergisine kapak bile oldu.</span></p>

      <p class="duz-yaz-" xml:lang="tr"><span class="duz-yaz-">İnsan etinin tadını merak edenler ara sıra ülkemizde de çıkıyor. 20 aralık 2002’de, Zeytinburnu’nda 82 yaşındaki Özbek asıllı Rabia Nezari’yi ısırarak yaraladığı, 10 şubat 2003’te aynı bölgede 80 yaşındaki Fatma Şenel’i çeşitli yerlerinden ısırarak öldürdüğü, 10 haziran 2003’te Bakırköy Sahil Yolu’nda 60 yaşındaki Amerikalı Shirley L.Fox’un sağ gözkapağını ısırıp yaraladığı iddiasıyla yargılanan tiner bağımlısı genç, bunlardan biri. Gencin aleyhinde kullanılan delillerin, neden ısırma yerlerinde bıraktığı tükürüğün DNA profili değil de, ölenin vücudundaki ısırık izleri ile kendisinden alınan “şahit” diş izlerinin bilgisayar ortamındaki karşılaştırılması olduğuna hâlâ akıl erdiremem. “Isırık izi meselesi” üzerinde özellikle durmak ve karşılaştırılmaların delil niteliğini tartışmak gerekmekle birlikte, tekrar birilerinin suşi zevkine dönmek zorundayım.</span></p>

      <p class="duz-yaz-" xml:lang="tr"><span class="duz-yaz-">Şimdilerde, “Medya beni kanibalizmin babası yaptı, ben de bundan çok memnunum” diyen Issei Sagawa, genellikle kadın kalçalarını çizdiği tablolar yapıp satıyor ve artık beyaz tenli, sarışın, iriyarı, Batılı bir kadın tarafından yenmek istediğini söylüyor. Aslında, internetten meraklısını kolayca bulabilir. Tıpkı bilgisayar mühendisi Bernd Jürgen Brandes ya da müzik öğretmeni Joe Ritzkowsky gibi.</span></p>

      <p class="basl-k-3" xml:lang="tr"><span class="bold-yaz-">İnternette bir kanibal</span></p>

      <p class="duz-yaz-" xml:lang="tr"><span class="duz-yaz-">43 yaşındaki bilgisayar teknisyeni Berlinli Armin Meiwes, 12 yaşından bu yana hayal ettiği yemeği internette buldu. 2001 başlarında, çok sayıda üyesi olan ve kanibalizmin tartışıldığı bir söyleşi odasına, “Franky” takma adıyla “18-30 yaşlarında genç erkek aranıyor – kasaplık” diye gönderdiği mesaja cevap veren 430 kişi arasındaki, 41 yaşındaki bilgisayar mühendisi Bernd Jürgen Brandes’le uzunca bir süre yazıştı ve ona neler yapmak istediğini açıkça anlattı. Jürgen’in özel bazı taleplerinde ve uygulamanın ayrıntılarında anlaştılar. 9 mart 2001’de Rothenbug Tren İstasyonu’nda buluştular. Grimm Kardeşler’in masallarındakini andıran, büyük ve bakımsız bir bahçe içindeki, 2 katlı garip evin çatı katına çıktılar. Jürgen, yanında getirdiği 2 kutu uyku ilacını ve bir şişe “Schnaps”ın tamamını içtikten sonra, Meiwes malum parçayı kesti, flambe etti ve birlikte yediler. Meiwes, her şeyi video kameraya çekti ve “Bir dahaki sefere Riesling değil, belki bir Pomeral içmeli” diye düşündü. Sabaha karşı, Jürgen kan kaybından öldü. Meiwes, kurbanının boğazını keserek yemeğe devam etti. Kalanını siyah poşetlere sararak buzdolabına dizdi. Kemikleri bahçeye gömdü.</span></p>

      <p class="basl-k-3" xml:lang="tr"><span class="bold-yaz-">Kasaplık erkek aranıyor</span></p>

      <p class="duz-yaz-" xml:lang="tr"><span class="duz-yaz-">9 temmuz 2001’de, Avusturyalı bir üniversite öğrencisi, tesadüfen girdiği bir söyleşi odasında, “Franky” takma adlı birisinin, “kasaplık genç erkek” aradığını okudu. Nasıl birisi olduğunu merak etti. Anlattıklarından, bu konuda deneyimi olduğunu fark etti. Wiesbaden’deki Federal Kriminal Dairesi’ni (Bundeskriminalamt) aradı. Birkaç saat sonra “Franky”, polis olduğunu anlamadığı birisiyle yazışmaya başladı. 2 ay sonra, aynı teklifi ona yaptı. 22 aralıkta evi aranıyordu. 16 bilgisayar, 200’e yakın sürücü ve 300 kadar video kaset ile buzdolabında siyah poşetler içerisinde dondurulmuş et parçalarına, tavandan sarkan kasap çengellerine ve boy sırasına göre dizilmiş bıçaklara el koydular. Cinayete ilişkin kanıt bulamadıklarından ayrılmak zorunda kaldılar. Ertesi sabah Armin Meiwes, akıl sormak için avukatı Harald Ermel’i aradı. Ermel, teslim olmasını önerdi. İkna edemeyince, polisi kendisi aradı.</span></p>

      <p class="basl-k-3" xml:lang="tr"><span class="bold-yaz-">İnsan yemeğe 8,5 yıl</span></p>

      <p class="duz-yaz-" xml:lang="tr"><span class="duz-yaz-">Kassel Eyalet Mahkemesi, bilirkişi raporlarına ve Meiwes’in çektiği 2,5 saatlik video kaydına dayanarak, akıl hastası olmadığına karar verdi. Alman Ceza Kanunu’nun 212. maddesini (Totschlag) uyguladı ve 8,5 yıl hapse mahkûm etti.</span></p>

      <p class="duz-yaz-" xml:lang="tr"><span class="duz-yaz-">Federal Mahkeme, bu kararı 22 nisan 2005’te bozdu. Nedeni, hükmün kurulmasında, cinayetin “cinsel doyum saikiyle” işlendiğinin göz önünde tutulmaması ve müebbet hapis cezası öngören 211. madde (Mord) yerine, 212. maddenin uygulanmasıydı. 12 ocak 2006’da, Armin Meiwes’in yargılanmasına yeniden başlandı. Meiwes, daha öne olduğu gibi, cinayet işlemediğini, her şeyin mağdurun rızasıyla gerçekleştiğini iddia ettiyse de, bir yandan olaylar sırasında çektiği video kasetleri seyreden, diğer yandan psikiyatri uzmanlarının taze insan etine ilişkin fantezilerinin sürdüğü ve yeniden aynı eylemlerde bulunabileceğine ilişkin bilirkişi raporlarını göz önüne alan mahkeme, 8,5 yıllık hapis cezasını müebbete çevirdi.</span></p>

      <p class="basl-k-3" xml:lang="tr"><span class="bold-yaz-">Filmler, şarkılar yapıldı</span></p>

      <p class="duz-yaz-" xml:lang="tr"><span class="duz-yaz-">Armin Meiwes’ın cinayeti, yazar, yönetmen ve müzisyenlere ilham kaynağı oldu: ocak 2005’te, gazeteci Lois Jones, kurbanın yakınları ve cezaevinde Meiwes’le gerçekleştirdiği söyleşilere dayanan “Cannibal”i yayımladı. Eşcinsellerle ilgili sosyal ve politik filmleri olan Alman yönetmen Rosa von Praunheim, Kuzey Ren-Vestfalya Film Enstitüsü’nden 20 000 euro destek alarak</span> <span class="italik-yaz-">Dein Herz in meinem Hirn</span> <span class="duz-yaz-">(Beynimdeki Kalbin) adlı filmi tamamladı. Hıristiyan Demokratların büyük muhalefetine rağmen, eylül 2005’te Montreal Festivali’nde ilk gösterimini yaptı. Yönetmen Martin Weis’ın,</span> <span class="italik-yaz-">Kelebek: Bir Grimm Aşk Öyküsü</span> <span class="duz-yaz-">adlı filmi, 9 mart 2005’te Almanya’da gösterime girecekken, Meiwes’in itirazı üzerine durduruldu. Alman rock grubu Rammstein’ın “Mein Teil” (Parçam - argoda Penisim) adlı şarkısı, 6 şubat 2006’da yapılan 48. Grammy Ödülleri’nde, en iyi metal performans dalında aday oldu. MTV parçanın video klibini gece 23.00’ten once yayınlayamıyor.</span></p>

      <p class="basl-k-3" xml:lang="tr"><span class="bold-yaz-">Kopya kanibal</span></p>

      <p class="duz-yaz-" xml:lang="tr"><span class="duz-yaz-">2005 başlarında ressam Ralf Meyer de, vatandaşı Armin Meiwes’dan etkilenerek, eşcinsellerin üye olduğu bir internet sitesine “30’larında, kızartmaya uygun zayıf erkek” ilanı vererek bulduğu 33 yaşındaki müzik öğretmeni Joe Ritzkowsky ile Berlin’in güneyinde Neukoelln’deki evinde buluştu. İlişki sırasında ensesine tornovida saplayarak öldürdü, parçaladı. Yiyebildiği kadarını yedi, iç organlarını tuzladı ve depoladı. Gerisini kedilerine verdi. Sonra pişman olup, polisi aradı. Berlin savcısı, 15 yıl hapis talebinde bulunduysa da, 105 sayfalık bilirkişi raporu üzerine akıl hastası olduğu kabul edildi ve 13 yıl boyunca güvenlik tedbirine hükmolundu. Henüz romanını yazan, şarkısını besteleyen kimse çıkmadı.</span></p>

      <p class="basl-k-3" xml:lang="tr"><span class="bold-yaz-">Kanibalik sitelerde 1 milyon meraklı</span></p>

      <p class="duz-yaz-" xml:lang="tr"><span class="duz-yaz-">Internet’teki parçalanmış ve yenmiş insan fotoğraflarının büyük bir bölümü, aslında gerçeği yansıtmıyor ve photoshop benzeri yazılımlarla yaratılıyor. Ancak aralarında Japon Sagawa’nın ya da Alman Meiwes’inkiler gibi gerçeklerinin de bulunabileceğinden hareketle, fotoğraf yükleyen ve bunları indirenlerin IP adresleri, tıpkı küçük çocuklara ait fotoğrafları paylaşan ya da uyuşturucu ve bomba yapımını öğreten siteleri ziyaret edenlerinki gibi saptanıyor, gerektiğinde sadece o bilgisayara özgü olan ve bir ikincisi bulunmayan IP adresinden, bilgisayarın bulunduğu yer belirleniyor ve arama izni çıkartılarak el konuyor.</span></p>

      <p class="duz-yaz-" xml:lang="tr"><span class="duz-yaz-">Türkiye, 1 temmuz 2004’te yürürlüğe giren Avrupa Konseyi Siber Suç Sözleşmesi’yle bunun ek protokolünü imzalamamış olsa da, bu konuda yeni Türk Ceza Kanunu ile Ceza Muhakemesi Kanunu’muzda kısmen de olsa, düzenlemeler bulunuyor. Bu suçlara ilişkin delil elde etme, bunları saklama, değerlendirme ve yargıya sunma konusunda uzmanlaşan kolluk personeli ve savcılarımızın sayısı da hızla artıyor.</span></p>

      <p class="duz-yaz-" xml:lang="tr"><span class="duz-yaz-">Interpol verilerine göre, internetteki cinsel içerikli kanibalik sitelerde, hayallerini paylaşan 1 milyona yakın kişi var. Alman Federal Kriminal Dairesi de, 204 Alman’ın yenmek üzere öldürülmeye talip olduğunu, 13 kişinin böyle bir eylemi seyretmek, 29 kişinin de insan yemek istediğini bildiriyor.</span></p>
    </div>
  </div>
</body>
</html>
