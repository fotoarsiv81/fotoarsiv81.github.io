<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>LABIRENT-17.xhtml</title>
  <link href="../Styles/template.css" rel="stylesheet" type="text/css" />
</head>

<body>
  <div id="labirent">
    <div class="generated-style">
      <h1 class="bolum-ad-" id="toc-anchor" xml:lang="tr"><span class="bolum-ad-">Napolyon, Arsenik ve “Rickettsia Prowazekii”</span></h1>

      <p class="al-nt-aa" xml:lang="tr"><span class="dar-paragraf-bold">23 haziran 1812 sabahı, büyük ordu, Litvanya’nın Neman Nehri’ni geçerek uzun yürüyüşüne başladı. Eylülde Moskova’daydılar.</span></p>

      <p class="al-nt-aa" xml:lang="tr"><span class="dar-paragraf-bold">Ne bir insan, ne bir dilim ekmek, sadece alevler içinde bir kent. 19 ekimde Korsikalı komutan geri dönme emri verdi. 690 000 askerden 35 000 Neman Nehri’ni ve sadece 3 000 evini yeniden görebildi. 200 000 atın, hiçbiri geri dönemedi. Tarih, dizanteri, pnömoni, ateş, soğuk ve açlıktan öldüklerini yazdı. 2005 sonlarında bilim, katiller arasına</span> <span class="dar-paragraf-italik">Rickettsia prowazekii</span><span class="dar-paragraf-bold">’yi ekledi. Komutan, 9 yıl sonra öldü. Nedeni hâlâ bilinmiyor.</span></p>

      <p class="basl-k-3" xml:lang="tr"><span class="bold-yaz-">Kepçeye takılan kafatasları</span></p>

      <p class="duz-yaz-" xml:lang="tr"><span class="duz-yaz-">2001 sonbaharında, Litvanya’nın başkenti Vilnius’un kuzeyinde, Kızıl Ordu’nun devasa garnizonundan geriye sadece birkaç sarı tuğlalı kışlanın kaldığı mahallede, telefon ve elektrik direkleri dikiliyor, kanalizasyon ve su boruları döşeniyordu. Birden, 8 metre kadar derinlikten çamur, taş, su yerine, tibya, femur ve kafatasları çıkmaya başladı. Bir anda hayat durdu.</span></p>

      <p class="duz-yaz-" xml:lang="tr"><span class="duz-yaz-">İlk kazıda, metrekareye yedi kişi düşecek sıkışıklıkta, 717 kişinin kemiklerine ulaşıldı. Önce, XVII. yüzyılda veba salgınından ölenler, 40’lı, 50’li yıllarda Naziler ya da komünistlerce infaz edilenler, hatta KGB’nin öldürdüğü Litvanyalı direnişçiler oldukları sanıldı. Ancak, aralardaki elbise parçalarından, düğme ve paralardan Napolyon’un, 1812 sonlarında Moskova Seferi’nden geri çekilen askerleri olduğu anlaşıldı. Sadece Fransızların değil, İtalyan, Flaman, Leh, Bavyeralı ve daha nice ülkenin üniformaları ve işaretleri bulundu.</span></p>

      <p class="duz-yaz-" xml:lang="tr"><span class="duz-yaz-">2002 martında ve eylülünde, antropolog Olivier Dutour ile Rimantas Jankauskas önderliğinde, Marsilya ve Vilnius üniversitelerinden 15 uzman, aynı hat üzerinde kazmaya devam ettiler. 50 kadın (büyük bir olasılıkla kantinci ve çamaşırcılar), 6 at ve beşi 50’nin üstünde, kalanı 15-25 yaşları arasında, çoğunun boyu 1.80 m.’den uzun, 3 269 erkek iskeleti çıkarttılar. Aralarındaki uzaklık ve pozisyonlarından, “V” şeklindeki siperlere aynı zamanda gömüldükleri (ya da burada öldükleri) ve ölü katılığı (</span><span class="italik-yaz-">rigor mortis</span><span class="duz-yaz-">) başlamadan önce donduklarını anladılar (aralık 1812’de, Vilnius’ta hava -39 dereceydi). Hiçbirinde şarapnel, kurşun ve süngü yarası bulamadılar. Bazılarının kafatasında ilerlemiş frengi bulguları saptadılar.</span></p>

      <p class="duz-yaz-" xml:lang="tr"><span class="duz-yaz-">İskeletler, 2003 yazında Vilnius’taki ünlü Antakalnis Mezarlığı’na askeri törenle gömüldü. Kazılar hâlâ sürüyor ve 20 000 kadar iskelet bulunacağı düşünülüyor. Kepçe birkaç metre sağı ya da solu kazsaydı, bugün üzerlerinde bir park ya da yol olacaktı.</span></p>

      <p class="basl-k-3" xml:lang="tr"><span class="bold-yaz-">Siper ateşi ve tifüs</span></p>

      <p class="duz-yaz-" xml:lang="tr"><span class="duz-yaz-">Marsilya’daki Akdeniz Üniversitesi’nden Dr. Didier Raoult ve ekibini ilgilendiren ne kemikler, ne de kafataslarıydı. Onlar riketsiyaların, yani kene, pire, bitlerin hücreleri içinde yaşayan ve insana geçtiklerinde tifüs, benekli ateş, siper ateşi gibi hastalıklara yol açan parazitlerin peşindeydi. Napolyon’un askerlerini, bunlardan biri öldürmüş olabilirdi.</span></p>

      <p class="duz-yaz-" xml:lang="tr"><span class="duz-yaz-">2 kilo toprak ve 35 askerin 72 sağlam dişini onlar aldı. Toprakta elektron mikroskobuyla 5 adet</span> <span class="italik-yaz-">Pediculus humanus humanus</span> <span class="duz-yaz-">buldular, yani vücut biti. DNA incelemesiyle, bunlardan üçünün, siper ateşine yol açan</span> <span class="italik-yaz-">Bartonella quintana</span> <span class="duz-yaz-">parazitini taşıdığını buldular. Dişleri yukarıdan aşağıya tam ortadan kestiler, pulpalarını çıkarttılar (pulpa, damarlar, kan hücreleri ve bağ dokularını barındıran yumuşak dokudur, kandaki parazitler buraya da geçer). 7 askerin pulpasında,</span> <span class="italik-yaz-">Bartonella quintana</span><span class="duz-yaz-">’nın DNA’sını, üç askerinkinde, epidemik tifüse yol açan</span> <span class="italik-yaz-">Rickettsia prowazekii’</span><span class="duz-yaz-">nin DNA’sını saptadılar.</span></p>

      <p class="duz-yaz-" xml:lang="tr"><span class="duz-yaz-">Paleomikrobiyoloji alanındaki bu önemli çalışma yayımlandı. Böylelikle, Napolyon’un büyük Avrupa ordusunun açlık ve soğuktan kırıldığını bilen dünya, askerin neredeyse üçte birinin (35 askerden 10’unda parazit bulunduğundan), bitle geçen ölümcül hastalıklara tutulduğunu, bunun 200 yıllık diş pulpalarından anlaşıldığını ve tarihin DNA’yla baştan yazıldığını öğrenmiş oldu.</span></p>

      <p class="basl-k-3" xml:lang="tr"><span class="bold-yaz-">İmparatorun ölümü</span></p>

      <p class="duz-yaz-" xml:lang="tr"><span class="duz-yaz-">Napolyon Bonapart’ın, 1815’te, Brüksel’in 10 kilometre kadar güneydoğusundaki Waterloo’da İngilizlere yenilinceye kadar, 1 milyona yakın askeri öldü. Bu genç insanların ölüm nedeni az çok belli olmakla birlikte, komutanlarının son altı yılını geçirdiği, Afrika’nın 2 000 kilometre batısındaki, St. Helen Adası’nda neden öldüğü hâlâ kesinlik kazanmadı.</span></p>

      <p class="duz-yaz-" xml:lang="tr"><span class="duz-yaz-">Bu konuda, hekim hatasından tutun da, arsenikli saç kremi ya da şaraba kadar pek çok teori bulunmakla birlikte bunları iki grupta toplamak mümkün. İlki, otopsi raporunda da yazıldığı şekliyle babası Carlo, kız kardeşi Caroline ve erkek kardeşi Lucien gibi, mide kanserinden öldüğü. Diğeri, arsenikten zehirlendiği.</span></p>

      <p class="duz-yaz-" xml:lang="tr"><span class="duz-yaz-">Tartışmalar sadece bununla kalmıyor, Paris’te, Les Invalides’in kubbesi altında yatanın, o olmadığına ve İngilizlerin cenazeyi kaçırdığına inananlar olduğu gibi, adadan kaçtığı ve bir benzerinin (örneğin teğmen Pierrre Robeaud) yerini aldığını uman romantikler de var.</span></p>

      <p class="basl-k-3" xml:lang="tr"><span class="bold-yaz-">Otopsiye gore mide kanseri</span></p>

      <p class="duz-yaz-" xml:lang="tr"><span class="duz-yaz-">St. Helen’e geldikten 5 yıl sonra, mide ağrısı, karın ağrısı, iştahsızlık, bulantı, hıçkırık, ara sıra yükselen ateş, ishal, kabızlık ve terleme şikâyetleri başladı. 3 mayıs 1821’de, İngiliz doktorlar, bağırsağını boşaltmak amacıyla normalin 5 katı kalomel (cıva klorür) verdiler. 5-6 saat sonra, siyah renkte şiddetli kusma, katran rengi dışkı, nabızda hızlanma ve ağır bir terleme gözlendi. 2 gün sonra öldü. Ertesi gün, özel doktoru, , 29 yaşındaki anatomi ve patoloji uzmanı Korsikalı Francesco Antommarchi, 8’i hekim 17 kişi önünde gerçekleştirdiği otopside, mide çıkışına yakın yerdeki deliği ve midenin büyük bölümünü kaplayan kitleyi gördü. Ölüm nedenini, “mide kanseri” olarak kaydetti (kullanılan otopsi takımları, Moskova seferinde de Napolyon’un yanındaydı, ölürse otopsi yapılmasını, sonucun oğluna bildirilmesini, kalbinin karısı Marie Louise’e teslim edlmesini vasiyet etmişti). İngilizler cesedin tahnitine izin vermedi. En içte demir, ortada kurşun ve en dışta maun, içiçe geçmiş üç tabutla gömüldü. 51 yaşındaydı.</span></p>

      <p class="basl-k-3" xml:lang="tr"><span class="bold-yaz-">Tabuttaki başkası olabilir mi?</span></p>

      <p class="duz-yaz-" xml:lang="tr"><span class="duz-yaz-">Yıllar sonra düşmanlıklar unutuldu. İngilizler, cenazenin Paris’e götürülmesine izin verdiler. 16 ekim 1840 günü saat 11.00’de, mezarı açıldı. Fransızlar, imparatorlarının yüzünü görmek istediler. Cenaze bozulmamıştı. Yarı karanlıkta, iki dakika gibi kısa bir sürede teşhis ettiler.</span></p>

      <p class="duz-yaz-" xml:lang="tr"><span class="duz-yaz-">İlk gömülme ile mezarın açılmasını yaşayanların anıları karşılaştırıldığında ortaya gariplikler çıktı. İçiçe geçmiş üç değil, dört tabut vardı. Göğsüne takılı nişanlardan biri yoktu. Otopsi sırasında çıkartılan kalbi ile midesinin korunduğu kurşun kavanozlar, tabutun köşelerine yerleştirildiği halde, şimdi bacakları arasındaydı. Ayaklarının üzerindeki ünlü çift köşeli şapkanın yeri değişmişti. Üstelik herkesçe bilinen, otopsi tutanağına da geçmiş çürük dişleri gitmiş, yerine 3 beyaz diş gelmişti. Ayrıca, ya Napolyon’un boyu uzamış ya da tabut çekmişti. Çünkü, tabut ile ayakları arasında bir karışlık boşluk varken, şimdi ayakları tabuta değiyordu.</span></p>

      <p class="duz-yaz-" xml:lang="tr"><span class="duz-yaz-">Hepsini bir şekilde açıklamak mümkün olsa da, Paris’e getirilerek, önce St. Jerome Kilisesi’ne, 1861’de de, yapımı tamamlanan Les Invalides’deki kırmızı mermer lahtin altına, iç içe yerleştirilen 6 tabutla gömülenin Napolyon olmadığına ilişkin kuşkuların nedeni, işte bu farklar.</span></p>

      <p class="basl-k-3" xml:lang="tr"><span class="bold-yaz-">DNA analizine izin yok</span></p>

      <p class="duz-yaz-" xml:lang="tr"><span class="duz-yaz-">Mezar açılırken, Dr. R. Guillard, yüz derisinden bir parça almıştı. Bu parça şimdi Les Invalides Müzesi’nde, 5673 numara ile sergileniyor. Eğer gerçekten Napolyon’a aitse, kız kardeşi Caroline Murat’ın soyundan gelen kadınlarla aynı mitokondriyal DNA özelliklerini taşıması gerek. (Mitokondriyal DNA, sadece anneden çocuklarına aktarılır ve ana tarafından akraba tüm bireylerde aynı özelliği taşır.)</span></p>

      <p class="duz-yaz-" xml:lang="tr"><span class="duz-yaz-">İtalya’da Caroline’in soyundan gelen kadınlar var ve avukat Bruno Roy-Henry, bu kadınlardan birini ikna etmiş durumda. Ancak kanımca, müzedeki deri parçası o kadar önemli değil. Lahit açılabilse, orada yatanın Napolyon mu, yoksa kimilerinin ileri sürdüğü gibi hizmetkârı Jean Baptiste Cipriani mi olduğu anlaşılır. Ama en önemlisi, değişik incelemeler yapılarak, ölüm nedeni kesinlik kazanır. Ancak Fransa Savunma Bakanlığı, bırakın incelemeleri, deri parçasının bile DNA analizine izin vermiyor.</span></p>

      <p class="basl-k-3" xml:lang="tr"><span class="bold-yaz-">Kanıt pantolonlar</span></p>

      <p class="duz-yaz-" xml:lang="tr"><span class="duz-yaz-">Basel Üniversitesi’nden Alessandro Lugli ve ekibinin, 2005 mart bulgularına göre, ölümün sırrı, 1815-1821 arasında giydiği 12 pantolonda gizli. Pantolonların bel çevresini ölçen ve yaşayan mide kanserli hastaların bel çevreleriyle karşılaştıran Lugli, Napolyon’un bel çevresinin altı ayda 110 santimden 98’e düştüğünü, buna göre ciddi biçimde kilo kaybetmiş olduğunu öne sürüyor. Tıpkı, inceledikleri mide kanseri hastalarının 6 ayda 11-15 kilo zayıflaması gibi.</span></p>

      <p class="duz-yaz-" xml:lang="tr"><span class="duz-yaz-">Ekim 2005’te, İskoçya’nın kırsal kesimindeki küçük bir kulübede, 6 haziran 1821 tarihli belgeler bulundu. Otopside hazır bulunan İngiliz hekimlerden biri tarafından kaleme alınmış, Napolyon’un hastalığını, çektiği acıyı, ölümünü, otopsi sırasında midesi ile kalbine ilişkin gözlemleri ve cenazesini anlatan notlardı bunlar ve mide kanseri tanısını desteklemekteydi. Notlar, adı gizlenen bir koleksiyoncuya 550 sterline satıldı. (Müzayedelerde alıcı bulan sadece bunlar değil. 1977’de ünlü Amerikalı üroloji profesörü Dr. John Lattimer, Napolyon’un penisinden bir parça diye, kavanoz içerisindeki üzüm tanesine benzeyen et parçasına binlerce dolar ödemişti.)</span></p>

      <p class="basl-k-3" xml:lang="tr"><span class="bold-yaz-">Saçlardaki arsenik</span></p>

      <p class="duz-yaz-" xml:lang="tr"><span class="duz-yaz-">Her 15-20 yılda bir, elindeki saçın Napolyon’a ait olduğunu iddia edenler çıkar. Örneğin 22 aralık 2005’te, internetteki e-Bay.ca açık artırma sitesinde, telin tanesi 52 dolara satıldı.</span></p>

      <p class="duz-yaz-" xml:lang="tr"><span class="duz-yaz-">İlk analizi yapan İsveçli dişhekimi Sten Forshufvud, daha sonra FBI da dahil olmak üzere, farklı laboratuvarlar, 1815-1821 arasında alındığını belgeledikleri saç tellerinde arsenik aradılar ve her zaman buldular. Hele Strasbourg Üniversitesi’nden Pascal Kintz’in 2001’de 5 tel saçta, normalin 38 katı arsenik bulmasıyla, zehirlenme görüşünün taraftarı arttı.</span></p>

      <p class="duz-yaz-" xml:lang="tr"><span class="duz-yaz-">Önceleri, İngiliz işbirlikçisi hizmetkârların ya da karısının Napolyon’un metresi olmasını kıskanan Kont Montholon’un, yemeğine arsenik kattığı sanıldıysa da, St. Helen’e gelmeden çok önceki yıllara ait saçlarda da arsenik bulununca, işler karıştı. Hatta, 2003 şubatında Münih Teknik Üniversitesi’nden Lin ve Henkelmann, nötron aktivasyon tekniğiyle 2 saç telinde, arseniğin yanı sıra krom, antimon ve çinko buldular.</span></p>

      <p class="duz-yaz-" xml:lang="tr"><span class="duz-yaz-">2005 ekiminde, Fransız Ulusal Eğitim, Araştırma ve Teknoloji Bakanlığı’ndan Pierre Chevallier ve arkadaşları da, sinkotron indüklü X-ışını fluoresans analiziyle sadece arsenik değil, bir insanı rahatça öldürecek düzeyde, başka zehirli metaller de saptadı.</span></p>

      <p class="basl-k-3" xml:lang="tr"><span class="bold-yaz-">Saçtaki arsenik nereden geliyor</span></p>

      <p class="duz-yaz-" xml:lang="tr"><span class="duz-yaz-">Aslında, kronik arsenik zehirlenmesine bağlı karakteristik belirtiler Napolyon’da gözlenmedi. Tırnakların düşmesi, böbrek yetmezliği, idrar tutulması, damar genişlemesine bağlı kızarıklık, karaciğerde yağlanma, deride lekeler, el ve ayak derisinde kalınlaşma, midenin iç yüzeyinde koyu kırmızı nokta şeklinde kanamalar, tırnaklarında beyaz Mees çizgileri ya da nörolojik semptomlar yoktu. Vücut kıllarında genel bir azalma, her ne kadar arsenik zehirlenmesine özgü bir bulguysa da, Napolyon’da bulunduğu bilinen bir hormonal kusurdan da kaynaklanabilir. O zaman, saçta bulunan ve yıllar önce ölmesini gerektirecek düzeyde arsenik ve diğer metaller nereden geliyor?</span></p>

      <p class="duz-yaz-" xml:lang="tr"><span class="duz-yaz-">Israrla aksini iddia edenler olmakla birlikte, saçtaki arsenik düzeyinin belirlenmesinde kullanılan yöntemler, kan yoluyla saça ulaşan arsenik ile dış çevreden doğrudan saça giren arseniği birbirinden ayıramıyor. Üstelik, saçların Napolyon’a ait olup olmadıkları bile kesin değil.</span></p>

      <p class="duz-yaz-" xml:lang="tr"><span class="duz-yaz-">Bu durumda yapılması gerekenler basit. İlki, DNA testiyle saçların Napolyon’a ait olduğunu kanıtlamak. İkincisi, St. Helen Adası’nda onunla aynı dönemde yaşayanların saçlarında arsenik aramak.</span></p>

      <p class="duz-yaz-" xml:lang="tr"><span class="duz-yaz-">İlle de spekülasyonlara son verilmek istenirse (ki hiç gerektiğini sanmıyorum), 117 büyük Fransız askerinin kalbi, külü ya da kemiklerinin istirahatgâhı Les Invalides’deki iç içe geçmiş altı tabutu açmak.</span></p>
    </div>
  </div>
</body>
</html>
