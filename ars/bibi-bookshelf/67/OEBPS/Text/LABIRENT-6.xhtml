<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>LABIRENT-6.xhtml</title>
  <link href="../Styles/template.css" rel="stylesheet" type="text/css" />
</head>

<body>
  <div id="labirent">
    <div class="generated-style">
      <h1 class="bolum-ad-" id="toc-anchor" xml:lang="tr"><span class="bolum-ad-">Kepçe Kulak, Yarık Dudak Dememeli / Dudaklar Sadece Öpmeli, Kulaklar Dinlemeli</span></h1>

      <p class="al-nt-aa" xml:lang="tr"><span class="dar-paragraf-bold">Kulak izi, ülkemizde ilk kez ekim 2004’te Bursa’da, bir hırsızlık soruşturmasında mahkemeye delil olarak sunuldu. Gazeteler, olay yerinde, şüphelinin evde kimse olup olmadığını dinlemek için kulağını kapıya dayadığı sırada bıraktığı iz dışında başkaca bir delil bulunamadığını yazdılar.</span></p>

      <p class="duz-yaz-ilk-paragraf-2" xml:lang="tr"><span class="duz-yaz-">Şüphelinin, yakalandıktan sonra kulağından alınan izle, 3 ay önce olay yerinde bıraktığı kulak izi karşılaştırılmış ve aynı olduğu ortaya çıkmış. Gazeteler ayrıca, kulak izi incelemesinin polis okullarında ders olarak okutulacağını ve Emniyet Genel Müdürlüğü’nün teşekkür yazısı gönderdiğini de belirttiler. Hatta,</span> <span class="italik-yaz-">Hürriyet</span><span class="duz-yaz-">’te bu konuyla ilgili Şermin Sarıbaş’ın hazırladığı yazıda benim de görüşlerim yer aldı. Meseleyi neredeyse unutmuştum ki, bu haberden aylar sonra, resmi gazetede yayınlanan bir yönetmelikle yeniden hatırladım. Buna göre, şüpheli veya sanığın kimliğinin teşhisi için, gerekli olması halinde, artık kulak, dudak gibi organlarının da bıraktığı izler kayda alınacak ve soruşturma dosyasına girecek. Anlaşılan o ki, yönetmeliği hazırlayanlar, bu izleri, tıpkı parmak izi gibi ‘biyometrik’, yani ölçülebilir ve istatistiksel olarak incelenebilir nitelikte biyolojik bir veri olarak kabul etmişler. Peki gerçekten öyle mi?</span></p>

      <p class="basl-k-3" xml:lang="tr"><span class="bold-yaz-">Kulak izi</span></p>

      <p class="duz-yaz-" xml:lang="tr"><span class="duz-yaz-">Yeni Ceza Muhakemesi Kanunu’muz, bazı istisnaları olmakla birlikte, üst sınırı iki yıl veya daha fazla hapis cezası gerektiren bir suç işlendiğinde, kimliğin tespitine ilişkin elde edilen tüm verilerin arşivlenmesine izin verdiğine göre, kulak ve dudak izleri de, tıpkı parmak izi gibi arşivlenebilecekti.</span></p>

      <p class="duz-yaz-" xml:lang="tr"><span class="duz-yaz-">Standartlara uygun biçimde alınan ve karşılaştırılan parmak izlerinin delil olarak kullanılması ve arşivlenmesi ile ilgili hiçbir sorunum yok. Ancak, olay yerindeki kulak ya da dudak iziyle şüphelilerden alınan izlerin karşılaştırılması ve bunların arşivlenmesi konusunda bazı kaygılarım var. Kulak izi ve dudak izi yüzünden başına çorap örülenlerin öyküsünü okuyunca, bakalım siz ne düşüneceksiniz.</span></p>

      <p class="basl-k-3" xml:lang="tr"><span class="bold-yaz-">Kulak iziyle ömür boyu hapis</span></p>

      <p class="duz-yaz-" xml:lang="tr"><span class="duz-yaz-">15 aralık 1998’de, Leeds Kraliyet Mahkemesi, İngiliz Mark Dallagher’i, 94 yaşındaki sağır ve sakat Dorothy Wood’u, yüzüne yastık kapatıp, boğarak öldürmekten ömür boyu hapse mahkûm etti.</span></p>

      <p class="duz-yaz-" xml:lang="tr"><span class="duz-yaz-">İddianameye göre, katil, yaşlı kadına ait evin giriş katındaki, üç haftadır silinmeyen pencere camına kulağını dayayarak içeriyi dinlemiş, sonra camı kırarak eve girmiş ve hemen orada yatmakta olan Dorothy Wood’u öldürmüştü.</span></p>

      <p class="duz-yaz-" xml:lang="tr"><span class="duz-yaz-">Camdaki iz ile aynı mahallede oturan ve evvelce hırsızlık suçundan mahkûmiyeti bulunan Mark Dallagher’in kulak izleri Hollandalı polis Cornelis Van der Lugt tarafından incelendi ve “kesin olarak” uydukları saptandı. Glasgow Üniversitesi’nden Profesör Peter Vanezis de, kulak izinin “büyük olasılıkla” Dallagher’e ait olduğunu öne sürdü. Dosyada kulak izi dışında, ne bir tanık ifadesi ne de başka bir delil vardı.</span></p>

      <p class="duz-yaz-" xml:lang="tr"><span class="duz-yaz-">Dallagher, son celseye kadar masum olduğunu, ayak bileğindeki burkulma nedeniyle o gece evden çıkmadığını ısrarla tekrarladıysa da, işe yaramadı, jüri onu suçlu buldu. Dallagher ömür boyu hapse mahkûm edildi.</span></p>

      <p class="duz-yaz-" xml:lang="tr"><span class="duz-yaz-">Temyiz başvurusu kabul edilip, yeniden muhakeme kararı verilince, dava haziran 2003’te aynı mahkemede tekrar görülmeye başlandı. Savcılık, kulak izinden başka bir delil sunamadı. Bu kez, kulak izinden DNA analizi yapıldı. İzin, Mark Dallagher’e ait olmadığı anlaşıldı ve 20 ocak 2004’te, Old Bailey Cezaevi’nde 7 yıl kaldıktan sonra, serbest kaldı. Bilirkişiler aleyhine açtığı dava devam ediyor. İngiliz polisi de Dorothy Wood’un katilini aramayı sürdürüyor.</span></p>

      <p class="basl-k-3" xml:lang="tr"><span class="bold-yaz-">Güreşe doymayan Hollandalı pehlivan</span></p>

      <p class="duz-yaz-" xml:lang="tr"><span class="duz-yaz-">Cornelis Van der Lugt, 1998 yılında, Amerika Birleşik Devletleri’nde başka bir cinayet davasında da kulak izi karşılaştırdı. Bu kez, David Wayne Kunze’yi adam öldürmeden ömür boyu hapse mahkûm ettirdi. Kunze, cezaevinde pek uzun kalmadı. 1999’da, Washington Temyiz Mahkemesi, bilimsel bir temele dayanmadığı ve mesleğin uzmanları arasında genel kabul görmediği için kulak izi karşılaştırmasına itibar etmedi ve mahkûmiyet kararını bozdu.</span></p>

      <p class="duz-yaz-" xml:lang="tr"><span class="duz-yaz-">Van der Lugt, sadece kulakların yüzey üzerinde bıraktığı izleri değil, kulak üzerindeki girinti ve çıkıntıların görüntülerini de karşılaştırıyor. 1997 ve 1998 yıllarında Hollanda’da soyulan benzin istasyonlarının gizli kamera görüntülerinde yer alan kulak ayrıntılarını, şüphelilerin kulak fotoğraflarıyla karşılaştıran ve hiçbir akademik formasyonu olmayan bu polis, izlerin kesin olarak örtüştüğünü bildirerek birini mahkûm ettirdi. 8 mayıs 2000 tarihinde Amsterdam Temyiz Mahkemesi, kulak izinin delil olamayacağına karar verdi!</span></p>

      <p class="duz-yaz-" xml:lang="tr"><span class="duz-yaz-">Yenilen pehlivan güreşe doymaz misali, Van der Lugt bu başarısızlıklara rağmen, kulak izi karşılaştırmasından çok umutlu. Şimdilerde 2 milyon poundluk AB desteği alan FearID (Forensic Ear Identification - Adli Kulak Kimliklendirmesi) projesini yürütüyor. Bu arada Hollandalı TNO firması, kulak izlerinin arşivlenmesi ve karşılaştırılmasında kullanılabilecek bir yazılım geliştirdi bile.</span></p>

      <p class="basl-k-3" xml:lang="tr"><span class="bold-yaz-">Kulak izi neden delil olmamalı</span></p>

      <p class="duz-yaz-" xml:lang="tr"><span class="duz-yaz-">İnsanların kulakları arasında farklılıklar vardır. Kepçe kulak, sivri kulak deyince anlarız. Hatta sağ kulak ile sol kulağın zaman zaman birbirini tutmadığını da biliriz. Çok değil 10-15 yıl öncesine kadar, Adli Tıp Kurumu’nda kulaklara, ellere, ayaklara bakarak babalık tayini bile yapılırdı.</span></p>

      <p class="duz-yaz-" xml:lang="tr"><span class="duz-yaz-">Durumun çağdışı olduğunu gazeteci Tayfun Gönüllü’ye söylediğimde, o da bunu</span> <span class="italik-yaz-">Cumhuriyet</span> <span class="duz-yaz-">gazetesinde “Bilim Babayı Bulma Yarışında” diyerek, yedi sütuna manşet yazısına taşıdığında, İstanbul Üniversitesi Adli Tıp Enstitüsü’nün yanı sıra çalıştığım kurumdaki ek görevime faks emriyle son verilmişti!</span></p>

      <p class="duz-yaz-" xml:lang="tr"><span class="duz-yaz-">Elastik yapıda ve üç boyutlu özelliğe sahip olan kulak, cam ya da duvar gibi düz bir yüzeye bastırıldığında meydana gelen iz iki boyutludur. Ayrıca iz, bastırmanın şiddetine ve bastırma açısına bağlı olarak değişir.</span></p>

      <p class="duz-yaz-" xml:lang="tr"><span class="duz-yaz-">Bu nedenle, iki kişinin kulak yapıları birbirinden anatomik olarak farklı olduğu halde, bunların izleri rastlantısal olarak birbirine benzeyebilir.</span></p>

      <p class="duz-yaz-" xml:lang="tr"><span class="duz-yaz-">Öte yandan karşılaştırmak üzere şüphelilerden kulak izi alındığında, suç öncesi kulağın duvara ya da cama hangi açıda ve ne ölçüde bastırdığı bilinemeyeceğinden, sağlıklı bir karşılaştırma yapmak mümkün değildir.</span></p>

      <p class="duz-yaz-" xml:lang="tr"><span class="duz-yaz-">Kısacası, kulak izlerinin karşılaştırılması bilimsel çevrelerce genel kabul görmüş bir teknik değildir. Hatta kimilerince “çöp bilim”dir (junk science).</span></p>

      <p class="duz-yaz-" xml:lang="tr"><span class="duz-yaz-">Bana göre bu yöntem, şüphelilerin dışlanması için kullanılsa da, pozitif idantifikasyon, yani “bu iz kesinlikle bu kulağa aittir” şeklinde bir sonuca ulaşmada geçersizdir.</span></p>

      <p class="basl-k-3" xml:lang="tr"><span class="bold-yaz-">Bir Japon’un hayalindeki dudaklar</span></p>

      <p class="duz-yaz-" xml:lang="tr"><span class="duz-yaz-">“Dudak izi” deyince, aklımıza “On çizik, on çentik, on dudak izi, bir çay bardağında on dudak izi, aşklardan sevgilerden” diyen Edip Cansever ya da sevdiğine “Bazen ağzımda bulurum dudak izlerini, oysa artık benim hakkım değilsin” diyerek seslenen Sezen Aksu gelebilir.</span></p>

      <p class="duz-yaz-" xml:lang="tr"><span class="italik-yaz-">CSI: Miami</span> <span class="duz-yaz-">adlı polisiye dizinin senaristi de dudak izinin çekiciliğine kapılmış ki, “Küller Küllere” (Ashes to Ashes) bölümünde kullanmış. Güzel fizikçi Calleigh, ateşli silahla öldürülen Katolik papazın kilisedeki odasında, içki kokmayan bardağın kenarında bir dudak izi görür. Biyolog Speedle bu izde, genellikle sörf yapanların kullandığı, “Macadamia” fındığının yağını bulur. Bunun üzerine kahramanlar, sörfçü gençlerden dudak izi alır. Bardaktaki iz, birinin dudaklarına uyarsa da, soruşturmanın ilerleyen safhalarında katilin o olmadığı anlaşılır.</span></p>

      <p class="duz-yaz-" xml:lang="tr"><span class="duz-yaz-">Dudak izine merak salan sadece şairler, yazarlar değil ve dudak izleri sadece filimlerde karşılaştırılmıyor. Japon İmparatorluk madalyası sahibi diş hekimi Kazuo Suzuki, dudakların dış yüzeyindeki girinti ve çıkıntıların bıraktığı izleri yıllarca inceledikten sonra, tıpkı parmak izleri gibi sınıflayabildiğini öne sürünce, önce Japon polisi, daha sonra –ender olmakla birlikte– Hindistan ve Avustralya polisi, Yunanca “kheio” (dudak) ön ekinden hareketle keiloskopi adı verilen bu teknikten yararlanmaya çalıştı. Ama hiçbiri, Illinois polisi gibi, dudak izinden 45 yıl mahkûmiyet verdiremedi.</span></p>

      <p class="basl-k-3" xml:lang="tr"><span class="bold-yaz-">Dudak iziyle 45 yıl hapis</span></p>

      <p class="duz-yaz-" xml:lang="tr"><span class="duz-yaz-">25 ocak 1994’te Lavelle Davis, yağma sırasında ateşli silahla 30 yaşındaki Peter Ferguson’u öldürmekten tutuklandı. İllinois Eyaleti Polis Teşkilatı’nın parmak izi uzmanı, evvelce hiç dudak izi incelememiş Leanne Gray ile parmak izi ve belge inceleme uzmanı Steven McKasson, olay yeri yakınında bulunan koli bandı rulosu üzerindeki dudak izinin Davis’in dudak izlerine uyduğunu, kullanılan yöntemin FBI tarafından kabul gördüğünü bildirdiler. Jüri, bu delile itibar etti, suçlu olduğuna karar verdi ve Davis, 45 yıl hapse mahkûm edildi.</span></p>

      <p class="duz-yaz-" xml:lang="tr"><span class="duz-yaz-">Davis, 12 yıldır Dixon Cezaevi’nde. Bu süre içerisinde dudak iziyle ilgili tartışmalar giderek yoğunlaştı, kongrelerde özel oturumlar düzenlendi ve dudak izinin “biyometrik” niteliği ciddi biçimde sorgulanmaya başlandı. Üstelik FBI, bir basın açıklamasıyla dudak izi karşılaştırmalarını güvenilir bir kimliklendirme yöntemi olarak kabul etmediğini bildirdi. Sonuçta, Lavelle Davis davası yeniden görülmeye başlandı.</span></p>

      <p class="basl-k-3" xml:lang="tr"><span class="bold-yaz-">Dudak izindeki DNA</span></p>

      <p class="duz-yaz-" xml:lang="tr"><span class="duz-yaz-">Dudaklar, iyi bir DNA kaynağı olduğundan, bunların izlerini karşılaştırmaktansa, onlardan DNA tiplemesi yapmaya çalışılıyor. Dudakların cam, ayna gibi yüzeylerde bıraktığı izlerden DNA izi elde etmek kolay olmakla birlikte, insan vücudu üzerinde bırakılanların incelenmesi henüz araştırma safhasında.</span></p>

      <p class="duz-yaz-" xml:lang="tr"><span class="duz-yaz-">2005 yılının başlarında, İspanya’nın Valencia Üniversitesi’nden bir grup araştırıcı, önce insan vücudu üzerinde bırakılan ve çıplak gözle görünmeyen dudak izlerini görünür hale getirmeyi, daha sonra buradan DNA izi elde etmeyi başardılar. Yakında, bu alanda kullanılacak yöntemler de standardize olur.</span></p>

      <p class="duz-yaz-" xml:lang="tr"><span class="duz-yaz-">Polislerin adli bilimler dünyasını yakından izlemeleri ve akademik çevrelerle işbirliği yapmaları büyük önem taşıyor. Ancak çalışmalar araştırma düzeyindeyken, uluslararası hakemli dergilerde yayımlanmadan ve henüz genel kabul görmeden alıp uygulamaları ciddi sorunlara yol açabilir. Bu nedenle biraz sabırlı ve temkinli olmaları gerekiyor.</span></p>

      <p class="basl-k-3" xml:lang="tr"><span class="bold-yaz-">Gorillerin burun izleri</span></p>

      <p class="duz-yaz-" xml:lang="tr"><span class="duz-yaz-">Yeryüzünde parmak izi birbirinin aynı olan iki kişi bulunmuyor. Halbuki kedi, köpek, inek, koyun, bizon ve goril gibi hayvanların burun izlleri farklı. Kedi ve köpeklerinin çalınacağından korkanlar, ayrıca dünyanın pek çok hayvanat bahçesi ve yaban hayatı koruma alanı yöneticisi uzunca bir süredir, kimlik belgelerinde burun izine de yer veriyor. Ancak alınma ve karşılaştırma güçlüğü nedeniyle yavaş yavaş terk edilen burun izi, yerini iris görüntüsü ya da DNA profili gibi daha güvenilir biyometrik özelliklere bırakıyor.</span></p>
    </div>
  </div>
</body>
</html>
