<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>LABIRENT-3.xhtml</title>
  <link href="../Styles/template.css" rel="stylesheet" type="text/css" />
</head>

<body>
  <div id="labirent">
    <div class="generated-style">
      <h1 class="bolum-ad-" id="toc-anchor" xml:lang="tr"><span class="bolum-ad-">Pensin Ucundaki 5.2.1.1 Kodlu Pubik Kıl</span></h1>

      <p class="al-nt-aa" xml:lang="tr"><span class="dar-paragraf-bold">Kimilerine göre şansımız vardı. Bana göre, işin şansla uzaktan yakından ilgisi yoktu. Sadece ne arayacağımızı biliyorduk ve neredeyse elimizle koymuş gibi bulmuştuk.</span></p>

      <p class="basl-k-3" xml:lang="tr"><span class="bold-yaz-">Burnumuzda kalan küf ve kan kokusu</span></p>

      <p class="duz-yaz-" xml:lang="tr"><span class="duz-yaz-">9 yıl önce bir kasım sabahı, İstanbul’un daracık bir sokağındaki 4 katlı apartmanın zemin katına, iki kişinin ölü bulunduğu olay yerini incelemek üzere, Ersi Kalfoğlu, Hülya Yükseloğlu ve Tanıl Başkan’la birlikte girdiğimde, sadece Türkiye için değil, dünyanın hemen her ülkesi için bir istisna olduğumuzun farkındaydım. Bir kere polis değildik. Jandarma değildik. Üniversite mensubuyduk. Bizlerin delil toplamak üzere görevlendirilmesine pek sık rastlanmazdı. İkincisi, olay yerine bizden önce üç ekip girmişti. Olay yerinin birkaç kez incelenmesi –Batı ülkelerinde sıklıkla yapılırsa da– o tarihte bizim ülkemiz için pek alışılmış bir uygulama değildi. Cinayetlerin üzerinden iki ay geçtiği halde, İstanbul Barosu’na kayıtlı bir avukat hanım sayesinde ev kapalı duruyordu. Özetle, bizim durumumuz büyük bir istisnaydı. Bu olay yeriyle ilgili çalışmalarımızı, uluslararası kongrelerde sunduk. İyi bir örnek oluşturduğundan polis, savcı ve avukatların eğitimlerinde kullandık. Ama hepsinden önemlisi, zemin katın küf ve kan kokusu hâlâ burnumuzda.</span></p>

      <p class="basl-k-3" xml:lang="tr"><span class="bold-yaz-">İki kadına 59 bıçak darbesi</span></p>

      <p class="duz-yaz-" xml:lang="tr"><span class="duz-yaz-">3 eylülü 4 eylüle bağlayan gece, kapıyı anahtarıyla açan genç adam, önce yanan ışıkları, daha sonra iki metre kadar önünde, salonla mutfak kapısı arasında, büyük bir kan gölü içinde, yerde yatanları fark etti.</span></p>

      <p class="duz-yaz-" xml:lang="tr"><span class="duz-yaz-">Annesinde kısa tayt şort, sıyrılmış penye, kız kardeşinin altında eşofman, üzerinde tişört vardı. “Bunu mutlaka o yapmıştır” diye düşündü.</span></p>

      <p class="duz-yaz-" xml:lang="tr"><span class="duz-yaz-">Diğer tüm akrabalar da “O yapmıştır” deyince, asayiş büro amirliği, annenin 9 aydır birlikte yaşadığı ve cinayetlerden 15 gün önce bu eve taşındığı söylenen, imam nikâhlısı, 50 yaşındaki sondaj makinesi imalatçısını, Türkiye genelinde ve İnterpol üzerinden aramaya başladı.</span></p>

      <p class="duz-yaz-" xml:lang="tr"><span class="duz-yaz-">18 yaşındayken Manisa’da birini öldürdüğü, cezaevine girdiği, firar ettiği, yurtdışına kaçtığı, orada bir kadını bıçakla öldürdüğü, yasadışı yollarla ülkeye geri döndüğü ve üç yıl önce de Manisa’da tabancayla başka birini öldürdüğü söylendi. Üstelik, genç adamın, bir süre önce annesinden boşanan babası da kayıptı.</span></p>

      <p class="duz-yaz-" xml:lang="tr"><span class="duz-yaz-">Bunları okurken imalatçının, 2002 yılında yakalanan ve “1983 yılında Mehmet Ali Ağca’nın kaçmasına yardım ettim. Ailemden dört, İstanbul’da da tanımadığım iki kişiyi öldürdüm” diyen “Manisa Canavarı” olduğunu zannetmeyin. Bu, başka birisi.</span></p>

      <p class="basl-k-3" xml:lang="tr"><span class="bold-yaz-">Yarayı fark eden dikkatli savcı</span></p>

      <p class="duz-yaz-" xml:lang="tr"><span class="duz-yaz-">Ülkenin dört bir yanında yürütülen arama faaliyetleri, Manisa’dan gelen bir teleksle durduruldu. İmalatçı, teslim olmuş ve cezaevine konmuştu. Teslim olma nedeni bu çifte cinayet değildi, üç yıl önceki cinayetiydi.</span></p>

      <p class="duz-yaz-" xml:lang="tr"><span class="duz-yaz-">İlk savunmasında, ana-kızla uzaktan yakından bir ilgisi olmadığını, o evde hiç kalmadığını, bulunan eşyaların hiçbirinin kendisine ait olmadığını söyledi. Daha sonra 3 eylül akşamı evde olduğunu, yiyip içtiğini kabul etti. İstanbul’dan otobüsle yola çıktığını, Ankara ve İzmir üzerinden Manisa’ya geldiğini, başka bir suç nedeniyle teslim olduğunu anlattı.</span></p>

      <p class="duz-yaz-" xml:lang="tr"><span class="duz-yaz-">Bir televizyon kanalında, cezaevinden mahkemeye götürülüşünü izleyen savcı, sağ avucunun içerisindeki yarayı fark etti. Bu durumu, “20-25 gün önce yemek pişirirken tuttuğum tencereden yandı, kesinlikle bıçak yarası değil” şeklinde açıkladı.</span></p>

      <p class="duz-yaz-" xml:lang="tr"><span class="duz-yaz-">Zaman zaman belleğini kaybettiğini, psikiyatrlara gittiğini ifade ettiyse de, Adli Tıp 4. İhtisas Kurulu’na göre, kasten adam öldürme suçunun tam ceza ehliyetine sahipti.</span></p>

      <p class="basl-k-3" xml:lang="tr"><span class="bold-yaz-">Cinayeti asla kabul etmedi</span></p>

      <p class="duz-yaz-" xml:lang="tr"><span class="duz-yaz-">11 ay sonra, anneyi “kasten öldürmekten” 24 yıl, kızı ise “suç delilini ortadan kaldırmak maksadıyla öldürmekten” idam cezası aldı. Duruşmadaki iyi hali nedeniyle, 24 yıl 20 yıla indirildi. İdam ise, ilk yılı geceli gündüzlü bir hücrede tecrit edilmek suretiyle müebbet ağır hapis cezasına çevrildi. İmalatçı, ana-kızı öldürdüğünü hiçbir zaman kabul etmedi.</span></p>

      <p class="basl-k-3" xml:lang="tr"><span class="bold-yaz-">Olay yeri incelemeleri</span></p>

      <p class="duz-yaz-" xml:lang="tr"><span class="duz-yaz-">Cinayetler üzerine, 2 polis memuru ve 2 komiser yardımcısı, geceyarısını 2 saat geçe, bildirilen adrese geldiler. Parmak izleri aldılar, ölenlerin yaralarını saydılar, yerlerini belirlediler ve olay yeri inceleme raporlarına “Çevre araştırmasında şahsın bıçak ve giysileri Bostancı araştırma görevlileri tarafından alındığından eşyalar gelene kadar beklenmiş, eşyalar geldiğinde şahsın çamaşırlarından kan numuneleri alınmış, bayanlardan yara içinden kan mukayeseleri alınmış, kan numuneleri, olay yeri krokisi karakol görevlilerine teslim edilmiş, bıçak zapt edilerek karakol görevlilerine teslim edilmiş, video, fotoğraf, kroki çizimleri yapılmış bunlar haricinde herhangi bir şey zapt edilmemiştir” diye yazdılar ve gittiler.</span></p>

      <p class="italik-yaz-" xml:lang="tr"><span class="duz-yaz-">15 gün sonra, 2 polis memuru ölenlerin akrabalarıyla yeniden eve girdi. Sanığa ait olduğu söylenen, siyah örgülü kar başlığından, pembe çiçekli banyo havlusuna, numaralı gözlükten, kırmızı tespihe varıncaya kadar eşyalarına el koydular. Sanık, “Evle ilgim yok” demişti ama, belli ki nesi var nesi yok toplayıp gelmişti.</span> <span class="italik-yaz-">Canavar Tohumu</span> <span class="duz-yaz-">ile</span> <span class="italik-yaz-">Sarı Esirler</span> <span class="duz-yaz-">adlı kitaplarını, ayrıca el yazılarının ve imzasının bulunduğu defterini bile alarak. Yalan söylüyordu. O evle bir ilgisi vardı. Geride kalanlar, eşyaları tanıyordu. Ama bu durum, sadece yalan söylediğinin deliliydi, kadınları öldürdüğünün değil.</span></p>

      <p class="basl-k-3" xml:lang="tr"><span class="bold-yaz-">Bardaktaki parmak izi</span></p>

      <p class="duz-yaz-" xml:lang="tr"><span class="duz-yaz-">Olay yerindeki parmak izleri, ölenlerin ve sanıktan cezaevinde alınan on parmak iziyle karşılaştırıldı. Salondaki masa üzerindeki bardakta ve tabakta sanığın sağ el işaretparmağının izi ve anneye ait izler bulundu. Annenin 100 mililitre kanında 229 miligram, bir başka deyişle 2.29 promil etil alkol saptandı. Sanığın bardaktaki parmak izi, onun evde bulunduğunu kanıtlıyorsa da, cinayetlerden sorumlu tutmuyordu.</span></p>

      <p class="basl-k-3" xml:lang="tr"><span class="bold-yaz-">Eğik ve kanlı bıçak</span></p>

      <p class="duz-yaz-" xml:lang="tr"><span class="duz-yaz-">Olay yerinde, yamulmuş, kanlı bir bıçak bulundu. Önce Bostancı araştırma görevlileri tarafından alınan, daha sonra olay yeri inceleme ekibine teslim edilen bıçak, 11,5 cm uzunluğunda, tek ağızlı, oluksuz, sivri uçlu, delici ve kesici vasıfta namlusu bulunan, siyah plastik kabzalı, zorlanma nedeniyle namlusu kabza dip kısmından eğilmiş bir ekmek bıçağıydı.</span></p>

      <p class="duz-yaz-" xml:lang="tr"><span class="duz-yaz-">Otopsi raporları, anne üzerindeki 41 yaradan 17’sinin, kız üzerindeki 18 yaradan 13’ünün “müstakilen öldürücü” nitelikte olduğunu ve her ikisinin de kesici-delici alet yaralanmasına bağlı büyük damar ve iç organ delinmesinden gelişen iç ve dış kanamadan öldüğünü bildirdi.</span></p>

      <p class="duz-yaz-" xml:lang="tr"><span class="duz-yaz-">O evde bu bıçakla ya anne, ya kız ya da her ikisinin birden öldürüldüğü besbelliydi. Önemli olan, bu bıçağı kimin tuttuğuydu. Bu soruyu cevaplayacak en kestirme yol, hiç kuşkusuz bıçak üzerinde sanığın parmak izlerini bulmaktı. Bulunamadı. Bulunsaydı bile, karşılaştırmaya elverişli nitelikte olmayabilirdi. Hatta, sanık o evde yaşadığından, evvelce bıçağı tutmuş olabileceğini, bu nedenle üzerinde parmak izlerinin bulunduğunu, ancak kadınları öldürmediğini söyleyerek kendini savunabilirdi.</span></p>

      <p class="duz-yaz-" xml:lang="tr"><span class="duz-yaz-">Bıçak kanlıydı. Kriminal polis laboratuvarının ekspertiz raporuna göre, bıçak üzerindeki kan grupları, anneninkiyle uyumluydu. Bu bıçakla, en azından annenin öldürüldüğü artık kesindi. Ama bıçağı tutan kimdi?</span></p>

      <p class="basl-k-3" xml:lang="tr"><span class="bold-yaz-">Sağ eldeki yara</span></p>

      <p class="duz-yaz-" xml:lang="tr"><span class="duz-yaz-">Sanığın sağ avucunun içindeki iyileşmekte olan, tencereden yandığını söylediği yaranın ne zaman meydana geldiği, muayenede kesin olarak saptanamadı. “Yüksek ihtimalle kesici-delici aletle oluştuğu” bildirildi. Büyük bir olasılıkla, benzer durumlarda sıklıkla rastlandığı gibi, sanık, bıçaklamalar sırasında kendi elini de kesmişti. Bıçak üzerinde, anneninkinin yanı sıra, sanığın kanı da bulunsaydı, çok değerli bir delil oluşturacaktı. Dosya içerisinde buna ait herhangi bir analiz bulgusu yoktu. Sanırım bıçakta sanığın kanı hiç aranmadı. Esasen aransaydı bile, sadece kan grubu incelemesiyle kesin kimliklendirme zaten yapılamazdı.</span></p>

      <p class="basl-k-3" xml:lang="tr"><span class="bold-yaz-">Kanlı eşyalar</span></p>

      <p class="duz-yaz-" xml:lang="tr"><span class="duz-yaz-">Bıçak dışında, evdeki eşyaların bir çoğunda kan vardı. Polis; pantolon, fanila, külot, atlet ve kesilerek şort haline getirilmiş kot pantolon üzerindeki kanların insana ait kan lekeleri olduğunu ve annenin kanıyla uygunluk gösterdiğini bildirdi. Buralarda kızın kanı bulunmadı. Tanıklar, eşyaların sondaj makinesi imalatçısına ait olduğunu söylüyordu. Ama bu iddianın bilimsel bir delile ihtiyacı vardı.</span></p>

      <p class="basl-k-3" xml:lang="tr"><span class="bold-yaz-">2 ay sonra gittik, 6 saat çalıştıktan sonra bulduk</span></p>

      <p class="duz-yaz-" xml:lang="tr"><span class="duz-yaz-">Cinayetlerden 2 ay sonra eve girdiğimizde her yer karmakarışıktı. Kanepe üzerinde, yerlerde, elektrik prizlerinin etrafında, perdelerde, ekmek torbasında, hatta sokak kapısı dışındaki basamaklarda bile kan lekesi vardı.</span></p>

      <p class="duz-yaz-" xml:lang="tr"><span class="duz-yaz-">Üzerinde her iki kadının kanı olan, aynı zamanda giyenin ya da tutanın kimliğini belirleyebilecek bir tek cisim arıyorduk. Bu hedefe yönelik olarak 6 saat süren çalışmalar sonunda 41 biyolojik delil topladık. Sanığın kanını cezaevinde, kendimizin imal ettiği, postayla gönderdiğimiz “kan örneği alma kiti”ne aldırdık. Bugün olsa kan bile aldırmaz, sadece yanak içinden sürüntü aldırırdık. Ölenlerin kanlarını ise, Adli Tıp Kurumu Kimya Dairesi’nden temin ettik. Ellerinde toksikolojik analizden arta kalan ve muhafaza edilen kan vardı.</span></p>

      <p class="duz-yaz-" xml:lang="tr"><span class="duz-yaz-">8 yıl önce, İstanbul Üniversitesi Adli Tıp Enstitüsü’nün laboratuvarlarında DNA analizleri yapabiliyorduk ve bu teknolojinin Türkiye’de çok şey değiştireceğinden emindik. Bütün örneklerde DNA düzeyinde 11 genetik bölge inceledik. Şimdilerde bunların sayısı daha da arttı ve çalışılan bölgelerin bazıları değişti. Bugün Türkiye’nin tüm kriminal laboratuvarlarında artık DNA analizleri yapılabiliyor. Oysa, olayın gerçekleştiği tarihte sadece kan grupları incelenebiliyordu.</span></p>

      <p class="duz-yaz-" xml:lang="tr"><span class="duz-yaz-">Mahkemenin gönderdiği bıçak üzerinde bizden önce çeşitli incelemeler yapılmış ve bunlar için örnek alınmıştı. Buna rağmen, bıçakta birden fazla kişinin DNA’sını bulduk. Bunlardan biri, polis kriminalinin de saptadığı gibi anneye aitti, miktar olarak diğerlerinden çok fazlaydı ve bazı bölgelerde diğerlerinin genetik özelliklerini örtüyordu. Bu nedenle, diğerlerini o günkü koşullarımızla kimliklendiremedik. Ayrıca o tarihlerde henüz “amelogenin” adlı DNA bölgesi kriminal amaçlara yönelik olarak incelenmiyordu. Dolayısıyla kan lekelerinin bir kadına mı, yoksa erkeğe mi ait olduğu anlaşılamıyordu. Mutfak perdesi üzerindeki lekede, hem annenin, hem de kızın DNA’sını bulduk. Sanığınkileri bulamadık.</span></p>

      <p class="duz-yaz-" xml:lang="tr"><span class="duz-yaz-">Ancak bunların hiçbirinin ne o gün, ne de bugün benim için önemi var. Önemli olan sadece, pensin ucunda gördüğüm, 5.2.1.1. kodunu verdiğimiz kıldı. Bu pubik kılı, bel lastiğinin ön kısmına kan bulaşmış bir erkek çamaşırının ağ kısmında bulduk. İç çamaşırı, bizden önce olay yerine girmiş olanların eşyalar yığdığı, çift kişilik karyolanın üzerindeki spor çantasındaydı. Lekeli bölümden avuç içi kadar bir parça daha önce polis tarafından kesilerek alınmıştı. Çamaşırla ilgili olarak raporumuzda şu bilgi vardı:</span></p>

      <p class="duz-yaz-ilk-paragraf-2" xml:lang="tr"><span class="bold-yaz-">Kod 5.2:</span> <span class="duz-yaz-">Erkek iç çamaşırının bel lastiği üzerindeki kan lekeleri: Yüzde 99.999 olasılıkla İ.K ve A.K’ya (anne ve kız) ait.</span></p>

      <p class="duz-yaz-" xml:lang="tr"><span class="bold-yaz-">Kod 5.2.1.1:</span> <span class="duz-yaz-">Aynı iç çamaşırın iç ağ bölgesindeki pubik kıl: Yüzde 99.998 olasılıkla H.P’ye (sondaj makinesi imlatçısı) ait.</span></p>

      <p class="duz-yaz-ilk-paragraf-2" xml:lang="tr"><span class="duz-yaz-">Beynimizde, sondaj makinesi imalatçısının her iki kadını öldürdüğünü kanıtlamıştık.</span></p>
    </div>
  </div>
</body>
</html>
