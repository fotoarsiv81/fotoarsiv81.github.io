<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_335">Elizabeth Bishop</h1>
				<p class="normal">Elizabeth Bishop (1911–1979) yaşamı boyunca sadece doksan civarında şiir yayınladı. Bir şiiri bitirmek için yıllarını harcadığı biliniyordu. Nispeten az eser vermiş olmasına rağmen 20. yy Amerikan şiiri üzerinde büyük bir etkisi oldu. Pulitzer ödülünü kazandı. 1949 yılında şiir dalında ABD’nin devlet sanatçısı seçildi. </p>
				<p class="normal">Bishop diğer şairler arasında çok popülerdi. Meslektaşları kompozisyonlarındaki ustalığın, parlaklığın ve karmaşıklığın farkındaydı. Şair John Ashbery (1927–) onun için “yazarların yazarının yazarı” demişti.</p>
				<p class="normal">Bishop Massachusetts’te doğdu. Yalnız bir çocukluk geçirdi. Babası ölmüş ve annesi bir akıl hastanesine yatmıştı. Büyükbabası, büyükannesi ve halası tarafından büyütüldü. 1930 yılında Vassar Koleji’ne gitti. Burada şair Marianne Moore (1887–1972) ile tanıştı. Moore’un Bishop üzerinde büyük bir etkisi olacaktı.</p>
				<p class="normal">Kolejden sonra Bishop tıp okumak istiyordu. Moore bunu yapmaması için onu ikna etti. Seyahat edip şiir yazmaya başladı. 1946 yılında Houghton Mifflin tarafından finanse edilen ulus çapındaki bir şiir yarışmasını kazandı. Bu sayede ertesi yıl ilk kitabı basıldı: <span class="ideitalik">North and South</span> (Kuzey ve Güney).</p>
				<p class="normal">Bishop şiirlerinde sade bir dil kullanıyordu. İronik bir mizah anlayışı vardı. Kişisel olmayan konuları ele alıyordu. Şiirlerinde son derece ayrınrılı doğa betimlemelerine yer veriyordu. Pek çok çağdaşından farklı olarak tabiatı anlatmayı kendi iç dünyasından bahsetmeye tercih ediyordu. <span class="ideitalik">At the Fishhouses</span> (Balıkhanede) isimli şiirinde limandaki bir foku anlatır:</p>
				<p class="normal"><span class="ideitalik">Kah görünür kah kaybolur</span></p>
				<p class="normal"><span class="ideitalik">Aklı ona aksini söylese de</span></p>
				<p class="normal"><span class="ideitalik">Duramaz bir türlü yerinde</span></p>
				<p class="normal">1951 yılında yaklaşık on sekiz yıl kalacağı Brezilya’ya gitmek için burs kazandı. Burada Brezilyalı mimar Lota de Macedo Soares’e (1910–1967) aşık oldu. Portekizce öğrendi ve bir Brezilya şiir antolojisi hazırladı.</p>
				<p class="normal">Ömrünün büyük bölümünde babasından kalan mirasla geçindi. 1970 yılında Harvard’da ders vermek için ABD’ye döndü. Son derlemesi <span class="ideitalik">Geography III</span> (Coğrafya 3) 1976 yılında basıldı. Üç yıl sonra Boston’da öldüğünde altmış sekiz yaşındaydı.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Bishop annesi Gertrude’u en son beş yaşındayken görmüştü. “In the Village” (Köyde) adlı düzyazısında annesinin geçirdiği sinir krizini ve Nova Scotia’daki Dartmouth’ta bir akıl hastanesine kapatılmasını anlatır.</span></p>
				<p class="normal"><span class="ideitalik">2- Bishop Brezilya’da sadece birkaç ay kalmayı planlamıştı. Ancak kajuya alerjik reaksiyon gösterince ayrılışı ertelendi. İyileşme döneminde Soares’le tanıştı ve Brezilya’da onunla birlikte kalmaya karar verdi.</span></p>
				<p class="normal"><span class="ideitalik">3- Bishop’un mezar taşındaki yazı “The Bight” (Koy) adlı şiirinden alınmıştır: “Düzensiz akış sürmekte / Berbat ama neşeli.”</span></p>
				</body>
</html>