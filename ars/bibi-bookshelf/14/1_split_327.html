<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_324">Eva Peron</h1>
				<p class="normal">Eva Perón (1919–1952), 1946 ve 1952 yılları arasında Arjantin’in <span class="ideitalik">first lady</span>’siydi. Ülkenin yoksul ve çalışan sınıfları arasında çok seviliyordu. Eskiden güzel ve karizmatik bir film yıldızı olan Peron, ülkesinin insanlarına eşi benzeri görülmemiş bir ilham kaynağı olmuştu. 1952 yılında kendisine resmen “Ulusun Ruhani Lideri” sıfatı verildi. Bu unvanı taşıyan ilk ve tek Arjantinliydi. Aynı yıl, otuz üç yaşında kanserden öldüğünde cenazesi ulusal yasa dönüştü.</p>
				<p class="normal">Sadık destekçilerinin ona verdiği isimle Evita, evlilik dışı bir ilişkiden doğmuştu. O dönemde Katolik dünyasında bu tarz ilişkiler çok ağır bir suç olarak görülüyordu. Henüz bebekken babası annesini terk etmişti. Memleketi Junin’in en yoksul mahallelerinde büyüdü.</p>
				<p class="resim"><img class="calibre110" src="0120.jpg"/></p>
				<p class="normal">On beş yaşında Buenos Aires’e gitti. Bir film yıldızı olmak istiyordu. Modellik yaptı ve çok az sayıda filmde rol aldı. Bazı popüler radyo tiyatrolarında seslendirme yaptı. 1944 yılında Arjantinli bir asker ve politikacı olan Juan Perón (1895–1974) ile tanıştı. Birbirlerini deprem kurbanları için yapılan bir yardım etkinliğinde tanımışlardı. Ertesi yıl evlendiler.</p>
				<p class="normal">Juan Peron 1944 yılında başkan adayı olunca eşi radyo programlarında onun için kampanyalar düzenledi. Ülkenin her yerinde toplantılar organize etti. Sesiyle özellikle yoksul dinleyiciler üzerinde duygusal bir etki yapabilmesi onu kocasının kampanyasının önemli bir parçası haline getirmişti. Onları eleştirenlerse Peronları tehlikeli ve popülist demagoglar olarak değerlendiriyordu.</p>
				<p class="normal">Juan Peron seçimi kolayca kazandı. Henüz otuz yaşında bile olmayan Eva, dünyanın en meşhur kadınlarından biri haline gelmişti. Sonraki altı yıl boyunca uluslararası turlarda ve ülke içinde eşini ve Peronist Parti’yi temsil etti. Kocası 1952 yılında yeniden seçilmek üzere aday olduğunda o da başkan yardımcısı olmak istemişti. Ancak ordu tarafından engellendi. Kadınların oy hakkı için mücadele verdi. 1952 yılında kadınların oy kullanabildiği ilk seçimler yapıldı.</p>
				<p class="normal">Seçimin üzerinden iki aydan az bir zaman geçmişti ki Evita rahim ağzı kanseriden öldü. Eşi 1955’e kadar başkan olarak kaldı. Askeri bir darbe ile devrildi.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Tim Rice (1944–) ve Andrew Lloyd Webber (1948–) tarafından hazırlanan “Evita” müzikali 1978 yılında sahnelendiğinde büyük beğeni topladı. Madonna (1958–) 1996 yılında müzikalin film versiyonunda başrolde oynadı.</span></p>
				<p class="normal"><span class="ideitalik">2- Peron’un Buenos Aires’teki cenazesine Time Dergisi’ne göre 700 bin kişi katılmıştı. Kalabalığın içinde yer alan on altı kişi izdihamdan ezilerek öldü.</span></p>
				<p class="normal"><span class="ideitalik">3- 2000 yılında New York Times, Peron’un kanser teşhisinden haberdar edilmediğini yazdı. Acılarının “belirsiz kadınsal sorunlardan” kaynaklandığını düşünerek ölmüştü.</span></p>
				</body>
</html>