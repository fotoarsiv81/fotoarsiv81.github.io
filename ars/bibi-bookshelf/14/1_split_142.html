<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_139">William Shakespeare</h1>
				<p class="normal">William Shakespeare’in (1564-1616) İngiliz edebiyat tarihinde çok özel bir yeri vardır. İngilizce’nin en büyük şairi olarak kabul edilmektedir. Otuz sekiz oyununun tamamı klasik eserlerin arasına girmiştir. Soneleri, gelecek nesil şairler üzerinde büyük bir etki yaratmıştır. Hayatına ilişkin gizemler, biyografi yazarlarını yüzyıllar boyunca uğraştırmıştır.</p>
				<p class="normal">Shakespeare’in dini ve kişisel inançları, eğitimi, edebi etkisi ve cinsiyeti tarihçiler arasında tartışmalara neden olmaktadır. Tek bir kişinin İngiliz edebiyatında böyle büyük bir etki yaratabileceğinden şüphe edenler onun gerçekten var olup olmadığını bile tartışma konusu yapmıştır.</p>
				<p class="normal">Shakespeare’in hayatına ilişkin temel gerçekler ise genel olarak kabul görmektedir. İngiltere’de, Stratford-upon-Avon’da doğmuştur. On sekiz yaşında Anne Hathaway (1556-1623) ile evlenmiştir. İlk çocukları altı ay sonra doğmuştur. 1580’lerde Londra’ya gidip oradaki tiyatrolarda çalışmaya başlamıştır. Bu sırada Anne’yi Stratford’da bırakmıştır. Üniversiteye gitmemiş olmasına rağmen Latince’ye hakimdir. Nitekim oyunlarında zaman zaman klasik metinlere göndermeler yapmaktadır.</p>
				<p class="normal">1590’larda <span class="ideitalik">The Taming of the Shrew</span> (Shrew’in Evcilleştirilmesi / 1590) ve <span class="ideitalik">Love’s Labour’s Lost</span>’un da (Aşkın Emeğinin Yitirilişi / 1594) aralarında bulunduğu çeşitli tarihi oyun ve komediler yazmıştır. Bu dönemin sonlarına doğru trajedi türünde de eserler vermiş ve bunlardan bazıları ile büyük ün kazanmıştır: <span class="ideitalik">Julius Caesar</span> (1599), <span class="ideitalik">Hamlet</span> (1600) ve <span class="ideitalik">Othello</span> (1603) gibi. Tiyatro kariyerinin sonlarına doğru trajikomik oyunlara yönelmiştir. Bunlar <span class="ideitalik">Cymbeline</span> (1610) gibi beklenmedik şekilde aşırı mutlu ya da aşırı hüzünlü biten ciddi oyunlardır.</p>
				<p class="normal">Shakespeare şiir konusunda daha az üretken olmakla birlikte kariyeri boyunca şiir yazmayı hiç bırakmamıştır. Uzun şiirleri <span class="ideitalik">Venus and Adonis</span>  (Venüs ve Adonis) ve <span class="ideitalik">The Rape of Lucrece</span> (Lucrece Tecavüzü) 1590’ların başında yazılmıştır. Soneler derlemesi 1609 yılında yayınlanmıştır. Pek çok aşk şiirinde erkeklere sesleniliyor olması eleştirmenlerin ünlü yazarın eşcinsel olduğunu düşünmesine neden olmuştur (aksine diğer şiirlerini kadınlara hitaben yazmıştır).</p>
				<p class="normal">Shakespeare tüm kariyeri boyunca Londra’da “Lord Chamberlain’in Adamları” (<span class="ideitalik">Lord Chamberlain’s Men</span>) olarak tanınan bir tiyatro grubu ile bağlantı içerisinde olmuştur. Grubun gösterilerini sahnelediği “Dünya Tiyatrosu”nun (<span class="ideitalik">Globe Theather</span>) sahipleri arasındadır. Oyunlarının başarısı sayesinde zengin bir adam olmuştur. 1613 yılında Stratford’a dönmüş ve elli iki yaşındayken orada ölmüştür. Vasiyetinde karısına en iyi ikinci yatağını miras bırakmıştır. Bunu neden yaptığı yüzlerce yıl boyunca tarihçilerin yanıt bulamadığı bir soru olarak kalmıştır.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- William ve Anna’nın üç çocuğu olmuştur. Susanna (1583-1649) çiftin evliliklerinden altı ay sonra doğmuş ve ardından ikizleri Hamnet (1585-1596) ile Judith (1585-1662) dünyaya gelmiştir.</span></p>
				<p class="normal"><span class="ideitalik">2- Shakespeare’in edebi üslubu dramatik bir biçimde mezartaşına dahi yansımıştır. Stratford’daki bir kilisede bulunan mezarında, “kemiklerimi çalan lanetlensin!” cümlesiyle biten bir şiire yer verilmiştir.</span></p>
				<p class="normal"><span class="ideitalik">3- “Dünya Tiyatrosu” Püritenler tarafından 1642 yılında kapatılmış ve ardından yıkılmıştır. 1997 yılında yeniden inşa edilerek halka açılmıştır..</span></p>
				</body>
</html>