<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_151">Tycho Brahe</h1>
				<p class="normal">Yaşadığı dönemde Danimarka’nın en zengin adamlarından biri olan Tycho Brahe (1546-1601), batıl inanç sahibi, fevri birisi olarak, alışılmış bilim adamı tiplemesinden oldukça uzaktır. Buna rağmen gözlemevinde onlarca yıl boyunca  yaptığı çalışmalar sayesinde, yıldız ve gezegenlerin hareketleri ile ilgili döneminin en kesin ölçümlerini ortaya koyabilmiştir. Modern astronominin kurucularından biri olarak kabul edilmektedir.</p>
				<p class="normal">Günümüzde İsveç sınırları içerisinde kalan Scania’da dünyaya geldi. Hem annesi hem de babası varlıklı İskandinav asillerinden geliyordu. Genç adam Danimarka kraliyet ailesinin hizmetindeki amcası tarafından yetiştirildi. Yirmi yaşında Kopenhag Üniversitesi’ne yazıldı. Burada hukuk ve astronomi eğitimi görecekti.</p>
				<p class="normal">Hayatının en ilginç olaylarından biri 1566 yılında Almanya’da gerçekleşti. Sınıf arkadaşlarından biriyle yaptığı bir sarhoş kavgası sırasında burnunun bir bölümünü kaybetti. Hayatının kalan döneminde yara izini gizlemek için altın ve gümüşten yapılmış protez bir burunla yaşayacaktı.</p>
				<p class="normal">1570 yılında Danimarka’ya dönen Brahe sıradan bir köylü olan Kirsten Jorgensdatter ile evlenerek ailesini öfkelendirdi. Mezun olduğu okulda astronomi dersleri vermeye başladı. Ven Adası’nda Avrupa’nın ilk astronomi gözlemevini kurdu. Gerekli desteği Kral 2. Frederick (1534-1588) sağlıyordu.</p>
				<p class="normal">Brahe’nin astronomiye en önemli katkısıysa on yıllarca süren çalışmaların sonucunda ortaya koyduğu gezegen ve yıldızlara ait ölçümlerdi. Bunların eksiksizliği ve kesinliği dikkate değerdi. Brahe aynı zamanda patlayan bir yıldızı ilk gözlemleyen kişi oldu. Bu olayı adlandırmak için “nova” terimini ortaya attı. Gözlemlerine dayanarak gezegenlerin Güneş’in etrafında dairesel değil eliptik yörüngelerde döndüklerini ortaya koydu.</p>
				<p class="normal">2. Frederick’in ölümünün ardından yeni kral 4. Christian (1577-1648) ile sorunlar yaşamaya başladı. Kral, Brahe’yi annesi ile ilişki kurmakla suçluyordu. Onu Danimarka’yı terk etmeye zorladı. Brahe Prag’a gitti ve pek çok yardımcısını da yanında götürdü.</p>
				<p class="normal">Prag’da yeni  bir gözlemevi inşa etmeyi umuyordu. Ne var ki planlarını hayata geçiremeden elli dört yaşında öldü. Ancak kısa bir süre sonra, asistanlarından Johannes Kepler (1571-1630) Brahe’nin verilerini kullanarak gezegenlerin hareketleri ile ilgili yasalar geliştirecekti.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Brahe’nin amcası Kral 2. Frederick’i 1565 yılında düştüğü nehirden kurtardıktan sonra zatürreden öldü.</span></p>
				<p class="normal"><span class="ideitalik">2- Brahe’nin Ven’deki sarayında bilim insanları, zanaatkarlar, evcil bir geyik ve Jeppe adında bir cüce yaşıyordu. Cücelerin geleceği görebildiğine inanan Brahe, Jeppe’ye isyankar köylüleri kontrol etmenin yollarını sorardı.</span></p>
				<p class="normal"><span class="ideitalik">3- Brahe batıl inançları olan bir insandı. Tavşanlardan ve yaşlı kadınlardan korktuğu söylenirdi. 1990 yılında yazılan bir biyografiye göre yolda bir tavşan ya da yaşlı bir kadın gördüğünde eve geri dönerdi.</span></p>
				</body>
</html>