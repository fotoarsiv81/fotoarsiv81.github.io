<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_124">3. Richard</h1>
				<p class="normal"><span class="ideitalik">Bir sevgili olamadığımı görünce</span></p>
				<p class="normal"><span class="ideitalik">İçimi neşeyle doldurabilmek için</span></p>
				<p class="normal"><span class="ideitalik">Kötü birisi olmaya karar verdim</span></p>
				<p class="normal">— Kral Richard, 3. Richard<span class="idebold">’dan</span></p>
				<p class="normal">Edebiyat dünyasında William Shakespeare (1564-1616) ve başkaları tarafından kötü bir karakter olarak çizilen 3. Richard’ın (1452-1485) gerçek kişiliği, kimi zaman kurgusal betimlemeleri tarafından gölgelenmektedir. Shakespeare, 3. Richard’ı tehlikeli ve dehşet saçan kambur bir tiran olarak resmeder. Gerçek Richard ise aslında bu kadar kötü değildir. Yine de genel olarak İngiltere tahtının en başarısız krallarından biri olarak kabul edilmektedir.</p>
				<p class="normal">Richard, York Dükü’nün (1411–1460) en genç oğluydu. York ailesi ile rakipleri Lancaster ailesi arasında yaşanan bir hanedan mücadelesi olan Güller Savaşı sırasında büyüdü. Kral 6. Henry (1421-1471) ve daha sonra Henry Tudor (1457-1509), Lancaster ailesini yönettiler. Her iki aile de Kral 3. Edward’ın (1312-1377) soyundan geldikleri için tahtta hak iddia ediyordu (Savaşın adı orduların işaretlerinden gelmektedir. York’ların işareti beyaz, Lancasterlarınki ise kırmızı güldü).</p>
				<p class="normal">Dükün sekizinci çocuğu olduğu için Richard’ın tahta çıkacağına ihtimal verilmiyordu. Ağabeyi 4. Edward (1442-1483), Lancaster ailesinin taraftarlarını tahttan uzaklaştırdıktan sonra 1461 yılında kral oldu. Sonraki yirmi yıl boyunca Richard ağabeyi adına Kuzey İngiltere’yi yönetti. 1483 yılında ölen Edward, tahtı Richard’ın yeğeni olan genç oğlu 5. Edward’a (1470-1483) devretti.</p>
				<p class="normal">Genç kral ülkeyi, amcası bir darbeyle iktidarı ele geçirene kadar sadece birkaç hafta yönetebildi. Edward ve üvey kardeşi Londra Kulesi’ne hapsedildiler. İki prens de burada, büyük ihtimalle Richard’ın talimatıyla öldürüldüler.</p>
				<p class="normal">Richard’ın taç giyme coşkusu kısa sürdü. Henry Tudor’un yönetimindeki Lancaster ailesinin ordusu İngiltere’ye girdi. 22 Ağustos 1485 yılında Richard’ı iki saatlik Bosworth Savaşı’nın ardından yenilgiye uğrattılar. Richard, savaş sırasında attan düşmüş ve yaya olarak savaşırken ölmüştü. (3. Richard, Shakespeare’in oyununda öldürülmeden önce “krallığıma karşılık bir at” diye bağırır). Savaştan sonra Tudorlar’dan 7. Henry kral oldu ve Güller Savaşı sona erdi.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Kuleye hapsedilen prenslerin başına ne geldiği asla tam olarak öğrenilememiştir. Richard veya 7. Henry tarafından öldürülmüş olma ihtimalleri vardır. 1674 yılında onlara ait olduğu düşünülen iki ölü beden bulunmuş ve Westminster Manastırı’na gömülmüştür.</span></p>
				<p class="normal"><span class="ideitalik">2- Shakespeare’in 3. Richard oyunu birçok kez beyaz perdeye aktarılmıştır. Aralarında John Barrymore (1882–1942), Laurence Olivier (1907–1989), Ian McKellen (1939–) ve Al Pacino’nun (1940–) da bulunduğu ünlü aktörler kralı oynamıştır. 3. Richard’ı tiyatroda canlandıran en ünlü aktörlerden biri ise John Wilkes Booth’tur (1838–1865). Booth aynı zamanda Abraham Lincoln’a (1809-1865) suikast düzenleyen kişidir.</span></p>
				<p class="normal"><span class="ideitalik">3- 1924 yılında kralın adını temize çıkarmak için “3. Richard Topluluğu” adıyla bir grup kurulmuştur.</span></p>
				</body>
</html>