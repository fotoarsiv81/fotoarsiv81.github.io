<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_349">John Lennon</h1>
				<p class="normal">II. Dünya Savaşı sonrasında doğan kuşak için John Lennon (1940–1980) bir semboldü. Beatles’ın ikinci gitaristi ve Paul McCartney (1942–) ile birlikte grubun söz yazarıydı. 20. yy’ın en etkili ve ünlü hit parçalarını yazdı. Lennon hayatının sonraki dönemlerinde önde gelen bir barış aktivisti oldu. Şarkıları 1960’lar ve 1970’lerde Vietnam Savaşı karşıtı mücadelenin ve barış dolu daha iyi bir dünya yaratma umudu taşıyan uluslararası protest hareketin sesi oldu.</p>
				<p class="normal">Beatles’ın diğer üyeleri gibi Lennon da İngiltere’nin Liverpool şehrinde doğdu. Annesi ilk gitarını ona 1957 yılında aldı. Aynı yıl bir konserde on beş yaşındaki McCartney ile tanıştı. Böylece aralarında yaşanacak uzun dostluk da başlamış oldu.</p>
				<p class="resim"><img class="calibre42" src="0135.jpg"/></p>
				<p class="normal">Başlarda <span class="ideitalik">Quarrymen</span> adıyla tanınan gruplarına 1958 yılında gitarist George Harrison (1943–2001) katıldı. İsimlerini <span class="ideitalik">Beatles</span> olarak değiştirmelerinin ardından davulcu Ringo Starr (1940–) da gruba 1962 yılında dahil oldu. Aynı yılın sonlarına doğru ilk hit şarkıları <span class="ideitalik">Love Me Do</span> piyasaya çıktı. Amerikan ritimleri ve Blues’dan esinlenen şarkı büyük ilgi gördü. 1963 yılında <span class="ideitalik">Beatlemania</span> (Beatles Çılgınlığı) İngiltere’nin her yanına yayılmıştı. 1964’ün ilk aylarında New York City’nin John F. Kennedy Uluslararası Havaalanı’na varışlarının hemen ardından grup ABD’de liste başı oldu. Böylelikle İngiliz pop gruplarının Amerika’yı istilası da başlıyordu.</p>
				<p class="normal">Lennon ve grup içinde “zeki” ya da “şirin” olarak anılan McCartney’nin hit parçaları genellikle birlikte yazdığı düşünülür. Ancak aslında çoğu şarkıyı ayrı ayrı yazmışlardır. Lennon’un gruba en önemli katkıları <span class="ideitalik">Help!</span> (İmdat! / 1965), <span class="ideitalik">All You Need Is Love</span> (Bütün İhtiyacın Aşk / 1967) ve <span class="ideitalik">Come Together</span> (Birlikte Gelin / 1969) idi.</p>
				<p class="normal">1970’te finansal ve kişisel tartışmalar nedeniyle grup dağıldı. Her üye kendi bağımsız kariyerine devam etti. Lennon ve eşi Yoko Ono (1933–), 1971’de New York City’e taşındı. Lennon hayatının kalan kısmını burada geçirecekti. Savaş karşıtı şarkısı <span class="ideitalik">Give Peace a Chance</span> (Barışa Bir Şans Ver / 1969) ve ütopik ilahisi <span class="ideitalik">Imagine</span> (Hayal Et / 1971) Beatles’ın nispeten apolitik şarkılarından ciddi bir kopuşu temsil ediyordu. Her ikisi de dönemin protesto hareketlerinin marşı haline geldi.</p>
				<p class="normal">1980 yılında <span class="ideitalik">Double Fantasy</span> (Çifte Fantazi) albümünün çıkmasından kısa bir süre sonra Mark David Chapman (1955–) adlı ruhsal dengesi bozuk bir hayranı tarafından evinin önünde vurularak öldürüldü. Öldüğü sırada kırk yaşındaydı.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Lennon’un hayatını anlatan “Lennon” isimli Broadway müzikali 2005 yılında sahnelenmeye başlandı. Ancak kırk dokuz performansın ardından yayından kaldırıldı.</span></p>
				<p class="normal"><span class="ideitalik">2- 2007 yılında düzenlenen bir açık arttırmada Lennon’un bir tutam saçı 48 bin dolara satıldı. 1966 yılındaki Japonya turunda taktığı güneş gözlüklerinin çerçeveleri ise 1.5 milyon dolara alıcı buldu.</span></p>
				<p class="normal"><span class="ideitalik">3- 20 yıl hapse makum olan Chapman, New York Attica Eyalet Hapishanesi’ne gönderildi. 2008 yılına kadar yaptığı beş şartlı tahliye talebi de reddedildi.</span></p>
				</body>
</html>