<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_153">John Milton</h1>
				<p class="normal">John Milton (1608-1674) İngiltere İç Savaşı’nda oynadığı rol nedeniyle idam edilmekten kıl payı kurtulmuştur. Canını kurtarmış olması dünya edebiyatı için büyük bir talihtir. İngiliz edebiyatının en etkili metinlerinden biri kabul edilen <span class="ideitalik">Paradise Lost</span>’u (Kayıp Cennet) yazmıştır.</p>
				<p class="normal">2009 yılında <span class="ideitalik">New York Review of Books</span>’ta yayınlanan bir eleştiride, İngiliz edebiyat tarihi değerlendirilirken <span class="ideitalik">Paradise Lost</span> için İngilizce’de yazılmış en iyi şiirsel anlatı ifadesi kullanılmıştır. Bu değerlendirme, kuşaklar boyunca metinden ilham alan yazarlar tarafından da paylaşılmaktadır.</p>
				<p class="normal">Ünlü epik şiir, toplam on iki kitaptan oluşmaktadır. İncil’deki Adem ve Havva’nın öyküsünü, Şeytan’ın onlara günah işletebilmek için yaptıklarını ve ikilinin cennetten kovulmasını anlatmaktadır. William Shakespeare (1564-1616) gibi Milton da kafiyesiz şiirler yazıyordu. Ancak bu şiirlerin kendilerine has farklı bir vezin sistemi bulunmaktaydı.</p>
				<p class="normal">Milton, Londra’da doğmuştur. Babası, başarılı bir arzuhalci ve tefeciydi. Cambridge’de eğitim görmüştür. En ünlü şiirlerinden biri olan <span class="ideitalik">Lycidas</span>’ı (1638) denizde kaybolan bir sınıf arkadaşının anısına yazmıştır.</p>
				<p class="normal">Milton’un neredeyse hayatına mal olacak olan politik faaliyetleri, 1640’lı yıllarda başladı. Belki de mutsuz olan ilk evliliğinden edindiği deneyimler sayesinde boşanmayı destekleyen broşürler kaleme aldı. 1644 yılında konuşma özgürlüğünü savunan <span class="ideitalik">Areopagitica</span> isimli çalışmasını yayınladı. İngiltere İç Savaşı’nda parlamenterlerin safında yer almış ve 1649 yılında Kral 1. Charles’ın (1600-1649) idamını destekleyen bir broşür yayınlamıştır. Daha sonra Oliver Cromwell’in (1599-1658) Cumhuriyetçi hükümetinde görev aldı ve propaganda faaliyetleri yürüttü.</p>
				<p class="normal">1660 yılında monarşinin yeniden kurulmasının ardından 1. Charles’ın idamıyla özdeşleşen pek çok kişinin başı kesilmiştir. Milton da tutuklanmış ve bir süre zindanda kalmıştır. Kısa bir süre sonra bir parlamento üyesinin araya girmesi ile serbest bırakılmıştır.</p>
				<p class="normal">Politik olarak dışlanmış ve neredeyse kör olan Milton hayatının kalan kısımını <span class="ideitalik">Paradise Lost</span>’u (1667) yazmak için harcamıştır. Daha sonra onun  devamı olan <span class="ideitalik">Paradise Regained</span> (Yeniden Kazanılan Cennet / 1671) ve bir başka destansı şiiri olan <span class="ideitalik">Samson Agonistes</span> (1671) gelmiştir. Altmış beş yaşında, Londra’da ölmüştür.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Lycidas, sonraki şair nesillerine ilham kaynağı olmuş, çoğu tarafından favori şiirleri olarak tanımlanmıştır. Beat kuşağının öncülerinden olan Amerikan şairi Allen Ginsberg’in (1926-1997), 193 dizelik şiiri ezbere bildiği söylenmektedir.</span></p>
				<p class="normal"><span class="ideitalik">2- Paradise Lost, neredeyse on bir bin dizeden oluşmaktadır.</span></p>
				<p class="normal"><span class="ideitalik">3- 1638 yılında İtalya’da gezerken astronom Galileo Galilei’yle (1564-1642) tanışmıştır. Galileo o sırada sapkınlık suçlaması nedeniyle ev hapsinde tutulmaktaydı. Bu karşılaşma, hem Paradise Lost’u hem de Milton’un 1644 yılında yazdığı konuşma özgürlüğünü destekleyen </span>Areopagitica<span class="ideitalik"> isimli broşürünü etkilemiştir.</span></p>
				</body>
</html>