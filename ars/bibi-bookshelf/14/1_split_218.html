<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_215">Cheng İ Sao</h1>
				<p class="normal">Çok korkulan bir korsan olan Çinli fahişe Cheng İ Sao (1785-1844), 1807 ve 1810 yılları arasında yetmiş bin hayduttan oluşan bir çeteyi yönetmiştir. Onun liderliği altındaki korsanlar, Çin sahilindeki köyleri yağmaladılar ve haraç kestiler. Garip bir biçimde gücünün doruğuna ulaşan Cheng İ Sao korsanlığı bırakmaya karar verdi. Çin hükümeti tarafından affedildi ve denizlere veda ederek karada yaşamaya başladı.</p>
				<p class="normal">Shih Yang adıyla doğan Sao, Güney Çin Denizi’nde “çiçek gemisi” adı da verilen bir “deniz genelevi”nde çalışıyordu. 1801 yılında korsan Cheng İ ile evlendi. Evlenmeden önce sahip olduğu gücü eşit bir şekilde paylaşacaklarına dair eşinden söz almıştı.</p>
				<p class="normal">Kocası Güney Çin Denizi’nin önde gelen korsanlarından biriydi. Çin gemilerine saldırması için komşu Vietnamlılar tarafından tutulmuştu. 1802 yılında Vietnam Çinle barış yapınca ondan desteğini çekti. Cheng İ korsanlarını yedi filodan oluşan bir konfederasyon haline getirdi. 1807 yılında Cheng İ ölünce kumanda tamamen Sao’nun eline geçti.</p>
				<p class="normal">Cheng İ Sao’nun dört yüz gemiden oluşan filosunda hayat zordu. Kurallara karşı gelenlere acımasız cezalar uygulanıyordu. Aileleriyle birlikte yüzlerce korsan tek bir gemide yaşıyordu. Kurallara harfi harfine uymaları bekleniyor, aksi halde boyunları uçuruluyordu. Ganimetlerin paylaşımı konusunda da son derece katı kurallar konmuştu. Çaldıklarını ortak hazineye eklemeyen korsanlar için ölüm cezası uygulanıyordu. Cheng İ Sao tecavüzü ve zinayı da kesin olarak yasakladı. Her ikisinin de cezası ölümdü.</p>
				<p class="normal">1808 yılında İmparatorluk Cheng İ Sao’yu yakalamaya karar verdi. Ancak çok geçmeden peşinden gönderilen keşif grubunun lideri öldürüldü. Peşindeki devlet filosunun gemilerinin yarısına yakını ya batırıldı ya da korsanlar tarafından ele geçirildi.1809 yılında Çin hükümeti, İngilizler’den savaş gemisi <span class="ideitalik">HMS Mercury</span>’i istemek zorunda kaldı. Korsanları takip etmek için bu gemiyi kullanacaklardı. Daha sonra altı Portekizli savaşçı da imparatorluk filosuna dahil oldu.</p>
				<p class="normal">Cheng İ Sao, Avrupa gemilerinden de kurtulmayı başardı. Ancak sonraki yıl kendi isteğiyle korsanlığı bırakmaya karar verdi ve devlet tarafından affedildi. Neredeyse bütün korsanları bağışlandı. On binlerce korsandan sadece 211’i sürgün edildi ve 126’sı idam edildi. Cheng İ Sao karada yaşamaya başladı. Kocasının yardımcılarından biriyle evlendi. Söylendiğine göre hayatının geri kalan kısmında bir kumarhane işletmiştir.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Cheng İ Sao’nun üç oğlu oldu. İlk ikisi ilk kocasından, üçüncüsü ise ikinci kocasındandı.</span></p>
				<p class="normal"><span class="ideitalik">2- Cheng İ Sao, “Cheng’in karısı ya da dul eşi” anlamına gelmektedir.</span></p>
				<p class="normal"><span class="ideitalik">3- Arjantinli yazar Jorge Luis Borges (1899–1986) tarafından yazılan “The Widow Ching, Lady Pirate” (Dul Ching, Korsan Leydi / 1933) adlı kısa öyküde Cheng İ Sao anlatılır.</span></p>
				</body>
</html>