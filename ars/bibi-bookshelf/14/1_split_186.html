<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_183">Anne Hutchinson</h1>
				<p class="normal">Anne Hutchinson (1591–1643) 1634 yılında Boston’a göç etti. İngiltere’den Massachusetts’e gelerek dini inançlara saygı gösterilen bir ülke bulma umudu taşıyanların arasında yer alıyordu. Ne var ki dört yıl sonra koloniden dışlandı ve bir daha geri dönüşüne izin verilmedi.</p>
				<p class="normal">Bu dört yıl içerisinde koloninin ilk kadın dini lideri olarak Amerikan tarihinde kendine özel bir yer edinmişti. Kısa sürede kendi dua grubunu kurdu. Bu grup hızla büyüyerek Boston’un en büyük dini topluluğu halini alacaktı. Öyle ki koloninin yaşlı liderleri, kendi güçlerini tehdit etmeye başladığını düşünerek koloniden dışlanmasına karar verdiler.</p>
				<p class="normal">İngiltere’deki Alford’da doğan Hutchinson’un ilk adı Anne Marbury idi. 1612 yılında William Hutchinson  (1586–1642)  adında bir tüccarla evlendi. Çift on bir çocukları ile birlikte önde gelen bir Püriten rahip olan John Cotton’un (1585-1652) teşvikiyle Massachusetts’e göç etti. Hutchinson ebe ve hemşire olarak çalışmaya başladı. Bunlar koloninin en önde gelen meslekleri arasında yer alıyordu.</p>
				<p class="normal">Başlarda sadece kadınlardan oluşan grubuyla birlikte İncil’i okuyup tartışıyorlardı. Ne var ki gruba içlerinde erkeklerin de bulunduğu düzinelerce yeni destekçi katılınca etkileri artmaya başladı. Güçlü bir dini grup haline geldiler. Koloninin Valisi Sir Henry Vane (1613-1662) de onların arasına katıldı.</p>
				<p class="normal">Hutchinson, toplantılarında koloninin sivil ve dini liderlerine eleştiriler getiriyordu. Bazı tartışmalı dini fikirler ileri sürmeye başladı. Tanrının kimin cennete gideceğini önceden belirlediği yolundaki katı Calvinist düşünceyi savunuyordu. Ona göre kurtuluş Tanrı’nın takdiriydi. Püriten din adamları iyi işler yapanların ilahi kurtuluşa ulaşabileceklerini söylerek bu görüşü eleştiriyordu.</p>
				<p class="normal"><span class="ideitalik">Antinomian Tartışması</span> olarak bilinen bu olay Hutchinson’un tutuklanması ile sonuçlandı. 1637 yılında yargılandı. Hakkındaki suçlamalar genel olarak kilise doktrini ile ilgili olsa da yargılanmasında cinsiyetinin çok önemli bir payı vardı. Püriten din adamı John Winthrop (1587–1649) “yaptıkları yakışık almıyor, Allah’ın nazarında hoşgörülemez, ayrıca cinsiyetine de uygun değil,” diyerek onu acımasızca eleştiriyordu.</p>
				<p class="normal">Aralarında rahip Cotton’un da bulunduğu pek çok müttefiki tarafından terk edilen Hutchinson yedi ay hapis cezasına çarptırıldı. 1683 yılında Rhode İsland’a sürüldü. 1642 yılında Rhode İsland’a gitti ve ertesi yıl Amerikan yerlileri tarafından öldürüldü.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Massachusetts valisi Michael Dukakis (1933-) 1987 yılında, sürgüne gönderilmesinden tam 349 yıl sonra Hutchinson’dan resmen özür diledi.</span></p>
				<p class="normal"><span class="ideitalik">2- New York’taki Hutchinson Nehri Bulvarı adını ondan almaktadır.</span></p>
				<p class="normal"><span class="ideitalik">3- Hutchinson’un baş savunucusu olan Henry Vane, davanın ardından İngiltere’ye döndü. İngiltere iç savaşında Püritenlerin safında yer aldı. 1662 yılında monarşi yeniden kurulunca hainlikle suçlanarak başı kesildi.</span></p>
				</body>
</html>