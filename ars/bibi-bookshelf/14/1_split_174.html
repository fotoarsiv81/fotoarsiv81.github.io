<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_171">Anne Conway</h1>
				<p class="normal">17. yy İngilteresi’nde ileri seviyede eğitim alabilen az sayıdaki kadından biri olan Anne Conway (1631-1679), saygı duyulan bir filozof ve entelektüeldi. Ölümünden sonra yayınlanan kitabı <span class="ideitalik">The Principles of the Most Ancient and Modern Philosophy</span> (Antik ve Modern Felsefenin Prensipleri / 1690) ve onu gizlice yetiştirerek üniversite kurallarını çiğneyen Cambridge’deki profesöre yazdığı yüzlerce mektup en önemli eserleri arasında yer almaktadır.</p>
				<p class="normal">Conway’ın asıl adı Anne Finch’ti. Londralı zengin bir ailenin kızıydı. Kensington Sarayı’nda yetişmişti. Üvey kardeşi John Finch (1626-1682), onu Cambridge’deki felsefe profesörü Henry More (1614-1687) ile tanıştırdı. Zekasından etkilenen More onu felsefe konusunda yetiştirmeye karar verdi. Ancak Cambridge’e kız öğrenci alınmadığı için Conway’ı mektupla eğitecekti.</p>
				<p class="normal">17. yy’da İngiliz bir kadın için entelektüel camiada kabul görmek fazlasıyla sıradışıydı. Ancak Anne pek çoklarına göre çok daha şanslıydı. Ailesinin geniş bir çevresi vardı. Ayrıca zengin ve sosyal statüsü yüksek eşi Edward (1623-1683), Conway Viskontu’ydu. Onunla 1651 yılında henüz on dokuz yaşındayken evlenmişti (bu asilzade ile evlenmesinin ardından Lady Anne Conway adını aldı).</p>
				<p class="normal">Çiftin bir oğulları oldu, ancak henüz bebekken çiçek hastalığından öldü. Conway hayatının kalan kısmında sürekli kronik baş ağrılarından muzdarip oldu. Hayatının sonlarına doğru Yahudi mistizminin bir unsuru olan Kabalaya ve Quakerizm’e merak sardı. 1679 yılında, kırk yedi yaşındaki ölümünden kısa süre önce Quaker oldu.</p>
				<p class="normal">Conway’in ölümünün ardından basılan felsefe kitabı, önde gelen ve aralarında Thomas Hobbes (1588-1679) ve Rene Descartes’in de bulunduğu (1596-1650) pek çok ünlü filozofun eleştirisini içeriyordu. Başta Alman filozofu Gottfried Wilhelm Leibniz (1646–1716) olmak üzere kendisinden sonraki nesiller üzerinde belirgin bir etkisi oldu.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Conway’ın babası Sir Heneage Finch (1580–1631), Avam Kamarası’nda hatipti. Anne’in doğumundan bir ay kadar önce ölmüştü.</span></p>
				<p class="normal"><span class="ideitalik">2- Conway, 1656 yılında baş ağrılarının tedavisinde kullanılan deney aşamasındaki bir yöntemden yararlanmak için Fransa’ya gitti. “Trepanation” adı verilen bu tedavi, kafatasında delikler açmayı da içeriyordu. Ne var ki Conway’in sorununu çözmek konusunda yararlı olmadı.</span></p>
				<p class="normal"><span class="ideitalik">3- Conway, dolaşım sisteminin keşfi ile tanınan William Harvey (1578–1657) tarafından bir dönem tedavi edilmişti.</span></p>
				</body>
</html>