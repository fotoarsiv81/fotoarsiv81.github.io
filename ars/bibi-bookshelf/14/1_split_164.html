<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_161">Mercy Otis Warren</h1>
				<p class="normal"><span class="ideitalik">Amerika’ya adalet gelene kadar kılıçları kınında görmek istemiyorum.</span></p>
				<p class="normal"><span class="idebold">— Mercy Otis Warren</span></p>
				<p class="normal">O, savaş meydanlarında savaşmadı ya da <span class="ideitalik">Bağımsızlık Bildirgesi</span>’ni imzalamadı. Ancak yine de Massachusets’li bir ev kadını olan Mercy Otis Warren (1728-1814), Amerikan Devrimi’nin vicdanı ve kurucu annesi olarak görülmüştür. Bu ününü sömürge gazetelerinde isimsiz yazdığı bağımsızlık yanlısı denemeleri, şiirleri ve oyunları ile kazanmıştır.</p>
				<p class="resim"><img class="calibre61" src="151.jpg"/></p>
				<p class="normal">Devrime olan tutkusu öyle büyüktü ki Amerika Birleşik Devletleri’nin ikinci başkanı ve bir aile dostları olan John Adams (1735-1826), ona verdiği mücadelenin tarihini yazmasını tavsiye edecekti. Gerçekten de 1805 yılında tamamlanan <span class="ideitalik">History of the Rise, Progress, and Termination of the American Revolution</span> (Yükselişi, Gelişimi ve Sonuçlanması ile Amerikan Devrim Tarihi) isimli çalışması savaşın yayınlanan ilk kroniklerinden biridir.</p>
				<p class="normal">Beş çocuk annesi Warren, savaşın kendi aile bireylerinin üzerinde bıraktığı kişisel etkilere de tanıklık etmiştir. Kocası Anayurt Güçleri’ne bağlı bir subaydı. Bunker Hill Savaşı’na katılmıştı. Büyük oğlu Anayurt Donanması’nda savaşırken bir bacağını kaybetmişti.</p>
				<p class="normal">Warren eğitime ulaşmanın kadınlar için son derece zor olduğu bir dönemde, Cape Cod’da dünyaya gelmiştir. Okumayı evde öğrenmiş ve 1754 yılında James Warren’la (1726-1808) evlenmiştir. Uzaktan kuzeni olan Warren, Massachusetts’teki Plymouth’ta yaşayan bir avukattı. 1757-1766 yılları arasında beş çocukları oldu.</p>
				<p class="normal">Birçok Massachusetts sakini gibi Warrenlar da 1760’larda vergi politikaları nedeniyle İngilizler’e muhalif olmuştu. Dönemin iki önemli vatansever yeraltı örgütü <span class="ideitalik">Özgürlük Çocukları</span> ve <span class="ideitalik">Mutabakat Komitesi</span> toplantılarını 1770’li yıllarda çiftin Plymouth’taki evinin salonunda düzenliyordu. Warren’in İngiltere’yi ince bir dille eleştiren oyunları, New York ve Philedelphia’da popülerlik kazandı ve Adams’a göre harekete dönük halk desteğinin artmasını sağladı.</p>
				<p class="normal">Savaştan sonra Warren şiirlerini kendi adıyla yayınlamaya ve Adams’ın önerisi üzerine tarihle  ilgilenmeye başladı. Kitap yayınlandığında, eski dostunu eleştirel bir dille anlatmış olması aralarını bozacaktı. 1812’de Adamslar’la arası yeniden düzeldi. İki yıl sonra Plymouth’ta öldüğü sırada seksen altı yaşındaydı.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Warren beş oyun yazmıştır. Püriten Dönem’in “Mavi Yasaları” ile Massachusetts’te tiyatronun yasaklandığı düşünülürse bu çok önemli bir başarıdır. Zira oyunları sergilenmek için değil okunmak için yazılmıştı.</span></p>
				<p class="normal"><span class="ideitalik">2- Hem Warren hem de kocası Mayflower’daki yolcuların soyundan geliyordu.</span></p>
				<p class="normal"><span class="ideitalik">3- Warren’ın küçük kardeşi James Otis (1725-1783), Massachusets’li bir vatanseverdir. Muhaliflerin ünlü sloganını o ortaya atmıştır: “Temsil olmaksızın vergilendirme tiranlıktır.”</span></p>
				</body>
</html>