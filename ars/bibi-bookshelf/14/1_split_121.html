<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_118">Leonardo da Vinci</h1>
				<p class="normal">Efsanevi bir dahi olan düşünür Leonardo da Vinci (1452-1519), Rönesans’ın neredeyse bütün bilim dallarında uzman olmuştu. O bir mühendis, matematikçi, kaşif, mimar, anatomi uzmanı ve yazardı. Üstelik bu alanların hepsinde de başarılıydı. Ancak o esas olarak ressamlığı ile tanınmaktadır. Asil bir İtalyan kadınını (Mona Lisa) çizdiği enigmatik portresi ile dünya çapında bir ün kazanmış ve Batı sanat tarihine bir başyapıt kazandırmıştır.</p>
				<p class="normal">Toskanalı bir köylünün evlilik dışı çocuğu olan Leonardo, Vinci köyünde doğdu. Burası İtalyan şehir devleti Floransa’nın sınırları içerisinde yer alıyordu. Henüz genç bir delikanlıyken Floransalı bir ressamın yanına çırak olarak verildi. Hayatının farklı dönemlerinde Roma, Bologna, Venedik, Milan ve Fransa’da bulundu.</p>
				<p class="normal">1482-1499 yılları arasında Milan’da bulunan Leonardo, bir Dominiken manastırı için ünlü “Son Akşam Yemeği” adlı duvar resmini çizdi. Tablo, Hz. İsa’yı on iki havarisi ile birlikte göstermektedir. Bu sırada Hz. İsa, içlerinden birinin ona ihanet edeceği kehanetinde bulunmaktadır.</p>
				<p class="normal">Leonardo 1500 yılında “Mona Lisa” üzerinde çalışmaya başlayacağı Floransa’ya geri döner. Ömrünün son yıllarına kadar üzerinde çalıştığı tablo, Toskanalı bir tüccarın karısı olan Lisa del Gioconda’nın (1479-1542) portresidir. Resim daha sonra Fransa Kralı 1. François (1494-1547) tarafından satın alınmıştır. Günümüzde Paris’teki Louvre Müzesi’nde sergilenmektedir.</p>
				<p class="normal">Leonardo ressamlığa ek olarak, Venedik ve Floransa’nın askeri mühendisiydi. Aynı zamanda bir anatomist olan Leonardo, kadavralar üzerinde incelemeler yapmıştır. İlk çizimlerinden bazıları insan fetüslerini temsil eder. Bir mimar olarak İstanbul’a yapılacak bir köprünün taslağını hazırlamıştır. Notları arasında entelektüel seviyesini gösteren çizimler bulunmaktadır. İlkel helikopter tasarımları, planörler ve alet taslakları bu çizimlerin arasında özellikle dikkati çekmektedir. “Vitruvian Adamı” olarak bilinen ideal insan bedeni diagramı, Rönesans’ın en önemli çizimleri arasında yer almaktadır.</p>
				<p class="normal">1. François 1516 yılında İtalya’yı işgal etti. Leonardo’yu  kendisiyle birlikte Paris’e götürdü. Ünlü sanatçı burada öldüğü sırada 67 yaşındaydı.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- “Son Akşam Yemeği”nin narinliği yapıldığı günden beri sanatseverleri endişelendirmektedir. Resmin önemli bir bölümü hasar görmüş ve rengi solmuştur. Hem Napolyon Savaşları’nda hem de II. Dünya Savaşı sırasında yıpranmıştır. Günümüzde resmin korunabilmesi için turistlere sadece on beş dakikalık ziyaret imkanı verilmektedir.</span></p>
				<p class="normal"><span class="ideitalik">2- Microsoft’un yöneticisi olan Bill Gates (1955-), 1994 yılında Leonardo’nun defterlerinden biri olan “Codex Leicester”ı 30.8 milyon dolara satın almıştır.</span></p>
				<p class="normal"><span class="ideitalik">3- Mona Lisa’nın 1911 yılında Louvre Müzesi’nden çalınması 20. yy’ın en önemli hırsızlık vakaları arasında yer almaktadır. Fransa polisi yaklaşık iki yıllık bir araştırma yaptı. Bu süreçte Pablo Picasso (1881-1973) bile suçlanmıştır. Daha sonra İtalyan bina görevlisi Vincenzo Peruggia (1881–1947) olayla ilgili olarak tutuklandı. Resim 1914 yılında Louvre’e geri döndü.</span></p>
				</body>
</html>