<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_268">Theodore Roosevelt</h1>
				<p class="normal">Theodore Roosevelt (1858–1919) bir avcı, asker ve yazardı. İki dönem ABD başkanlığı yapmıştı. Görevde bulunduğu süre içerisinde iç politikada katı ticaret kuralları uygulayıp ve doğanın korunması için özel bir çaba sarfederken dış politikada da Amerikan’ın etkisini denizaşırı ülkelere yaymak için uğraşmıştı.</p>
				<p class="normal">Roosevelt New York City’de doğdu. Harvard’dan mezun oldu. 1881 yılında New York Eyalet Meclisi’ne girmeden kısa süre önce Colombia Üniversitesi’nde hukuk eğitimi almaya başladı. Ancak kısa süre sonra okuldan ayrıldı. Hem eşini hem de annesini 1884 yılının aynı gününde kaybetti ve hayatı boyunca bu olay hakkında bir daha asla konuşmadı.</p>
				<p class="normal">1897 yılında donanma müsteşarı oldu. Ertesi yıl İspanyol-Amerikan Savaşı’nda yer alabilmek için görevinden istifa etti. Rough Riders adlı yeni bir süvari birliğinde savaşacak gönüllüler toplamaya başladı. 1898 yılında San Juan Tepesi Muharebesi’ndeki başarısı nedeniyle onur madalyası kazandı.</p>
				<p class="normal">Savaşta gösterdiği kahramanlıklar onu ülke çapında üne kavuşturmuştu. 1898 yılının Kasım ayında New York valisi seçildi. Aradan iki yıl geçmeden William McKinley (1843–1901) onu başkan yardımcısı adayı olarak belirledi. McKinley’in bir suikaste kurban gitmesi sonucunda Roosevelt 14 Eylül 1901 tarihinde başkan oldu.</p>
				<p class="normal">ABD 20. yy’a gücü gitgide artan bir dünya imparatorluğu olarak girdi. Roosevelt donanmayı büyüttü. Panama Kanalı’nı inşa edebilmek için Panama’yı kontrol altına aldı. İspanyol-Amerikan Savaşı’nın sonunda yapılan bir anlaşmayla İspanyollar’dan alınan Filipinler’deki milliyetçi isyancılarla savaştı. Yüzyılın geri kalan kısmında onun müdahalecilik anlayışı Amerikan dış politikasına damgasını vurdu.</p>
				<p class="normal">Roosevelt iç siyasette ise Cumhuriyetçiler’in ilerici grubunun yanında yer aldı. Ticaret tekellerini ve demiryollarına devlet müdahalesini savundu. Tüketicileri korumak için “Gıda ve İlaç Yönetimi”ni (<span class="ideitalik">Food and Drug Administration</span>) kurdu. Aynı zamanda kararlı bir doğa severdi. Doğayı korumak adına “ABD Orman Hizmetleri”nin (<span class="ideitalik">US Forest Services</span>) temellerini attı.</p>
				<p class="normal">Roosevelt 1909 yılında görevi bıraktı. 1912 yılında üçüncü bir partinin ilerici adayı olarak yeniden seçime katıldı. Kampanyası sırasında düzenlenen bir suikast girişiminden yaralı olarak kurtuldu. Hastaneye gitmeden önce doksan dakikalık konuşmasını tamamladı, ancak yine de seçimi kaybetti. Buna rağmen altmış yaşında ölene dek politikada aktif olmaya devam etti.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- McKinley’nin saldırıya uğradığı Buffalo’ya giden Roosevelt ölüm döşeğindeyken onun başında bekledi. Daha sonra, bugün müzeye dönüştürülmüş olan bir arkadaşının evinde yeni görevine başladı.</span></p>
				<p class="normal"><span class="ideitalik">2- Roosevelt’in döneminde kolej futbolu popülerleşmeye başladı. Ancak oyunlar sırasında yaşanan ölüm olayları başkanı endişelendiriyordu. Kolej yöneticilerine ileri pası yasallaştırmaları için baskı yaptı. Haklı olarak bunun oyunu daha güvenli hale getireceğini düşünüyordu.</span></p>
				<p class="normal"><span class="ideitalik">3- İngilizce’de oyuncak ayı anlamına gelen “teddy bear” kelimesi adını Roosevelt’ten alır. Söylendiğine göre Mississippi’de avlanırken gördüğü bir ayı yavrusunu öldürmeyi reddetmişti.</span></p>
				</body>
</html>