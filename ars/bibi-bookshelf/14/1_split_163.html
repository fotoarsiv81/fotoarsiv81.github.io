<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_160">Rembrandt</h1>
				<p class="normal">Genellikle ilk adıyla bilinen Rembrandt Harmenszoon van Rijn (1606–1669), Hollanda’daki Leiden’de dünyaya geldi. İyi bir Latin eğitimi aldı. Genç bir delikanlıyken resim yapmaya başladı. Constantijn Huygens’in (1596-1687) himayesine girdi. Huygens 1629’dan itibaren ressamı destekleyen Alman bir şair ve diplomattır. Kariyerinde başarılı olan Rembrandt, Amsterdam’a gitti. Orada bir stüdyo açtı. 1634 yılında Saskia van Uylenburgh (1612-1642) ile evlendi.</p>
				<p class="resim"><img class="calibre16" src="020.jpg"/></p>
				<p class="normal">Büyük bölümü konularını Eski Ahit’teki dini temalardan alan Rembrandt’ın ilk resimleri ışığı, egzotik detayları ve hareketi kullanışı ile dikkat çekicidir. İyi bilinen erken dönem çalışmalarından olan <span class="ideitalik">The Blinding of Samson</span> (Samson’un Kör Edilişi) (1636) İncil’deki bir karakterin gözüne Filistinli askerler kızgın demir sapladığı sırada, olayın yaşandığı karanlık çadıra dışarıdan vuran ışığı gösterir.</p>
				<p class="normal">1640 yılına gelindiğinde Rembrandt, Amsterdam’ın en ünlü ressamı olmuştu. Tüccarlar, askerler ve Hollanda kraliyet ailesi arasında çok popülerdi. 1642 yılında Saskia’nın ölümü ile birlikte kişisel ve ekonomik sorunlar yaşamaya başladı. Hollanda ekonomisi çökmüş, pek çok müşterisi iflas etmişti. Resimleri artık aynı ilgiyi görmüyordu ve Rembrandt mahvoluşun eşiğine gelmişti. 1656 yılında bir Hollanda mahkemesi resimlerine el koydu ve onları açık arttırmaya çıkardı. Böylece alacaklılara olan borçları ödenebilecekti.</p>
				<p class="normal">1650’den sonra Rembrandt’ın resimleri daha az gösterişli olmaya başladı. Artık daha ziyade duygu derinliği yakalamaya çalışıyordu. 1665 tarihli eseri <span class="ideitalik">The Return of the Prodigal Son</span>’da (Savurgan Oğulun Dönüşü) önceki çalışmalarında görülen ışık kullanımı ve detaylara rastlanmaz. Bunun yerine baba ve oğulun uzun bir ayrılıktan sonra kavuştuğu hüzünlü ve dokunaklı anı yakalamaya çalışır.</p>
				<p class="normal">Rembrandt ekonomik sorunlarını asla tamamen çözememiştir. Amsterdam’da öldüğü sırada altmış üç yaşındaydı<span class="idebold">.</span></p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Borca batan Rembrandt, 1662 yılında karısının ölü bedenini mezarından çıkararak ona ait boş mezar yerini satmıştır.</span></p>
				<p class="normal"><span class="ideitalik">2- 1975 yılında iki hırsız Rembrandt’ın “Altın Yaldızlı Pelerin Giyen Kızın Portresi” adlı eserini Boston’daki bir müzeden çaldılar. Bu olay Amerikan tarihinin o döneme dek yaşanmış en büyük sanat hırsızlığıdır. Resim bir yıl sonra bulunmuştur.</span></p>
				<p class="normal"><span class="ideitalik">3- Karısının ölümünün ardından Rembrandt, hizmetçileri ile ilişkiler yaşamıştır. Bunlardan biri, aynı zamanda kimi resimlerinde model olarak da kullandığı Geertge Dircx’dir. Daha sonraları kadın hamile kalmış ve Rembrandt’a nafaka talebiyle dava açmış, ancak davayı kaybederek iftira attığı gerekçesiyle hapse atılmıştır.</span></p>
				</body>
</html>