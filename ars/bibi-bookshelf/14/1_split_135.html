<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_132">Miguel de Cervantes</h1>
				<p class="normal">Batı edebiyatının en etkili yazarlarından biri olan Miguel de Cervantes (1547-1616) ilk modern romancı olarak kabul edilmektedir. Ona bu unvanı sağlayan ünlü <span class="ideitalik">Don Kişot</span>, İspanyol dilinde yazılmış en sevilen eserler arasında yer almaktadır.</p>
				<p class="normal">Kitap 1605 ve 1615 yıllarında iki bölüm halinde yayınlandı. Alaycı mizah anlayışı, ahlaki mesaj kaygısı gütmemesi ve karakterlerinin psikolojik dünyalarını yansıtması ile yenilikçi bir tarzda yazılmıştı. Cervantes romanında olayları birbirine bağlamakla kalmamış, aynı zamanda karakterlerinin duygu dünyalarını araştıran ilk batılı yazarlar arasında yer almıştır.</p>
				<p class="normal">Cervantes, Madrid’in dışındaki Alcala de Henes’te doğdu. 1570 yılında İspanyol ordusuna katıldı. 1571 yılında Osmanlılar’la İspanyol-Venedik donanması arasında yapılan Lepanto Deniz Savaşı’nda yaralandı. Bu dönemde aldığı yaralar nedeniyle hayatı boyunca sol elini kullanamayacaktı. Bu savaş, Avrupa tarihinde bir dönüm noktasıydı. Cervantes, Lepanto Savaşı’nda yer almış olmaktan büyük bir gurur duyuyordu.</p>
				<p class="normal">Uzun bir iyileşme sürecinin ardından 1575 yılında Cervantes’i taşıyan bir gemiye korsanlar saldırdı. Onu esir aldılar. Sonraki beş yılını Cezayir’de köle olarak geçirdi. Daha sonra ailesi fidye parasını toplayıp onu kurtardı. Çok geçmeden İspanya’ya geri döndü.</p>
				<p class="normal">1585 yılında edebi kariyerini başlatan <span class="ideitalik">La Galatea</span> adlı kitabını yayınladı. Uzun süre vergi tahsildarı olarak çalıştı. 1597 yılının başlarında muhasebe hesaplarında usulsüzlük yaptığı gerekçesiyle hapsedildi.</p>
				<p class="normal">Cervantes <span class="ideitalik">Don Kişot</span>’u yazmaya üç yıl boyunca kaldığı zindanda başladı. Kitap, La Manchalı yaşlı bir adam olan Don Kişot’un maceralarını anlatıyordu. Don Kişot şövalye romanları okuduktan sonra kahraman bir şövalye olmaya karar vermişti. Şaşkın uşağı Sancho Panza eşliğinde, ülkenin içlerine doğru ilerlemiş, kendisine kurtarılacak bakireler, yenilecek canavarlar aramıştı. Hayalperest Don Kişot karakteri, sempatik ama aynı zamanda trajik bir figürdü.</p>
				<p class="normal">Kitap yayınladıktan sonra çok popüler oldu. Çok geçmeden düzinelerce taklidi ortaya çıktı. 1615 yılında Cervantes, bir devam kitabı yazmış ve burada taklitçilerini acımasızca eleştirmiştir. Bir  yıl sonra 68 yaşında hayata gözlerini yumdu.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- La Macha, Madrid’in güneyinde bir bölgedir. “Mancha” kelimesi İspanyolca’da leke anlamına gelmektedir. Eleştirmenler Cervantes’in Macha’yı Don Kişot’un memleketi olarak seçmesinin mizahi bir gönderme olduğunu düşünmektedirler. Zira lekeli bir isim bir şövalyenin en son isteyeceği şeydir.</span></p>
				<p class="normal"><span class="ideitalik">2- İspanya’da önde gelen edebiyatçılara verilen “Cervantes Ödülü”nün sahipleri arasında Arjantinli kısa öykü yazarı Jorge Luis Borges (1899–1986), Meksikalı şair Octavio Paz (1914–1998) ve Perulu romancı Mario Vargas Llosa (1936–) da bulunmaktadır.</span></p>
				<p class="normal"><span class="ideitalik">3- 2002 yılında çok sayıda romancı tüm zamanların en büyük kitaplarının listesinin başına “Don Kişot”u layık görmüşlerdir. Marcel Proust’un (1871-1922) “In Search of Lost Time” (Kayıp Zamanların İzinde) isimli kitabı ikinci sırada yer almaktadır.</span></p>
				</body>
</html>