<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_366">Benazir Bhutto</h1>
				<p class="normal">Bir suikaste kurban gitmesinden önce Benazir Bhutto (1953–2007) Pakistan’ın en tanınmış politikacısıydı. Uzun bir dönem askeri rejimle yönetilen bir ülkede demokrasinin sembolü haline geldi. İki dönem başbakanlık yaptı. Her iki seferde de ordu tarafından görevden alındı. Öldürüldüğü sırada tekrar başa geçmenin yolunu arıyordu.</p>
				<p class="resim"><img class="calibre77" src="0143.jpg"/></p>
				<p class="normal">Ölümünden kısa süre önce verdiği röportajda tüm engellere ve kişisel trajedilere rağmen siyasetin içinde kalmakta ısrar etmesinin nedenini şöyle açıklıyordu: Ona göre verdiği demokrasi mücadelesi “Pakistan’ın ruhu ve kalbi için verilen bir savaş”tı, “aynı zamanda İslam dünyası ve tüm dünya için de...”</p>
				<p class="normal">Bhutto, Pakistan eski başbakanı Zulfikar Ali Bhutto’nun (1928–1979) kızıydı. Harvard ve Oxford’da eğitim gördü. 1977 yılında Pakistan’a döndü. Babası askeri bir darbe ile devrilmişti. İki yıl sonra asıldı. Bu olay Bhutto’nun siyasete atılmasında çok önemli bir rol oynadı.</p>
				<p class="normal">Babasının görevden alınmasının ardından 1988 yılında yapılan ilk özgür seçimlerde Bhutto başbakan seçildi. Otuz beş yaşındaydı ve bir İslam ülkesinin ilk kadın lideriydi. Görev süresi iki yıldan az sürdü. Ordu onu yolsuzluk suçlamasıyla devirdi. 1993 yılında yeniden seçildi ve üç yıl sonra tekrar görevden alındı. Bhutto’yu eleştirenler onun döneminde Taliban’ın Pakistan desteğiyle Afganistan’ı ele geçirdiğini söylemektedir.</p>
				<p class="normal">Bhutto ve eşi Asif Ali Zardari (1955–) kendilerini hedef alan yolsuzluk suçlamaları nedeniyle sürgüne gittiler. Bhutto 1999 ve 2007 yıları arasında Londra ve Dubai’de yaşadı. Pakistan’a dönmesi halinde tutuklanması riski vardı. Bhutto yolsuzluk suçlamalarının politik karşıtları tarafından üretildiğini düşünüyordu.</p>
				<p class="normal">2007 yılında Pakistan’a dönüp 1999 yılında askeri bir darbe ile gücü eline geçiren diktatör Pervez Müşerref’e (1943–) meydan okuyacağını ilan etti. Havaalanında büyük bir kalabalık tarafından karşılandı. Bu sırada patlatılan bir bomba Bhutto’yu etkilemese de 100’den fazla kişinin ölümüne neden oldu. İki ay sonra El Kaide ile ilişkili teröristlerce öldürüldü. Eşi partisinin başına geçti. 2008 yılında Pakistan başkanı odu.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Bhutto’nun eşine “Mr. Ten Percent” (Bay Yüzde On) lakabı takılmıştır. Bu lakap ailenin aldığı iddia edilen rüşvetlere yapılan bir göndermedir.</span></p>
				<p class="normal"><span class="ideitalik">2- Suikastten iki aydan az bir süre sonra, Scotland Yard soruşturmacıları Bhutto’nun kafasını arabasının güneşliğine çarparak öldüğünü ortaya çıkardılar. Ölüm nedeni belirtildiği gibi kurşun yarası değildi.</span></p>
				<p class="normal"><span class="ideitalik">3- 2003 yılında bir İsveç mahkemesi Bhutto ve eşini 10 milyon dolarlık kara para aklamakla suçladı. Çift, para cezası ve altı ay hapse mahkum edildi, ancak hapis cezası ertelendi. Bhutto öldüğü sırada temyiz mahkemesi hâlâ devam etmekteydi.</span></p>
				</body>
</html>