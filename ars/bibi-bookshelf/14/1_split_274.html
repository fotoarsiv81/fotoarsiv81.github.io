<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_271">Lizzie Borden</h1>
				<p class="normal"><span class="ideitalik">Lizzie Borden bir balta aldı</span></p>
				<p class="normal"><span class="ideitalik">Annesine kırk darbe vurdu</span></p>
				<p class="normal"><span class="ideitalik">Ne yaptığını görünce</span></p>
				<p class="normal"><span class="ideitalik">Babasına da kırk bir darbe vurdu</span></p>
				<p class="normal"><span class="idebold">— Anonim</span></p>
				<p class="resim"><img class="calibre3" src="084.jpg"/></p>
				<p class="normal">4 Ağustos 1892 tarihinde 19. yy’ın en korkunç suçlarından biri işlendi. Andrew (1822–1892) ve Abby Borden (1828–1892) Massachusetts’teki evlerinde baltalı bir katil tarafından öldürüldüler. Şüpheler kısa sürede kızları Lizzie (1860–1927) üzerinde toplandı.</p>
				<p class="normal">Olayın son derece vahşi olması New England genelinde büyük bir sarsıntıya yol açtı. Hemen herkes cinayeti Borden’ın işlediğine inanıyordu. Bu kanaat bugün de değişmemiştir. Ancak Borden delil yetersizliğinden serbest bırakıldı. Bu tartışmalı karar pek çok Amerikalı’da şok etkisi yarattı.</p>
				<p class="normal">Borden zengin bir ailenin çocuğuydu. Massachusets’teki Fall River’da büyük bir evde hizmetçisi ile birlikte yaşıyordu. Abby, Andrew’ın ikinci eşiydi. Lizzie’nin annesi Sarah A. Borden 1863 yılında ölmüştü.</p>
				<p class="normal">O sabah Andrew Borden evin işleri ile ilgileniyordu. Sofanın üzerinde kestirmeye başladı. Lizzie’nin iddiasına göre babasının cesedini günün sonunda bulmuştu. Görünüşe göre uyurken öldürülmüştü. Üvey annesinin cesedini de kısa süre sonra üst katta bulmuştu. Her iki kurban da defalarca bıçaklanmıştı (ancak yukarıdaki çocuk şarkısının iddia ettiği gibi 40 kez değil).</p>
				<p class="normal">Deliller Lizzie’nin cinayetle bağlantısı olduğunu ortaya koyuyordu. Evinin bodrum katında bir balta bulunmuştu. Bir ilaç satıcısı cinayetlerden bir kaç gün önce zehir satın almaya çalıştığını iddia ediyordu. Üstelik Borden cinayetlerden birkaç gün sonra bir elbisesini sobada yaktığını kabul etmişti.</p>
				<p class="normal">Ancak yargılama sırasında en önemli delillerden bazıları geçersiz sayıldı. Savcılar baltanın cinayet silahı olduğuna jüriyi ikna edemediler. Sonuç olarak Borden altmış sekiz dakika içerisinde aklanmıştı.</p>
				<p class="normal">Aklanmasının ardından Borden’a küçük bir servet kaldı. Hayatının kalan kısmında Fall River’da yaşadı. Altmış altı yaşında öldü.</p>
				<p class="normal1">Ek Bilgiler</p>
				<p class="normal"><span class="ideitalik">1- Borden 1897 yılında Rhode İsland’daki Providence’da bir dükkandan iki porselen çalmakla suçlandı. Ancak dükkan sahibiyle anlaşarak cezalandırılmaktan kurtulmayı başardı.</span></p>
				<p class="normal"><span class="ideitalik">2- Olayla ilgili bir opera olan “Lizzie Borden” 1965 yılında New York City’de sahnelendi.</span></p>
				<p class="normal"><span class="ideitalik">3- Borden’in babası çok cimriydi. Evin içine boru tesisatı döşetmeyi bile kabul etmiyordu.</span></p>
				</body>
</html>