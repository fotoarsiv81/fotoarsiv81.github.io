<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_209">Jane Austen</h1>
				<p class="normal"><span class="ideitalik">Sense and Sensibility</span> (Akıl ve Tutku / 1811), <span class="ideitalik">Pride and Prejudice</span> (Gurur ve Önyargı / 1813) ve<span class="ideitalik"> Emma</span> (1815) kitaplarının yazarı olan Jane Austen (1775-1817) üst sınıfa mensup ailelerin dramatik yaşamlarını konu alan kitaplarıyla nesiller boyu okurları heyecanlandırmış İngiliz bir romancıdır. Tamamlanmış altı romanı hem sürükleyici bir dille yazılmış hem de Austen’ın bir parçası olduğu aristokratların sosyal yapısını son derece detaylı bir biçimde ortaya koymuştur.</p>
				<p class="resim"><img class="calibre77" src="052.jpg"/></p>
				<p class="normal">Orijinalleri isimsiz yayınlanmış olan kitaplarının popülaritesi geçtiğimiz 200 yıl içerisinde sürekli artmıştır. Yaşarken kendisini gizlemiş olmasına rağmen Austen, günümüzde 19. yy’ın en önemli İngiliz yazarları arasında kabul edilmektedir.</p>
				<p class="normal">Austen, İngiltere’de bir köy olan Steventon’da doğdu. Sekiz çocuklu bir ailenin yedinci çocuğuydu. Babası George Austen (1731–1805) yerel Anglikan kilisesinin bölge papazıydı. Yatılı okuldaki kısa eğitim süreci haricinde Austen bütün hayatı boyunca babasının evinde yaşadı.</p>
				<p class="normal">19. yy’ın başlarında roman, saygıdeğer bir edebi form olarak görülmüyordu, özellikle de kadınlar için... Austen’in ilk çalışması olan <span class="ideitalik">Sense and Sensibility</span>’nin isimsiz bir “hanımefendi” tarafından yazıldığı söyleniyordu (diğer çalışmalarında da “<span class="ideitalik">Sense and Sensibility</span>’nin yazarı” mahlasını kullanacaktı). Roman iki kız kardeşin kendilerine uygun kocalar arayışını konu alıyordu.</p>
				<p class="normal">Bu kitap, Austen’in daha sonraki eserlerinde de sürekli tekrarlanan temel konuyu işliyordu: kadınların üzerindeki evlenme baskısı ve İngiltere üst sınıfının evlilik kurumuna atfettiği kompleks yapı. Austen’ın kadın kahramanları refah seviyesi, sosyal statü ve aşk gibi çeşitli kriterleri göz önünde bulundurarak eşlerini seçmek zorundaydılar. Ancak bu kriterler çoğu zaman birbiriyle çelişiyordu.</p>
				<p class="normal">1816 yılında <span class="ideitalik">Emma</span>’nın yayınlanmasının ardından Austen gizemli bir hastalığa tutuldu. Hastalığına rağmen yazmaya devam etti. Ölümünden sonra yayınlanacak olan iki romanını tamamladı. Sonraki yıl kırk bir yaşında öldü.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Austen’in erken ölümü on yıllar boyu hayranları tarafından tartışma konusu yapılmıştır. Pek çokları Addison hastalığından şüphelenmektedir. 1855 yılında keşfedilen bu hormonal hastalık ölümünün en muhtemel nedenidir.</span></p>
				<p class="normal"><span class="ideitalik">2- Austen’ın iki erkek kardeşi Francis (1774–1865) ve Charles (1779–1852) İngiliz Kraliyet Donanması’nın üyeleriydi. Napolyon Savaşları’nda yer almışlar ve sonunda her ikisi de amiral olmuştu.</span></p>
				<p class="normal"><span class="ideitalik">3- Austen’in romanları “naiblik romansları” (regency romances) olarak anılan romantik romanlara ilham kaynağı olmuştur. Bu türe bu adın verilmesinin sebebi, hikayelerin 1810 ve 1820 yılları arasında İngiltere’de geçiyor olmasıdır. Bu dönemde ülke, Kral 3. George’un (1738-1820) yerine geçen bir kral naibi tarafından yönetilmekteydi. Çünkü asıl kral çıldırmıştı.</span></p>
				</body>
</html>