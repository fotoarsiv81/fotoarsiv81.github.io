<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_230">Charles Dickens</h1>
				<p class="normal">Popüler bir romancı olan Charles Dickens (1812–1870) belki de Viktorya Dönemi İngilteresi’nin en önemli yazarıydı. Uzun ve sürükleyici romanları, Sanayi Devrimi sırasında Londra’nın kenar mahallelerinde ve fabrikalarında geçiyordu. Bu kitaplar İngiliz edebiyatına Tiny Tim’den Oliver Twist’e kadar pek çok sevilen karakter kazandırdı. Aynı zamanda Scrooge’dan Fagin’e uzanan bir dizi efsaneleşmiş kötü karaktere de hayat vermiştir.</p>
				<p class="normal">Dickens pek çok romanını diziler halinde yayınladı. Her bölüm için okurlardan bir şilin talep ediyordu. Hayranları bir sonraki bölümü merakla bekliyordu. Öyle ki dönemin gazetelerine göre heyecanlı kalabalıklar, <span class="ideitalik">The Old Curiosity Shop</span> (Antikacı Dükkanı / 1841) isimli kitabın yeni bölümünü taşıyan gemileri New York City’deki limanları doldurarak beklemişti.</p>
				<p class="normal">İngiltere’deki Portsmouth’da doğan Dickens nispeten mutlu bir çocukluk geçirdi. Ancak bu güzel yıllar, babası borçları nedeniyle tutuklanıp hapse atılınca aniden son buldu. On iki yaşındayken ailesinin geçimine katkıda bulunmak zorunda kalmıştı. Daha sonra “Dickensian” olarak adlandırılacak olan çok zor koşullarda ayakkabı boyası üretmeye başladı. Farelerle dolu harap bir binada diğer çocuklarla birlikte günde on saat çalışması gerekiyordu.</p>
				<p class="normal">Ailesine kalan miras onları yoksulluktan kurtarınca Dickens okula döndü. Bir dönem katiplik ve gazetecilik yaptı. İlk romanı <span class="ideitalik">The Pickwick Papers</span> 1836 yılı başlarında tefrika edilmeye başlandı. Kitap büyük ilgi uyandırmıştı. Kısa sürede devamı geldi: <span class="ideitalik">Oliver Twist</span> (1837), <span class="ideitalik">Nicholas Nickleby</span> (1838), <span class="ideitalik">The Old Curiosity Shop</span> ve <span class="ideitalik">Barnaby Rudge</span> (1841)... Roman dizileri onu İngiltere’nin en popüler yazarı haline getirdi. 1843 yılında ünlü hikayesi <span class="ideitalik">A Christmas Carol</span> (Bir Noel İlahisi) yayınlandı.</p>
				<p class="normal">Genel halk kitlelerine hitaben yazan Dickens’ın romanları yayınlandıkları günden beri eleştirmenler tarafından hem övülmüş hem de yerilmiştir. Dickens, dizi-roman gibi çeşitli söylem tekniklerinin efendisiydi. Küçük bir çocukken yaşadığı çalışma deneyimi ve bir gazeteci olarak yaptığı gözlemler onun çalışan sınıfın mücadelesini içeriden gözlemlemesine olanak sağlamıştı. Bu sayede işçi sınıfına mensup karakterlerini çok gerçekçi bir şekilde yazılarına yansıtabilmişti. Londra’nın kenar semtleri ve cezaevlerindeki koşullarla ilgili tasvirlerle dolu kurgusal yazıları gerçek dünyada reformu tetikleyebilecek kadar güçlüydü. Ancak kimi eleştirmenler onun romanlarının fazlaca duygusal olduğu eleştirisini getirdiler. Karakterlerini tek yönlü buluyorlardı.</p>
				<p class="normal">Dickens ömrünün sonraki dönemlerinde <span class="ideitalik">A Tale of Two Cities</span> (İki Şehrin Hikayesi / 1859) ile tarihsel kurgu tarzında bir eser vermeyi denedi. 1865 yılında bir tren kazasından sağ kurtuldu. Beş yıl sonra felç geçirdi ve kısa süre sonra elli sekiz yaşında öldü.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Kariyerinin ilk dönemlerinde Dickens, “Boz” takma adını kullanıyordu. “Oliver Twist” ile birlikte kitaplarını kendi ismiyle yayınlamaya başladı.</span></p>
				<p class="normal"><span class="ideitalik">2- Kendisine telif ödemeden kitaplarını basan Amerikalı yayıncılar canını sıkmıştı. 1842 yılında bu meseleyi halletmek için Amerika’ya gitti. Kongreden telif hakkı yasası çıkartmalarını istese de önerisi geri çevrildi. Daha sonra “American Notes” (Amerika Notları) isimli bir kitap yazdı. Kitabında ABD’ye genel olarak küçümseyici bir bakış açısıyla yaklaşıyordu. Birkaç istisna dışında hiçbir İngiliz yazar ABD’de basılan kitaplarından 1891 yılına kadar telif ödemesi alamamıştır.</span></p>
				<p class="normal"><span class="ideitalik">3- Dickens’ın üzerinde birçok romanını yazdığı maun masa, 2008 yılında bir açık arttırmada 848 bin dolara satıldı.</span></p>
				</body>
</html>