<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_337">L. Ron Hubbard</h1>
				<p class="normal">L. Ron Hubbard (1911–1986) Scientology Kilisesi’nin kurucusudur. Nebraska’daki Tilden’de dünyaya geldi. ABD’nin batısındaki farklı şehirlerde büyüdü. 1930’larda George Washington Üniversitesi’den ayrıldıktan sonra bilim kurgu romanları yazmaya başladı.</p>
				<p class="resim"><img class="calibre101" src="0127.jpg"/></p>
				<p class="normal">II. Dünya Savaşı’nda donanmada hizmet ettikten sonra 1950 yılında daha iyi bir akıl sağlığı için öğütler içeren <span class="ideitalik">Dianetics</span> isimli kişisel gelişim çalışmasını yayınladı. Psikiyatristler tarafından şarlatanlık olarak adlandırılmasına rağmen Hubbard’ın bilimsel görünen kavramlar ve öneriler içeren kitabı yüz binlerce satmıştır.</p>
				<p class="normal"><span class="ideitalik">Dianetics</span>’in başarısı ona 1954 yılında scientoloji kilisesini kurma fırsatı sundu. Grup başlarda bir danışma servisi gibi hizmet vermekteydi. Hubbard akıl sağlığı sorunları olan hastaları dinlemek için her saat için yüzlerce dolar almaktaydı. Sonunda bu seanslardan ve kitaplarının satışından elde ettiği karlar milyonlarca dolara ulaşacaktı.</p>
				<p class="normal">Psikiyatristler tarafından eleştirilen ve vergi soruşturmaları geçiren Hubbard, Scientology’nin dini bir akım olduğunu ilan etti (dini akımlar vergi muafiyetinden yararlanmaktaydılar). 1967 yılında farklı devletlerde geçirdiği mali soruşturmalardan kurtulmakta sığır taşımak için kullanılan bir gemiden yata dönüştürülmüş Apollo isimli tekneye taşındı. Uluslararası sularda yaşamaya karar vermişti.</p>
				<p class="normal">Birkaç yılını açık denizlerde geçirdikten sonra 1975 yılında ABD’ye geri döndü. Üç yıl sonra Hubbard’ın ofislerine baskınlar düzenlendi. Üçüncü eşi Mary Sue Hubbard (1931–2002) çeşitli kolluk kuvvetlerinin telefonlarının dinlenmesinde oynadığı rol nedeniyle hapse atıldı. Hubbard hayatının son yıllarını inzivada geçirdi. Kaliforniya’daki San Luis Obispo yakınlarında ıssız bir çiftlikte yaşadı. Çiftlikteki bir karavanda öldüğünde kilise hazinesinden kendi şahsi hesabına aktardığı 100 milyon dolardan fazla parası vardı.</p>
				<p class="normal">Hubbard hakkında çok çeşitli görüşler mecvuttur. Onu eleştirenlere göre takipçilerinin saflığını sömüren bir şarlatandır. 700 bini aşan müridine göre ise takipçilerinin hayatını değiştiren ruhani bir liderdir. Müritleri arasında Hollywood yıldızları da vardır.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Scientology teolojisinde tanrı ya da ahiret yoktur. Hubbard her bir bireyin thetan denilen ölümsüz bir ruha sahip olduğuna, bu ruhun ölümden sonra başka bedenlere geçtiğine inanır. Ancak thetanlar galaksiler arası şeytani bir tiran tarafından zarara uğratılmıştır. Xenu isimli bu tiran 75 milyon yıl önce dünyada hidrojen bombaları patlatmıştır. Bu nedenle “Dianetics”in ruhları iyileştirmesine ihtiyaç duyulmaktadır.</span></p>
				<p class="normal"><span class="ideitalik">2- Avrupa’nın büyük bölümünde Scientology tehlikeli bir tarikat olarak görülmektedir. Özellikle Almanya’da İslami aşırılıkla eş değerde bir tehdit olarak değerlendirilmektedir.</span></p>
				<p class="normal"><span class="ideitalik">3- Hubbard çeşitli takma isimlerle yazılar yazmıştır. Bunların arasında Winchester Remington Colt ve Rene  LaFayette de vardır. Müritlerine göre Hubbard 3 milyon yıl önceki reenkarnasyonu sırasında Arpen Polo ismiyle müziği keşfetmiştir.</span></p>
				</body>
</html>