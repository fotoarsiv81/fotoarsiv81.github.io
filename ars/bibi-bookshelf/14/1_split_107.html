<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_104">Geoffrey Chaucer</h1>
				<p class="normal">İngiliz kralları için diplomatlık yapan ve saray görevlisi olarak çalışan Geoffrey Chaucer (1343-1400), <span class="ideitalik">Canterbury Masalları</span>’nın yazarı olarak bilinmektedir. Bu çalışma, kurgusal hikayelerden oluşan bir derlemedir. İngilizce dilinin gelişiminde bir dönüm noktası olarak kabul edilmektedir.</p>
				<p class="normal">“Orta İngilizce<span class="ideitalik"><sup class="calibre4"><a href="1_split_377.html#footnote-363768-7" id="footnote-363768-7-backlink">[7]</a></sup></span>” ile yazılmış olan öyküler, gündelik dil kullanılarak yazılmış ilk edebi metinler olarak kabul edilmektedir. Daha önceki çoğu İngiliz yazar, eserlerini Latince ya da Fransızca kaleme almışlardı.</p>
				<p class="normal">Chaucer varlıklı bir tüccar ailesinin çocuğu olarak Londra’da dünyaya gelmiştir. Yüzyıl Savaşları sırasında 3. Edward’a (1312-1377) bağlı olarak orduda hizmet etmiştir. 1360 yılında Fransızların eline esir düşmüş ve sonraki yıl savaşın dinginleştiği bir dönemde fidye karşılığı ailesine teslim edilmiştir.</p>
				<p class="normal">İngiltere’ye dönen Chaucer kraliçenin nedimelerinden biri olan Philippa Roet ile evlenmiştir. Bu evlilik sayesinde krala yaklaşma fırsatı bulmuştur. 1370’li yıllarda 3. Edward’ın elçisi olarak İtalya’daki çeşitli saraylarda görev yaptı. Başarılarının bir simgesi olarak, 1374 yılınından itibaren ölünceye kadar kendisine kral tarafından her gün bir galon<span class="ideitalik"><sup class="calibre4"><a href="1_split_378.html#footnote-363768-8" id="footnote-363768-8-backlink">[8]</a></sup></span> şarap hediye edilmiştir.</p>
				<p class="normal">Chaucer, <span class="ideitalik">Canterbury Masalları</span>’nı 1380’lerde yazmaya başladı. Bu dönemde 3. Edward’ın halefi olan 2. Richard (1367-1400) için çalışmaktaydı. Masallarda Canterbury’deki katedrali ziyarete gelen hacıların yolculuğu betimlenmektedir. Burası İngiltere’nin en büyük dini merkezlerinden birisiydi. Hacılar, İngiliz toplumunun farklı kesitlerinden gelmekteydi. Chaucer çalışmasında bir şövalyeyi, bir öğrenciyi, bir avukatı, bir hancıyı ve daha pek çok başka sıradan insanı anlatmaktadır.</p>
				<p class="normal">2. Richard, 1399 yılında kuzeni 4. Henry (1366-1413) tarafından tahttan indirilmiştir. Richard’ın müttefiki olan Chaucer, muhtemelen bu darbeden olumsuz etkilenmiş ve görevden alınmıştır. Sonraki yıl bilinmeyen bir nedenle ölmüştür.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Chaucer, Fransızlar tarafından esir alındığında serbest bırakılması için istenen 16 poundluk fidyeyi Edward ödemiştir. Bu, onun sahip olduğu yüksek sosyal statüyü kanıtlamaktadır.</span></p>
				<p class="normal"><span class="ideitalik">2- Chaucer, 2001 yapımı ünlü “A Knight’s Tale” (Bir Şövalyenin Hikayesi) filminde Paul Bettany (1971-) tarafından canlandırılmıştır. Filmde Heath Ledger (1979-2008) da bir mızrak dövüşçüsü şampiyonu olarak yer alır.</span></p>
				<p class="normal"><span class="ideitalik">3- Chaucer’ın ölümüyle ilgili sır halen çözülememiştir. Monty Pyhton adlı grupta komedyenlik yapan ve aynı zamanda bir Orta Çağ uzmanı olan Terry Jones (1942-), 2005 yılında “Who Murdered Chaucer?” (Chaucer’i Kim Öldürdü?) adıyla bir kitap yayınlamıştır. Kitap Chaucer’in, yazılarında kiliseyle alay ettiği gerekçesiyle 4. Henry’nin taraftarlarınca öldürüldüğünü iddia etmektedir.</span></p>
				</body>
</html>