<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_309">İlayca Muhammed</h1>
				<p class="normal">Asıl adı Elijah Poole’du. ABD’nin Georgia eyaletindeki Sandersville’de bir pamuk çiftliğinde doğdu. Eski bir kölenin on üç çocuğundan biriydi. Elijah Muhammad (1897–1975) adıyla ün kazandı. İslam Ulusu’nun (<span class="ideitalik">Nation of Islam</span>) lideri oldu. Bu inanç, kendine yeterlilik ve ulusal onur tezleriyle 20. yy’da yüzbinlerce siyahi Amerikalı’yı peşinden sürükleyecekti.</p>
				<p class="normal">Baptist olarak yetiştirilen Poole dokuz yaşında okuldan ayrıldı. Pamuk fabrikalarındaki bir bıçkıhanede ve demiryollarında çalıştı. En sonunda birçok siyahi Amerikalı gibi o da güneyden endüstrileşmiş kuzeye göç etti. Detroit’te General Motors’a ait bir imalathanede montaj hattında çalışmaya başladı.</p>
				<p class="normal">Büyük Buhran sırasında işini kaybetti. 1930 yılında Wali Farad adında bir ipek tüccarı ile tanıştı. İpek tüccarı kendisinin Tanrı olduğunu ve Detroit’te İslam Ulusu adında bir grup kurduğunu söylüyordu. Poole kısa sürede İslam Ulusu’na katıldı. Eskiden köle olan ailesinden gelen adını bıraktı ve İslami bir isim aldı. 1934 yılında Wali’nin gizemli bir şekilde ortadan kaybolmasının ardından grubun başına geçti. Merkezlerini Chicago’ya taşıdı.</p>
				<p class="normal">İslam Ulusu’nun teolojisi gerçek İslam’dan oldukça farklıydı. Diğer Müslümanlar gibi onlar da alkolden, uyuşturucudan ve domuz etinden uzak duruyordu. Ancak diğer Müslümanlardan farklı olarak beyazların doğuştan kötü olduğuna inanmaktaydılar. Beyazlar kötü niyetli bir bilim adamı olan “Yakup” tarafından yaratılmıştı.</p>
				<p class="normal">İlayca Muhammed II. Dünya Savaşı yıllarında askerlik yoklamasına gitmeyi reddettiğinde hapse atıldı. Cezaevinde birçok taraftar topladı. Grup 1950’lerde de büyümeye devam etti. Gruba katılan genç Malcolm X (1925–1965) İlayca’nın en önemli adamı oldu. Malcolm X daha sonra İslam Ulusu’ndan ayrıldı ve ana akım İslam’ı kabul etti. Bu kararından bir yıl sonra öldürüldü. İlk başta İlayca’nın olayla bağlantısı olduğundan şüphelenilse de buna dair bir kanıt bulunamadı.</p>
				<p class="normal">İlayca kalp yetmezliğinden öldü. Grup, onun öldüğü sırada ABD çapında düzinelerce tapınağı ve binlerce inananı olduğunu iddia etti. İlayca’nın ölümünün ardından cemaati, oğlu Warith Deen Muhammad (1933–2008) ve Chicago vaizi Louis Farrakhan (1933–) tarafından yönetilen rakip iki gruba ayrıldı.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- En meşhur inananlarından biri Cassius Clay, yani ünlü boksör Muhammed Ali’dir (1942-). 1964 yılında Sonny Liston’u (1932–1970) yendikten sonra İslam Ulusu’na katıldığını açıklamıştır.</span></p>
				<p class="normal"><span class="ideitalik">2- İlayca’nın taraftarları ondan bahsederken “muhterem” diyordu. Ölümünün ardından bu gelenek diğer Müslüman siyahi liderler için de devam ettirilmiştir.</span></p>
				<p class="normal"><span class="ideitalik">3- Kendine yeterlilik düşüncesi uyarınca İslam Ulusu kendi fırınlarını, bakkallarını ve bankalarını açtı. Hatta “Muhammed Speaks” (Muhammed Konuşuyor) adında bir gazeteleri dahi vardı.</span></p>
				</body>
</html>