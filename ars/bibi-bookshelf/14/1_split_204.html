<html xmlns="http://www.w3.org/1999/xhtml">
<head>
<title>1.html</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
<body class="calibre">
<h1 class="sagbaslik" id="calibre_toc_201">Fletcher Christian</h1>
				<p class="normal"><span class="ideitalik">HMS Bounty</span> gemisindeki efsanevi isyan yüzyıllar boyunca kitaplara ve filmlere konu olmuştur. 1789 yılında Fletcher Christian (1764-1793) liderliğindeki bir grup denizci İngiliz savaş gemisini ele geçirip, geminin kaptanını filikayla uzaklaştırdılar. Geminin rotasını Tubuai ve Tahiti Cenneti olduğuna inandıkları yere çevirmişlerdi.</p>
				<p class="resim"><img class="calibre74" src="048.jpg"/></p>
				<p class="normal">Hikayenin bundan sonraki kısmı ise deniz destanlarına konu oldu. Filikadaki Kaptan William Bligh (1754–1817), yanındaki bir avuç sadık tayfasıyla birlikte sadece yıldızları gözlemleyip saatini ve sekstantını kullanarak 6437 km’lik yolu aşmayı ve Timor’a ulaşmayı başardı. Onun bu macerası şaşkınlık uyandıran bir denizcilik hikayesi olarak değerlendirildi. Asiler ise <span class="ideitalik">Bounty</span> ile birlikte Pasifik boyunca dolaştılar. En sonunda Christian’ın komutasında Pitcairn Adası’na çıktılar. Bu bakir ada onların yuvası olacaktı.</p>
				<p class="normal"><span class="ideitalik">Bounty</span>’nin isyandan önceki görevi Tahiti’ye gitmekti. Gemi burada ekmek ağaçlarıyla yüklenecek, ağaçlar Jamaika’ya taşınacaktı. On aylık bir yolculuğun ardından gemi 1788 yılında güneşli bir gün Tahiti’ye vardı. Tayfalar sonraki beş ay boyunca adada ekmek ağacı örnekleri topladılar. Çoğunun yerli kadınlarla ilişkisi olmuştu. Nisan 1789 gelip çattığında artık içlerinden pek azı Jamaika’ya doğru yolculuklarına devam etmek istiyordu.</p>
				<p class="normal">Yeniden yola çıkmalarından yaklaşık bir ay sonra isyan patlak verdi. Mürettebatın on sekizi isyana katılmıştı. Bligh ve ona sadık diğer on sekiz adamı filikaya bindiren Christian, geminin kontrolünü ele geçirdi. Rotayı Jamaika yerine yeniden Tahiti’ye çevirdi.</p>
				<p class="normal">İsyancıların çoğunu Tahiti’de bırakan Christian yeniden yola çıktı. Bu kez rotası batıya dönüktü. Tutuklanmaktan kurtulmak için saklanabileceği güvenilir bir yer arıyordu. Gemide İngiliz asilerin yanı sıra Christian’ınki de dahil olmak üzere Tahitili eşleri de vardı. Ayrıca bazı Tahitili erkekler de gemideydi. Fiji ve birkaç başka adadan sonra terk edilmiş Pitcairn Adası’na ulaştılar. Burada bir yerleşim kurup Bounty’i batırdılar.</p>
				<p class="normal">Kaptan Bligh ise Timor’dan İngiltere’ye giderek geminin başına gelenleri anlattı. Asileri yakalamak üzere Pasifik’e bir misyon gönderildi. Tahiti’de kalan adamlar yakalanarak İngiltere’ye sevk edildiler. Bunlarda üçü idam edildi. Pitcairn’deki asiler ise asla bulunamadı. Ancak çoğu hastalıklar, kazalar ve kendi aralarındaki kavgalar sonucu öldü. Christian’ın 1793 yılında öldürüldüğü tahmin edilmektedir.</p>
<p class="normal"><span class="idebold">Ek Bilgiler</span></p>
				<p class="normal"><span class="ideitalik">1- Bounty’deki isyan, on yıllar boyunca Holywood’un favori konularından biri olmuştur. Çok sayıda aktör Christian’ı canlandırdı. Bunların arasında 1984’te Mel Gibson (1956–), 1962’de Marlon Brando (1924–2004), 1935’te Clark Gable (1901–1960) ve 1933’te Errol Flynn (1909–1959)  gibi ünlü oyuncular sayılabilir.</span></p>
				<p class="normal"><span class="ideitalik">2- Pitcairn Adası’nda kalan son asi John Adams (1767–1829), 1825 yılında İngiliz Deniz Kuvvetleri tarafından affedildi. Takım adaların merkezi olan Adamstown adını ondan almaktadır.</span></p>
				<p class="normal"><span class="ideitalik">3- Christian’ın, Tahitili eşinden  üç oğlu oldu. Günümüzde adada yaşayanların önemli bir bölümü onun soyundan gelmektedir. 2004 yılında tecavüzle suçlanana kadar belediye başkanlığı yapan Steve Christian da (1951-) bunlardan biridir.</span></p>
				</body>
</html>