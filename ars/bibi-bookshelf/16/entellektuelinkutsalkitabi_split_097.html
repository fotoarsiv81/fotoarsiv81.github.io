<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_94">İtalyan Rönesansı</h1>
	<p class="normal">On dördüncü yüzyılın geç döneminde Floransa’da başlayan ve Muhteşem Lorenzo adlı yerel bir hükümdarın idaresinde zirveye ulaşan İtalyan Rönesansı, muazzam bir siyasi, dini ve sanatsal değişim dönemiydi. Rönesans ifadesi, “yeniden doğuş” anlamına gelen İtalyanca bir sözcükten gelir ve kültürlü insanlar için Rönesans gerçekte sanatların bir yeniden keşfi olarak düşünülür. Bazılarının Roma İmparatorluğu’nun düşüşünden sonra Avrupa’da bin yıllık bir kültürel durgunluk dönemi olarak gördüğü dönemin üzerine gelmiştir.</p>
	<p class="normal">Sanatçılar ve kültürlü insanlar, Arno’daki şehirde Lorenzo’nun sarayına toplandılar. Leonardo da Vinci, Sandro Botticelli ve Michelangelo’nun da aralarında bulunduğu ünlü ressamlar Floransa’da çalıştılar. Lorenzo’nun kendisi de şiirler yazdı ve av oyunları oynadı.</p>
	<p class="normal">Rönesans, ortaçağ bittiğinde ve modern çağ başladığında tarihî bir dönüm noktası teşkil etti. Rönesans, Mediciler’in Floransa’sından İtalya’nın diğer taraflarına ve sonrasında kuzeye doğru Avrupa’nın geri kalanına yayıldı. Almanya’da seri üretim baskı matbaasının yeni bir çeşidinin keşfinin de yardımıyla, Rönesans fikirleri Avrupa kültürünü derinden değiştirdi.</p>
	<p class="normal">Rönesans’ın temel öğretisi, klasik düşünceye dönüşün dinî öğretilere kör bir itaatin yerini aldığı entelektüel bir akım olan hümanizmdi. Geleneği bir kenara koyma arzusu mimarinin, resmin ve bilgeliğin yeni şekillerini ortaya çıkardı. Tüm bunların ötesinde Rönesans, tutucu ortaçağ geleneklerinden, daha araştırmacı ve modern bir bakış açısına doğru zihinsel bir dönüşümdü.</p>
	<p class="normal1">EK BİLGİLER:</p>
	<p class="normal"><span class="ideitalik">1. Floransa’ya giden ziyaretçiler, şehirdeki Rönesans sanat ve mimarisinin muhteşemliği ile öyle büyülenirler ki bu duruma on dokuzuncu yüzyıldan sonra Floransalılar, Fransız yazar Stendhal’in şehre vardıktan sonra yürüyemediği söylenmesinden dolayı “Stendalizmo” adını vermişlerdir.</span></p>
	<p class="normal"><span class="ideitalik">2. Avrupa’da kitapların seri üretimini mümkün kılan taşınabilir harf dizgisi, Johann Gutenberg tarafından 1448 yılında icat edildi. Daha önce kitaplar elle kopyalanıyordu. Bir baskının tamamlanması bazen on yıl bile alabiliyordu.</span></p>
	<p class="normal"><span class="ideitalik">3. Siyaset ve yönetimi ilk elden Mediciler’e danışmanlık yaparken öğrenen siyaset kuramcısı Niccolo Machiavelli, güç üzerine olan eseri </span>Prens<span class="ideitalik">’i Lorenzo di Pero’nun oğluna ithaf etmiştir.</span></p>
	<p class="normal"><span class="ideitalik">4. Floransa’daki belki de en ünlü yapı, 30.000 kişiyi içine alacak büyüklükteki katedraldir. 1436’da tamamlanan ünlü sekiz kenarlı kubbesi, türünün ilk, Rönesans mimarisinin de ilk ve en hoş örneklerinden biri kabul edilir.</span></p>
	</body>
</html>