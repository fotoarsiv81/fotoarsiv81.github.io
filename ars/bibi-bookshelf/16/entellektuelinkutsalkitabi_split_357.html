<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_354">Büyülü Gerçekçilik</h1>
	<p class="normal">Hem Batı edebiyatında hem de Batılı olmayan edebiyatta uzun bir geleneğe rağmen, büyülü gerçekçiliğin akıllı bir tür olarak düşünülmesi ancak geçen yüzyılda oldu. “Büyülü gerçekçilik” ifadesi genellikle Latin Amerika edebiyatı ile – muhtemelen ilk olarak Kübalı roman yazarı Alejo Carpentier tarafından bir edebî bağlamda benimsenmesinden dolayı – özdeşleştirilmesine rağmen, diğer bölgelerden olan yazarların eserlerinde de bulunabilir.</p>
	<p class="normal">Alman sanatçı Franz Roh ilk olarak “büyülü gerçekçilik” ifadesini 1925’te, dünyayı gerçekçi olarak tasvir eden ama aynı zamanda rüya benzeri veya gerçeküstü niteliklere de sahip olan, yeni gelişen bir görsel sanat akımını tarif etmek üzere kullandı. İfadenin edebiyattaki kullanımı da kabaca aynı anlamı verir: Büyülü gerçekçiliğin edebî eserleri, dünyayı detaylı, özgün bir şekilde ama doğaüstü veya büyülü olaylarla ve durumlarla, diğer türlü gerçekçi olacak öykülemeleri kusursuz bir şekilde dokuyarak tasvir ederler. Bu türün önemli bir niteliği, karakterlerin bu doğaüstü olayları olağandışı veya sıra dışı olarak algılamadıkları, onlara herhangi bir büyülenme veya korkuyla karışık huşu olmaksızın, serinkanlılıkla tanık olmaları gerçeğidir.</p>
	<p class="normal">Büyülü gerçekçiliği dünya çapında ilgiye kavuşturmada en büyük rol, Kolombiyalı roman yazarı Gabriel Garcia Marquez’dir. <span class="ideitalik">Yüzyıllık Yalnızlık</span> (1967) ve <span class="ideitalik">Kolera Günlerinde Aşk</span> (1985) gibi eserler, canlı, şehvet dolu ve çoğunlukla kanlı doğaüstü olayları karakterlerin günlük hayatlarına karıştıran türü örnekler. Sıklıkla bu dünyadan olmayan olaylar, yerel folklor unsurlarında demlenir. Birçoğu, bir karakterin cenaze gününde oluşan şiddetli bir sel gibi, doğadan işaretler halinde gelir.</p>
	<p class="normal">Latin Amerika büyülü gerçekçiliğinin diğer öne çıkan eserleri, Jorge Luis Borges’in kısa hikâyelerinin yanı sıra Isabel Allende’nin <span class="ideitalik">Ruhlar Evi</span> (1982), Laura Esquivel’in <span class="ideitalik">Çikolata İçin Su Gibi</span>(1989) ve Jorge Amado’nun <span class="ideitalik">Azizler Savaşı</span> (1988) adlı romanlarını içerir. Ama Salman Rüşdi’nin <span class="ideitalik">Gece Yarısı Çocukları</span> (1981), Toni Morrison’un <span class="ideitalik">Sevgil</span>i (1987) ve Haruki Murakami’nin<span class="ideitalik"> Zemberek Kuşunun Güncesi</span> kitaplarında olduğu gibi Latin Amerika dışından birçok yazar, hikâyelerinde ve romanlarında büyülü gerçekçiliğin unsurlarını sergilemektedir.</p>
	<p class="normal1">EK BİLGİLER:</p>
	<p class="normal"><span class="ideitalik">1. Garcia Marquez, bir yazar olarak en önemli görevinin “olağanüstü görünenden gerçek görüneni ayıran sınırları yok etmek” olduğunu söyledi.</span></p>
	<p class="normal"><span class="ideitalik">2. Büyülü gerçekçilik, sıklıkla 1940’lardan ortaya çıkan ve devam eden edebî anlayış olan postmodernizmin bir tezahürü olarak düşünüldü.</span></p>
	<p class="normal"><span class="ideitalik">3. Büyülü gerçekçilik, fantezi veya bilim kurgu ile aynı şey değildir. Bu türlerin eserleri, farklı gerçekliklerde, dünyalarda veya geleceklerde yer alırken; büyülü gerçekçiliğin eserleri, gerçek dünyaya sıkı sıkıya bağlı olarak kurgulanır.</span></p>
	</body>
</html>