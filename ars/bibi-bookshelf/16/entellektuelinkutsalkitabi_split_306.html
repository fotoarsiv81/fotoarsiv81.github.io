<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_303">Dört Asil Hakikat ve Sekiz Katlı Yol</h1>
	<p class="normal">Buda’nın aydınlanmasının kalbinde Dört Asil Hakikat vardı. Bunlar, aydınlanmasından sonra keşiş dostlarına anlattığı ilk öğretilerdi.</p>
	<p class="normal">İlk hakikat, korunaklı geçen çocukluğunun aksine, dünyada acı çekmenin var olmasıydı. İkinci hakikat, bu acının bir nedeni olduğu ve bu nedenin de ‘arzu’ oluşuydu. Üçüncü hakikat, acı çekmenin olmadığı, ‘nirvana’ adı verilen bir oluş hâlinin var olmasıydı. Ek olarak bu hâli başarmanın yolu, istekleri ortadan kaldırmaktı. Dördüncü ve son hakikat, istekten uzaklaştıran ve nirvanaya ulaştıran bir yolun var olmasıydı ve bu yol, ‘Sekiz Katlı Yol’du.</p>
	<p class="indentmetin">Sekiz Katlı Yol, bir kişinin nirvanaya ve aydınlanmaya erişmesi için takip etmesi gereken, aşağıda sıralanan bir dizi kuraldır:</p>
		<div class="clrb"/>
	<p class="indentmetin">Doğru bakış, Dört Asil Hakikat’in bilgisine ulaştırır, önyargıdan ve hayal kırıklığından bağımsız kılar.</p>
		<div class="clrb"/>
	<p class="indentmetin">Doğru düşünme, hastalıklı iradeden kaçınma anlamına gelir.</p>
		<div class="clrb"/>
	<p class="indentmetin">Doğru konuşma, bize yalan söylememizi telkin eder.</p>
		<div class="clrb"/>
	<p class="indentmetin">Doğru eylem, barışçıl olmamızı, örneğin çalmamamızı ve öldürmememizi ister.</p>
		<div class="clrb"/>
	<p class="indentmetin">Doğru geçim, yaşamı dürüst bir yolla kazanmak anlamına gelir.</p>
		<div class="clrb"/>
	<p class="indentmetin">Doğru çaba, diğerlerinin cahilliğinin ve kendi isteklerimizin üstesinden gelmek için sürekli olarak uğraşmamız gerektiğini söyler.</p>
		<div class="clrb"/>
	<p class="indentmetin">Doğru farkındalık, duygularımızın ve zihin hâlimizin farkında olmamızı ister.</p>
		<div class="clrb"/>
	<p class="indentmetin">Doğru konsantrasyon, tüm varlıklarda “ışığa” odaklanmamızı tavsiye eder.</p>
		<div class="clrb"/>
	<p class="indentmetin">Dört Asil Hakikat ve Sekiz Katlı Yol, Budizm’in öğretilerinin özündedir. Hakikatler, temel inanç sistemi olarak ve yol da inancın uygulanmasına dair bir rehber olarak görülebilir.</p>
		<div class="clrb"/>
	<p class="normal1">EK BİLGİLER:</p>
	<p class="normal"><span class="ideitalik">1. Hindu tanrı ve tanrıçalarının insanlığın acılarına çare olamamasıyla hayal kırıklığına uğradıktan sonra Buda, bu tanrısız mezhebe ve öğretiye döndü.</span></p>
	<p class="normal"><span class="ideitalik">2. İsa Mesih’in, düzgün düşünmeyi vurgulamada (dağda verdiği vaazında cinayeti düşünmenin onu işlemek kadar kötü olduğunu ileri sürmüştü) ilk olduğu zannedilmesine rağmen Buda, doğru düşünme kavramıyla benzer iddiaları 500 yıl öncesinde dile getirmişti.</span></p>
	</body>
</html>