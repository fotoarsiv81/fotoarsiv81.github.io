<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_155">Epistemoloji</h1>
	<p class="normal">Epistemoloji (Bilgi Felsefesi), felsefenin bilgiyle ilgilenen dalıdır. Platon’a kadar uzanan epistemolojideki en büyük mesele, bilginin ne olduğunu tanımlama girişimdir. Geleneksel olarak filozoflar, bilgiyi gerekçelendirilmiş doğru inanç olarak tanımla- dılar.</p>
	<p class="normal">Öncelikle, bilginin inanç olduğunu söylemek, bir şeyi bilmek için ona inanmak gerektiği, anlamına gelir.</p>
	<p class="normal">İkinci olarak, bilgi doğru olmalıdır, çünkü yanlış olan bir şeyi gerçekte bilemezsiniz. Eğer bir şey yanlışsa, buna fazlasıyla inanabilirsiniz, hatta bunu bildiğinize bile inanabilirsiniz. Ama felsefi tanımına göre, gerçekte onu bilemezsiniz.</p>
	<p class="normal">Üçüncü olarak, gerçek bilgi gerekçelendirilir, çünkü inancınızın nedenleri olmalıdır. 1’den 1000’e kadar bir sayı seçseydiniz –örneğin 463– ve bir arkadaş 463’ü tahmin etseydi, o arkadaş 463’ü seçtiğinizi bilmiş olur muydu? Bunun tesadüfen doğru olmasından dolayı, onun bildiğini söylemek yanlış olabilir. Oysa ‘bilgi’ tesadüfen olamaz; o inancı bilgi olarak sayabilmek için bir doğru inancı oluşturan nedenleriniz olmalı.</p>
	<p class="normal">Son olarak, filozoflar tüm doğru, gerekçelendirilmiş inançların bilgi olarak sayılıp sayılmayacağını da sorguladılar. Şu vakayı inceleyebiliriz: Şehir dışına doğru araba kullanıyorsunuz ve bir ahır gördünüz. İnancı oluşturursunuz: “Bu bir ahırdır.” Bu önerme açık bir şekilde gerekçelendirilmiş bir inançtır. Aynı zamanda doğru bir inançtır. Aslında sadece gerçek bir ahır gördünüz. Ancak sizin haberiniz yoktur ama aslında çiftçilerin çoğunun ahır inşa etmediği, Sahte Ahır Kasabası’ndasınızdır. Ahırların sadece ön yüzlerini yaparlar. Bu nedenle tartışma sürer, bu bilgi değildir çünkü sahte bir ahır görmüş ve yanlış bir inanç oluşturmuşsunuzdur. Sonuç olarak, tüm doğru şekilde gerekçelendirilmiş inançlar, bilgi değildir.</p>
	<p class="normal1">EK BİLGİLER:</p>
	<p class="normal"><span class="ideitalik">1. “Sahte ahır” hikâyesi gibi örnekler ilk kez, 1963 yılına ait “Gerekçelendirilmiş Doğru İnanç Bilgi Midir?” başlıklı klasik bir makalede Edward Gettier tarafından ileri sürülmüştür. Epistemolojide devrim yapan Gettier’in orijinal çalışması, sadece birkaç sayfa uzunluğundadır.</span></p>
	<p class="normal"><span class="ideitalik">2. Filozoflar, bir inancın bilgi sayılabilmesi için “gerçek” ve “gerekçelendirme” şartlarının yanına başkaca hangi şartın eklenmesi gerektiğini halen tartışmaktadırlar.</span></p>
	<p class="normal"><span class="ideitalik">3. Epistemolojinin diğer meseleleri arasında şüphecilik ve tümevarım problemi de bulunur.</span></p>
	</body>
</html>