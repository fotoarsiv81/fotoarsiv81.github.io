<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_133">Haydn’ın Londra Senfonileri</h1>
	<p class="normal">Franz Joseph Haydn (1732-1809), Londra’ya en uzun ziyaretlerini 1791-1792 ve 1794-1795’te yaptı. Handel’in seksen yıl evvel gelişinden bu yana yabancı bir besteciye bahşedilmemiş olan, coşkulu bir medya ilgisi ve ünle karşılaştı.</p>
	<p class="normal">Haydn, Viyana’yı ve genç arkadaşı Wolfgang Amadeus Mozart’ı yeni terk etmişti ve İngiltere’deyken yazdığı eserleri, iki bestecinin paylaştığı müzikal bir ilişkinin damgasını taşıyordu. Aslında, Haydn ukala Mozart’ın kendinden üstün olarak kabul ettiği tek besteciydi. Ve Haydn da meslektaşının bu fikrini tevazu ile kabul ederdi.</p>
	<p class="normal">“Londra Senfonileri”, Londra Hanover Square Rooms’ta bir dizi konser organize eden bir emprezaryo olan J. P. Salomon için bestelendi. İlk altılısı, 1791-1792 sezonu boyunca ve ikinci altılı ise 1794-1795 sezonu boyunca gösterime girdi. Mozart’ın senfonik yeniliklerine çok şey borçlu olan, armonik olarak zorlayıcı parçalar Haydn’ın en ünlü eserlerindendi.</p>
	<p class="normal">94 Nolu Senfoni, “Sürpriz Senfoni” olarak da adlandırılır, çünkü ikinci hareketin tam ortasında büyük bir gürültü kopar ve tüm orkestra parçanın hissini tamamen değiştirir. Bazı eleştirmenler, büyük ihtimalle jest olsun diye, uyumak üzere olan dinleyicileri uyandırmak için yapıldığını tartıştılar.</p>
	<p class="normal">103 Nolu Senfoni, bir trampet ile başlayan (bu nedenle bazen bu parçaya “Trampet Senfonisi” de denir) ilk senfoni hareketine sahipti ve 104 Nolu Senfoni olan “Londra” muhtemelen olgun klasik senfoni bestesinin en hoş örneğidir.</p>
	<p class="normal1">EK BİLGİLER:</p>
	<p class="normal"><span class="ideitalik">1. Haydn Londra’ya doğru yola çıktığında Mozart, ona kâhin gibi “Hiçbir zaman tekrar karşılaşmayacağız” demişti. Mozart, Haydn dönmeden önce öldü.</span></p>
	<p class="normal"><span class="ideitalik">2. 100 No’lu Senfoni, çınlayan metal davulları ve zilleri yüzünden “Ordu” olarak da bilinir.</span></p>
	<p class="normal"><span class="ideitalik">3. “Londra Senfonileri”ni yazarken Haydn, Dul Schroeter adında bir kadınla aşk ilişkisi yaşıyordu. Haydn bu kadının altmış yaşından büyük olmasına rağmen “halen çok güzel” olduğunu yazmıştı.</span></p>
	</body>
</html>