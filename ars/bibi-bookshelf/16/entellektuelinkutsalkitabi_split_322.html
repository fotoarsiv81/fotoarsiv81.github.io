<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_319">Romantizm</h1>
	<p class="normal">Romantizm, on dokuzuncu yüzyılın ilk yarısında Avrupa’yı ve Amerika Birleşik Devletleri’ni silip süpüren geniş çaplı bir entelektüel ve sanat akımıydı. 1700’lerin Aydınlanma dönemi boyunca Batı entelektüel düşüncesine baskın olan akılcılığa, kesinliğe ve kısıtlamalara karşı doğrudan bir tepkiydi. Romantizm kök saldığında, edebiyattan sanata ve müziğe pek çok alanda yerini buldu.</p>
	<p class="normal">Aydınlanma çağının düşünürleri ampirik ve akılcı düşünceye değer verirlerken romantikler, insan duygusunun ve tutkusunun akıl ve zekadan daha gerçek rehberler olduğuna inandılar. Romantik edebiyat böylece kişinin kendi görüşünün lehine – İngiliz şair William Blake’in ünlü “Bir sistem yaratmalıyım, yoksa bir diğer adamınkinin kölesi olacağım.” İfadesinde kapsanan bir bakış açısı – bilinenin reddini, yaratıcılığı, hayal gücünü, duyumları kutsar. Doğal olarak romantik edebiyatın birçok eseri, dehâlâr veya deliler gibi anormal veya yanlış anlaşılan karakterlerin büyüleyici özgünlüğünü sergilerler. Bu figürler, Mary Shelley’in <span class="ideitalik">Frankenstein </span>(1818) romanındaki canavar gibi grotesk veya Alexandre Dumas’nın <span class="ideitalik">Monte Cristo Kontu</span> (1844-1845) romanındaki yanlışlıkla mahkûm edilen Edmond Dantes gibi toplum dışına itilmiş olabilir.</p>
	<p class="normal">Edebiyatta romantik dönemin başlangıcı, çoğunlukla İngiliz şairleri Wordsworth ve Samuel Taylor Coleridge’in <span class="ideitalik">Lirik Balatlar</span> başlıklı birbirine bağlı şiir derlemesini bastığı zaman olan 1798 yılına tarihlenir. 1800’de Wordsworth<span class="ideitalik"> Lirik Balatlar’a</span>, şiiri “güçlü duyguların gelişigüzel akışı” olarak tanımladığı oldukça etkili bir önsöz ekledi. Aklın bu apaçık reddi, romantik akımı kucaklamaya bir çağrı haline geldi.</p>
	<p class="normal">Romantik edebiyatın erken dönem öncüleri, İngiliz şairleriydi: John Keats, Percy Bysshe Shelley ve Lord Byron yanında Blake, Wordsworth ve Coleridge. Çok geçmeden romantizm, Victor Hugo’nun <span class="ideitalik">Notre Dame’ın Kamburu</span> (1831) romanı gibi eserleri etkileyerek düzyazının içine sızdı ve Avrupa’nın diğer yerlerine yayıldı. Daha sonra Amerikalı aşkıncı yazarların, romantiklerin doğa övgüsü üzerine inşa etmeye koyuldukları yere, Atlantik’in öbür kıyısına geçti. Aslında on dokuzuncu yüzyıl Amerikan edebiyatının büyük şahsiyetlerinin çoğu (Edgar Allan Poe, Nathaniel Hawthorne, Herman Melville ve diğerleri) romantik geleneğe net biçimde dahil oldular.</p>
	<p class="normal">1800’lerin sonlarıyla beraber romantizm, Gustave Flaubert’in <span class="ideitalik">Madam Bovary </span>(1857) romanı gibi eserlerin öncülük ettiği gerçekçiliğin karşısında hız kaybetti. Etkisi, önemli kaldı; romantik şairlerin ve romancıların eserleri hâlâBatı ölçütünün en popülerleri arasında yer almaktadır.</p>
	<p class="normal"><span class="idebold">EK BİLGİ:</span></p>
	<p class="normal"><span class="ideitalik">1. Ludwig van Beethoven’ın tutkulu, duygusal eserlerinde saldığı köklerle romantizm, on dokuzuncu yüzyıl boyunca müzikte çiçek açtı. Büyük besteciler arasında Frederic Chopin, Richard Wagner ve Piotr Ilych Tchaikovsky vardı.</span></p>
	</body>
</html>