<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_113">Cogito, Ergo Sum</h1>
	<p class="normal">Felsefede belki de en ünlü cümle olan Rene Descartes’in “cogito, ergo sum” – düşünüyorum, öyleyse varım – ifadesi, Fransız filozof Rene Descartes (1596-1650) tarafından Latince yazılmış olan “Meditasyonlar” eserinde 1641’de yer aldı.</p>
	<p class="normal">Descartes’ın vardığı bu ünlü sonuç, temel şüpheye yol açan tüm inançlarını sorgulamak üzere yaptığı bir projenin sonunda geldi. Başka bir deyişle, Descartes doğruluğunu kesin olarak bilemediği her inancı reddetmeye koyuldu. Örneğin, duyusal deneyim dünyasına olan inancını reddetti; çünkü duyuların yanıltabileceğine inandı. Ancak, şüphelenemediği bir inanç vardı ki bu da düşünüyor olduğuydu. Descartes için, düşünüyor olmasından şüphelenmesi imkânsızdı; çünkü bundan şüphe ederken bile düşünüyordu. Böylece Descartes, düşünüyor olduğunu kesin olarak biliyorsa, var olduğunu da kesin olarak bildiğini ilan etti. Descartes sorgulanamayan tek inancı bulmuştu: kendi varlığına olan inanç.</p>
	<p class="normal">Descartes’ın cogito (düşünüyorum) tezi, filozofların kendini bilme (self-konowledge) olarak adlandırdığı problem için yaygın bir sıçrama noktasıdır: Kendi kendimizi farkındalığımızın eşsiz yönü nedir? Yani, başka herhangi bir şeye karşılık olarak kendi düşüncelerimiz, hislerimiz ve arzularımız hakkında düşünmek hangi şekillerde farklıdır? Bazı insanlar, tek farkın düşünüyor veya hissediyor olduğumuz şeyleri dürüstçe bildirdiğimiz zaman hata yapamayacağımız olduğunu öne sürer. Bu fikir, acı duyma meselesi düşünüldüğünde akla yatkın görünür. Acı içinde olduğunuzu hissederseniz, acı içinde olduğunuza inanmakta hatalı olabilmeniz imkansız görünür.</p>
	<p class="normal"><span class="idebold">EK BİLGİ:</span></p>
	<p class="normal"><span class="ideitalik">1. Descartes, Tanrı’nın varlığına dair hiçbir şekilde şüphe edilmeyecek kadar güçlü bir kanıt sunmuş olduğuna inanıyordu.</span></p>
	</body>
</html>