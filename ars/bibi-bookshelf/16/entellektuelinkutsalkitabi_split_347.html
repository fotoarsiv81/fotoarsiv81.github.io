<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_344">Dil Felsefesi</h1>
	<p class="normal">Dil felsefesi, dilin –konuşmacılar tarafından seslendirilen ve bir sayfa üzerinde işaretlerle yazılan– dünya hakkında anlamlı ifadeler oluşturmak üzere nasıl kullanılabildiğini anlamaya çalışır. Dilbilimi alanı ile çok fazla ortak şeyi vardır.</p>
	<p class="normal">Çağdaş felsefeye göre dil felsefesindeki en önemli sorun, adlandırma (reference) sorunudur: İsimler, dünyadaki nesneleri nasıl tanımlar ve dolayısıyla nasıl anlamları vardır?</p>
	<p class="normal">Aşağıda verilen iki cümleyi dikkatle inceleyin:</p>
	<p class="normal">“Süpermen, Süpermendir,”</p>
	<p class="normal">Clark Kent, Süpermendir,”</p>
	<p class="normal">Bir ismin anlamı, sadece isimlendirildiği şeyse, o zaman her iki cümle de aynı şeyi ifade eder. Ancak birinci cümlenin doğru olduğuna ve ikinci cümlenin doğru olmadığına inanabiliriz. O nedenle “Süpermen” isminin anlamı, sadece adlandırıldığı şey (Süpermen) olur. Bu görüşe göre bir ismin anlamı veya “semantik içeriği” iki kısımdan oluşur: Kastedilen (referent) veya adlandırdığı şey ve o nesnenin bir anlamı veya bir tarifi. Bu yüzden “Süpermen” tarifi, “uzun binaları fırlatabilen süper kahraman” olabilirken “Clark Kent” tarifi “Gezegen Günlüğü” gazetesinde çok az ücret ödenen bir muhabir olabilir. Bu örnekteki “Clark Kent” ile “Süpermen” isimlerinin anlamları, farklıdır; çünkü farklı tarifleri vardır. Bu nedenle ikinci cümle, bizde her zaman doğru olduğu duygusunu uyandırmaz.</p>
	<p class="normal">Bazı filozoflar, bu analize katılmazlar. Bir ismin anlamının bir tarif içeremeyeceğini savunurlar. Örneğin şu cümleye bir bakın: “Clark Kent’in, Gezegen Günlüğü’nde çok az ücret ödenen bir muhabir olmaması da muhtemeldir”. Bu cümle doğrudur, çünkü her şeyin ötesinde Clark/ Süpermen, Metropolis’e taşındığı zaman farklı bir iş seçmiş olabilirdi. Ancak ilk teoriye göre Clark Kent isminin anlamı, tarifidir: “Gezegen Günlüğü’nde çok az ücret ödenen muhabir”. Öyleyse “Gezegen Günlüğü’nde çok az ücret ödenen muhabirin, Gezegen Günlüğü’nde çok az ücret ödenen muhabir olmaması mümkündür.” demiş olduk. Bu açıkça saçmadır ve isimlerin anlamları üzerine olan tartışmanın neden sürdüğünü de gösterir.</p>
	<p class="normal"><span class="idebold">EK BİLGİ:</span></p>
	<p class="normal"><span class="ideitalik">1. Ad ve anlamı arasındaki ayrım, ilk kez dil ve mantık üzerindeki çalışması çağdaş felsefede oldukça etkili olmuş bir Alman matematikçi olan Gottleb Frege (1848-1925) tarafından yapıldı.</span></p>
	</body>
</html>