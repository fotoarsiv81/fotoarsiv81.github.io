<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_290">Versailles Anlaşması</h1>
	<p class="normal">Versailles Anlaşması, I. Dünya Savaşı’nı resmen sona erdirdi. Aylar süren müzakereler sonrasında 1919’da Paris’te imzalanan anlaşma, dünya haritasını yeni baştan düzenledi. Kaybeden taraftaki Almanya, Avrupa’daki topraklarının büyük kısmını ve tüm sömürge imparatorluğunu kaybetti. Almanya, savaşı başlatma sorumluluğunu ve zafer kazanan Müttefik güçlerine para tazminatı ödemeyi kabul etmeye zorlandı. Zafer kazananlardan iki ülke Fransa ve İngiltere, Osmanlı İmparatorluğu’nun Orta Doğu’daki topraklarını işgal ettiler.</p>
	<p class="normal">O zamanlar bile eleştirmenler anlaşmayı, kaçan dev bir fırsat olarak kötülediler. Amerikan Başkanı Woodrow Wilson, idealist bir planla yeni bir Milletler Cemiyeti yoluyla uluslararası işbirliğini teşvik etmek ve sömürgeciliği durdurmak için Paris’e yelken açmıştı. Ama İngiltere ve özellikle Fransa, idealizmle pek de ilgilenmiyorlardı. Savaşta milyonlarca askerlerini kaybettikten sonra, misilleme istiyorlardı. Sonuç, Almanlar’ın aşağılandığı bir anlaşma oldu.</p>
	<p class="normal">Cereyan ettiği dört yılda, 1914’ten 1918’e kadar savaş, Eski Dünya’da eşi benzeri görülmemiş bir kargaşa yaratmıştı. Dört büyük imparatorluk (Alman İmparatorluğu, Avusturya-Macaristan İmparatorluğu, Rus Krallığı ve Osmanlı Sultanlığı) tarihten silindi.</p>
	<p class="normal">Dünyada böylesi bir ayaklanma zamanında Versailles Anlaşması, kalıcı bir barış tesis edemedi. Sonunda Amerika Birleşik Devletleri anlaşmayı onaylamadı, çünkü izolasyonist Cumhuriyetçiler’in ağırlıklı olduğu senato, Wilson’un Milletler Cemiyeti’nin bir parçası olmak istemedi. Wilson, dünyayı “demokrasi için güvenli” bir yer yapmak için söz vererek savaşa girdi, ama Versailles’da ortaya çıkan dünya düzeni ne demokratikti ne de güvenliydi. Gerçekten de çoğu tarihçi, Almanya’nın küçümsenmesinin Adolf Hitler’in bunu 1930’larda gücü ele geçirmek için kullanmasına, Batılı güçlere karşı halkın gücenmesine yol açtığına inanırlar.</p>
	<p class="normal1">EK BİLGİLER:</p>
	<p class="normal"><span class="ideitalik">1. Anlaşma, Paris dışındaki Versailles Sarayı’nda XIV. Louis tarafından yaptırılmış olan ünlü Aynalı Salon’da imzalandı. 1871’de Fransa-Prusya savaşının sonunda Fransa’nın Almanya’ya kayıtsız şartsız teslim olduğu oda da burasıydı.</span></p>
	<p class="normal"><span class="ideitalik">2. Kimyasal silahlar ilk kez I. Dünya Savaşı’nda, ilki 1915’te Almanlar tarafından ve sonra Müttefikler tarafından kullanıldı. Zehirli gazın neden olduğu yavaş ölümle dehşete düşmüş Avrupalı uluslar, gelecek savaşlarda muharebe alanlarında kimyasal silahların kullanımını yasaklamak üzere 1925’te anlaştılar.</span></p>
	<p class="normal"><span class="ideitalik">3. Woodrow Wilson, Milletler Meclisi’ni kurmasından dolayı 1920’de Nobel Ödülü’ne layık görüldü. Diğer iki ABD başkanı da (Teddy Roosevelt 1906’da ve Jimmy Carter 2002’de) bu ödülü kazandı.</span></p>
	<p class="normal"><span class="ideitalik">4. Anlaşma eski Avusturya-Macaristan İmparatorluğu’nu, Orta Avrupa’ya istikrar getirme çabasıyla çeşitli yeni ülkelere böldü. İşe yaramadı. Yeni ülkelerden ikisi (Çekoslovakya ve Yugoslavya) yirminci yüzyılda ayakta kalamadı.</span></p>
	</body>
</html>