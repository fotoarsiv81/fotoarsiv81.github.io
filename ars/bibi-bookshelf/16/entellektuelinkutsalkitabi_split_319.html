<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_316">Varoluşçuluk</h1>
	<p class="normal">“Varoluşçuluk”, Jean Paul Sartre (1905-1980)) ve Albert Camus (1913-1960) gibi tanınmış yirminci yüzyıl Fransız filozoflarının düşüncelerini tarif etmek üzere bulunmuş bir ifadedir. Herhangi bir konu üzerinde tek bir varoluşçu görüş yoktur. Varoluşçuları birbirine bağlayan şey, insan özgürlüğü, aslına uygunluk ile korku ve kaygı gibi tecrübeler üzerine yaptıkları bir vurgudur.</p>
	<p class="normal">Yirminci yüzyılın varoluşçuları, Danimarkalı düşünür Soren Kierkegaard (1813-1855) dahil birçok şeyden etkilenmişti. Kierkegaard, dinî inancı savunarak yazdı. İnancın iradi, irrasyonel bir sıçrayışı gerektirdiğini savundu. Ama dinî inancın, <span class="ideitalik">Ölümcül Hastalık</span> (1849) kitabında tarif ettiği gibi manevi bir durum olan umutsuzluğun tek ilacı olduğuna inandı.</p>
	<p class="normal">Sartre ve Camus, hem kurgu hem de felsefe yazdılar. <span class="ideitalik">Bulantı</span> (1938) adlı romanında Sartre, dünyanın saçma ve anlamdan yoksun olduğuna dair hasta edici bir hissi tarif etti. <span class="ideitalik">Varlık ve Hiçlik</span>” (1943) gibi daha doğrudan felsefî eserlerinde Sartre, bir kişinin kendi kaderini seçmede özgür olduğunu ve yapamadığımız tek şeyin seçmeyi başaramamak olduğunu savundu. Bir dinî inanç sistemi gibi bir takım sorgulanamayan gerçeklere tutunarak çoklukla özgürlüğümüzden kaçmaya çalıştığımıza inandı. Bu eğilime “kötü inanç” adını verdi.</p>
	<p class="normal">Camus, özellikle <span class="ideitalik">Yabancı</span> (1942) ve <span class="ideitalik">Veba</span> (1947) romanlarıyla bilinir. <span class="ideitalik">Yabancı </span>romanında ana karakter Mersault, görünürde bir neden olmaksızın bir Arap gencini öldürür ve ölüme mahkûm edilir. İdamı yaklaştıkça Mersault, yaşamını ve cinayet için olan sorumluluğunu gözünün önüne getirir. Aslına uygunluğun, birinin hayatından sorumlu olmanın ve seçim özgürlüğünün varoluşçu temaları, Camus’nun kitaplarında işlenir.</p>
	<p class="normal1">EK BİLGİLER:</p>
	<p class="normal"><span class="ideitalik">1. Kierkegaard, eserlerinin çoğunu çeşitli takma adlar altında yazdı.</span></p>
	<p class="normal"><span class="ideitalik">2. Sartre’ın “Çıkış Yok” adlı oyununda üç yabancı, kendilerini çıkamayışları kötüye alamet olan bir otel odasında bulurlar. Yavaşça birbirlerinden nefret etmeye başladıkça, cehennemde olduklarını fark ederler. Oyun, ünlü “Cehennem, başkalarıdır.” ifadesini içerir.</span></p>
	<p class="normal"><span class="ideitalik">3. Friedrich Nietzsche (1844-1900), varoluşçuluk üzerinde diğer bir önemli etkiydi.</span></p>
	</body>
</html>