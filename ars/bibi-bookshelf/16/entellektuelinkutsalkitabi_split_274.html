<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_271">Yıldızlı Gece</h1>
	<p class="normal">Yıldızlı Gece (Selvi ve Köy), Vincent Van Gogh’un en iyi bilinen resimlerinden biridir. Basit bir konuyu (yıldızlarla kaplı bir gökyüzü altında kır manzarası) tasvir eder, ama çoğunlukla derin bir biçimde manevî bir eser olarak yorumlanır.</p>
	<p class="normal">Van Gogh (1853-1890), Saint-Remy’deki psikiyatri kliniğinde yatarken, 19 Haziran 1889 akşamında <span class="ideitalik">Yıldızlı Gece</span> resmini yaptı. Resimde (74’e 90 cm) kıvrılarak dönen bulutlar, yıldızlar ve bir ay ile kaplı gökyüzünün enginliği ağır basar. Tabanında gökyüzünü delen kulesiyle bir kilise tarafından gölgelenen küçük bir köy görünür. Köy, iç içe geçmiştir ve dalgalı mavi tepeleri vardır. Solunda coşkun bir selvinin dış hatları gökyüzüne kule gibi uzanır.</p>
	<p class="normal">Bazı uzmanlara göre <span class="ideitalik">Yıldızlı Gece</span>, Van Gogh’un Amerikalı şair Walt Whitman’a (1819-1892) olan hayranlığını dışa vurur. Whitman’ın eseri üzerinde yorum yapan Van Gogh, “herhangi birinin dünyanın üzerindeki yerinde Tanrı’yı ve sonsuzluğu çağırabileceği bir şey olan yıldızlarla aydınlanmış cennetin büyük kubbesi” diye yazdı.</p>
	<p class="normal">Bu kısmî durumda, Van Gogh doğrudan doğadan değil ama çeşitli hazırlık eskizlerinden çalıştı. Son versiyonda, memleketi Hollanda’nın en tipik mimarî özelliği olan bir kilise kulesini ekleyerek gerçek Saint Remy kilisesinin şeklinde değişiklik yaptı.</p>
	<p class="normal">Resme çeşitli anlamlar verilmiştir. Bazı uzmanlar, kilisenin karanlık pencerelerinin ve kapısının ilhamın organize olmuş bir dinde değil, ama bu noktada muhteşem selviyle sembolleştirdiği doğada bulunduğunu ima ettiğine inanırlar. Diğerleri ise eğilmiş selvinin ve hareketli gökyüzünün, Van Gogh’un acı çeken ruhunu temsil ettiğini iddia ettiler. Hatta bazıları resmin tümüyle sembolik olmadığını, çünkü 1889’da o akşam göründükleri şekilde takımyıldızların gerçek hâlini temsil ettiğini iddia ettiler. Hubble Uzay Teleskopu’ndan yapılan gözlemler, Van Gogh’un Samanyolu’ndaki en gizemli yıldızlardan biri olan V838 Monocerotis’e bakmış olabileceğini ileri sürer.</p>
	<p class="normal1">EK BİLGİLER:</p>
	<p class="normal"><span class="ideitalik">1. Bugün resim, New York’taki Modern Sanat Müzesi’nde sürekli olarak görülebilir.</span></p>
	<p class="normal"><span class="ideitalik">2. Boyanın kıvrılarak döndüğü fırça uygulamaları, ağaçları ve gökyüzünü ateş ve su gibi elementsel kuvvetlere benzetir.</span></p>
	<p class="normal"><span class="ideitalik">3. Van Gogh’un güçlü duyguları verebilmek için kalın boyayı kıvrılan dönüşlerle kullanması, bir bakıma yirminci yüzyılın başlarındaki dışavurumcu akımın gelişini önceden görmesindendi.</span></p>
	</body>
</html>