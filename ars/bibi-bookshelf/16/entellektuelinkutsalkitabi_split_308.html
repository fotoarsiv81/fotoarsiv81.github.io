<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_305">Metafiction (Üstkurmaca)</h1>
	<p class="normal">Hem akademideki hem de popüler kültürdeki yazarlar, “meta” kelimesini çok sık kullanırlar. İster tek başına isterse bir ön ek olarak, günümüzün entelektüel jargonunun bir kelimesi olmuştur ve hem pervasızca hem de aşırı derecede kullanılan kelimeler kervanına katılmıştır. Ama ifadenin son dönemki çok kullanılma eğilimi, metafiction edebî türünün somut ve iyi oluşturulmuş –ve şüphesiz yirminci yüzyıl edebiyatının en büyüleyici ve üretken alanlarından biri– olduğuna dair yanlış bir izlenim bırakır.</p>
	<p class="normal">“Sonra” veya “ötesi” anlamına gelen Yunanca ön ek “meta”dan gelen metafiction, kurmacanın kendisi (yaratımı, araçları ve ürünleri) hakkında olan kurmaca demektir. Üstkurmacanın pek çok eseri, yeni perspektiflerden, yeni temaları tanıtarak ve mevcut malzemeye yeni ışık tutarak, daha önceki kurgusal eserleri yeniden yorumlarlar. Diğerleri, yazar ve yarattığı metin arasındaki ilişkiyi aydınlatarak yazım sürecine odaklanırlar. Bir sonuç olarak üstkurmaca, kendi hünerine ve kurmacalığına dikkatleri çekerek, doğasında kendi kendini referans verme ve ironik olma eğilimdedir.</p>
	<p class="normal">Tartışmaya açık olmakla beraber, yirminci yüzyılda üstkurmacanın en büyük eseri olarak gösterilen James Joyce’un <span class="ideitalik">Ulysses</span> (1922) romanı, 1904 Dublin’inde bir reklam satış elemanı kılığında Homer’in <span class="ideitalik">Odyssey</span>’sini tekrar yorumlar. Böyle yaparak roman, modern dünyada kahramanlığın tanımını sorgular. Bu arada romanın çeşitli bölümlerindeki türleri ve dili kabaca düzelten Joyce, aynı zamanda yazarlık sürecini ve şekil ile içerik arasındaki ilişkiyi baştan keşfeder.</p>
	<p class="normal">Joyce’tan sonra gelen birçok postmodern yazar, daha eski eserleri tekrar yorumlamaya çalışırlar. Jean Rhys’in <span class="ideitalik">Geniş Sargaso Denizi</span> (1966), Charlotte Bronte’un <span class="ideitalik">Jane Eyre</span> romanındaki çatı katına kilitlenmiş Avrupa-Afrika melezi deli bir kadın olan Bertha Mason’un arka planını anlatır. John Gardner’ın <span class="ideitalik">Grendel </span>(1971) romanı, Anglosakson efsanesi <span class="ideitalik">Beowulf</span>’ı, canavarın perspektifinden; Grendel’i tartışmasız şekilde Beowulf’tan daha insanî olan yalnız, yarı filozof bir yaratık olarak baştan biçimlendirerek, yeniden anlatır. Tom Stoppard’ın <span class="ideitalik">Rosencrantz ve Guildenstern Öldüler </span>(1967) adlı romanı, Shakespeare’in <span class="ideitalik">Hamlet</span> oyunundaki görece daha az önemli iki karakterin hayatlarını derinlemesine inceler.</p>
	<p class="normal">Üstkurmacanın diğer eserleri, yazma ve okuma kurmacasının süreçlerine odaklanır. Milan Kundera’nın <span class="ideitalik">Ölümsüzlük</span> (1990) adlı romanı, eserin içine bir karakter olarak, kendi yaratımı üzerinde yorumlarda bulunan yazarı yerleştirir. Michael Cunningham’ın <span class="ideitalik">Saatler</span> (1988) romanı Virginia Woolf’un <span class="ideitalik">Mrs. Dolloway</span> adlı romanını üç farklı hikâye yoluyla, Woolf’un kendisini 1923’te romanı yazarken, Los Angeles’ta 1949’da romanı bir ev kadını okurken ve 1990’ların sonlarında New York’ta bir kadını romanın olaylarını farkında olmadan hayallerinde yeniden yaşarken tasvir ederek açımlar.</p>
	<p class="normal"><span class="idebold">EK BİLGİ:</span></p>
	<p class="normal"><span class="ideitalik">1. Üstkurmaca, halen tartışılan şekilde, ana karakterlerin hem Cervantes’in onların maceralarının kaydını tuttuğunun ve hem de diğer bir yazarın yayınladığı romanın sahte bir devamı olduklarının farkında oldukları, Miguel de Cervantes’in “Don Kişot”unda, 1600’lerin başında başladı.</span></p>
	</body>
</html>