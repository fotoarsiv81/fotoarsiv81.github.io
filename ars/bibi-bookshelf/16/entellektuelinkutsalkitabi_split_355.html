<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_352">Şinto</h1>
	<p class="normal">Japonya’nın yerel dini olan Şinto, ülke kültürünün ayrılmaz bir parçasıdır,</p>
	<p class="normal">Şinto, MS 300 ile 600 yılları arasında ortaya çıktı. En önemli tanrısı, torunlarının Japonya’yı birleştirdiğine inanılan, genelde “güneş tanrıçası” olarak çevrilen Amaterasu’dur. Efsaneye göre bu tanrıçanın anne ve babası olan Izanagi ve Izanami, Japonya’nın adalarının doğmasını sağladılar. Tüm insanların Izanagi ve Izanami’den geldiğine inanılır, ama imparatorun bizzat Amaterasu’nun torunu olduğu söylenir. İmparatorun gücünü ve yönetme hakkını alması, güneş tanrıçası yoluyladır.</p>
	<p class="normal">Güneş tanrıçasından başka Şinto’nun takipçileri, doğada yaşadığı söylenen ve “kami” olarak bilinen birçok başka tanrıya da inanırlar. Sonuç olarak doğa ve onun korunması, Şinto’ya göre aşırı bir önem taşır. Buna ek olarak kişinin ailesine saygı ve çeşitli temizlik ayinlerine katılım aynı zamanda bu dine ibadeti bütünler.</p>
	<p class="normal">Şinto’nun Japonya’da dört mezhebi vardır. İlki, bugün bile halen görülebilen en yaygın şekli olan Şinto Tapınağı’dır. Şinto’nun bu kolunda olanlar tapınaklarda toplanırlar ve dua ederler.</p>
	<p class="normal">Şinto tarikatı, toplantı salonlarında ibadet eden on üç grubu tarif eder. Bu farklı tarikatlar, on dokuzuncu yüzyıl sırasında oluştu ve Fuji Dağı ve Konfüçyusçuluk üzerine odaklanan dağ tapınması gibi diğer inanç sistemlerini inançlarına kattılar.</p>
	<p class="normal">‘Halk Şinto’su kehanet ve Şamanist iyileştirme gibi birçok halk inancını da içine aldı. Diğer geleneklere göre çok daha az organizedir.</p>
	<p class="normal">Artık var olmayan ‘Devlet Şinto’su, II. Dünya Savaşı (1939-1945) öncesinde Japonya’nın resmî diniydi. Bu din, Meiji hanedanlığı sırasında imparatora tam bir adanmışlığı talep ediyordu ve aynı zamanda Konfüçyus ve Budist etkilerini ortadan kaldırmaya da çalıştı.</p>
	<p class="normal1">EK BİLGİLER:</p>
	<p class="normal"><span class="ideitalik">1. Bugün çoğu Japon, Zen Budizmi ile Şinto Tapınağı’nın bir bileşimini takip etmektedir.</span></p>
	<p class="normal"><span class="ideitalik">2. Devlet Şinto’sunun imparatora sadakat vurgusu, II. Dünya Savaşı sırasında kamikaze olarak bilinen Japon intihar uçak saldırılarının manevî altyapısını oluşturdu.</span></p>
	</body>
</html>