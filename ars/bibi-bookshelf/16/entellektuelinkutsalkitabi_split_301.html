<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_298">Oscar Wilde</h1>
	<p class="normal">İrlandalı oyun ve deneme yazarı Oscar Wilde (1854-1900), Batı edebiyatının en keskin zekalarından ve kesinlikle en göze çarpan kişiliklerinden biriydi. En çok, Viktoria dönemi toplumunun ikiyüzlülüklerini acımasızca ortaya sermesiyle bilinmesine rağmen, sanat ve estetik felsefesine de çok önemli katkılar yaptı. Bu arada renkli kişisel hayatı, eserleri kadar büyüleyiciydi ve sıra dışılıkları, zamanında onu bir şöhret haline getirdi.</p>
	<p class="resim"><img alt="" class="calibre130" src="128.jpg"/></p>
	<p class="normal">Dublin’de iyi eğitimli bir ailede doğan Wilde, klasikler ve şiir alanlarında uzmanlaşarak Trinity Koleji ve Oxford’ta eğitim aldı. Okulda hızla bir yazar olarak kendisine isim yaptı ve aynı zamanda yapmacık davranışları ve markası haline gelen gösterişli kıyafetleri benimsedi. En erken dönem kolej günlerinden itibaren Wilde, sanat kavramının kendisinden büyülenmişti: Ne olduğunu, neden önemli olduğunu ve hayatta ve toplumda ne rol oynaması gerektiğini merak ediyordu. Wilde, “sanat sanat içindir” tutumuna (sanatın hiçbir meşru göstermeye veya ne olursa olsun somut bir amaca ihtiyacı olmadığı fikrine) güçlü bir şekilde inanarak 1800’lerin sonlarında Avrupa’yı silip süpüren estetik akım ile özdeşleşti.</p>
	<p class="normal">Wilde, 1890’larda bir üretkenlik patlaması döneminde en büyük eserlerinin çoğunu yazdı. Bunların arasında ilki, kendini beğenmiş genç bir adamın, insanın bozulmasını ve yaşlanmasını yansıtan, zaman içinde dönüşmesinin bir tasviri olan <span class="ideitalik">Dorian Gray’in Portresi</span> (1890) adında bir romandı. Daha ünlüsü ise, Wilde’ın oyunlarıdır. İğneleyici zekasıyla varlıklı İngiliz toplumunun alışkanlıklarını ve tutumlarını içlerini boşaltarak ortaya serdiği salon komedileridir bunlar. <span class="ideitalik">Lady Windermere’nin Hayranı</span> (1892), damadına şantaj yapan bir kadınla ilgilidir. <span class="ideitalik">İdeal Bir Koca</span> (1895) ise, bir kamu görevlisinin benzer bir şantajını sunar.</p>
	<p class="normal">Wilde’ın ustalık eseri hiç kuşkusuz, iki hilekâr genç adamın, iki genç kadının ve komik derecede küçümseyici bir asil kadının içinde olduğu, hatalı şekilde oluşturulmuş bir kimliğin muzipliğinin anlatıldığı <span class="ideitalik">Ciddi Olmanın Önemi</span> (1895) adlı oyunudur. Wilde’in tipik bir eseri olarak oyun, açık bir dalga geçme veya hakaretten ziyade akıllı bir hicivle hedef kitlesini ince ince doğrar, sırlar ve yanlış anlamalarla üstü kapalıdır. Karakterleri, hem nükteli hem anlamlı olan kesintisiz bir taşlamalar akıntısını dile getirir ve alıntılanmaya olağanüstü derecede uygundur.</p>
	<p class="normal">Wilde’ın 1890’lar sırasındaki çok süratli yükselişini, hızlı bir baş aşağı çakılma takip etti. Wilde, evli ve çocuklu olmasına rağmen açıkça homoseksüeldi ve 1895’te bir asilzadenin oğlu ile “uygunsuz” bir ilişkisi olmasından dolayı mahkemeye çıkarıldı. Sağlığının önemli ölçüde kötüleştiği iki yıl ağır iş cezasına mahkûm olduktan sonra Wilde, 1900 yılında tamamen beş parasız bir şekilde öldü.</p>
	<p class="normal1">EK BİLGİLER:</p>
	<p class="normal"><span class="ideitalik">1. 1882’de Amerika Birleşik Devletleri’nde gerçekleştirdiği, çok reklamı yapılmış bir konferans turundan sonra Wilde, “Amerika’nın barbarlıktan çöküşe, arada medeniyet olmaksızın giden tek ülke olduğu” sonucuna vardı.</span></p>
	<p class="normal"><span class="ideitalik">2. Bu konferans turunun başlangıcı için New York’a vardığında Wilde, ABD gümrük yetkililerine “dehasından başka” bildirecek hiçbir şeyinin olmadığını söyledi.</span></p>
	</body>
</html>