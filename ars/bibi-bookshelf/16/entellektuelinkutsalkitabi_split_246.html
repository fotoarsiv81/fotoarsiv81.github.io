<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_243">Mary Cassatt</h1>
	<p class="normal">Fransız izlenimcileri ile sergi açan Amerikalı bir ressam olan Mary Cassatt (1844-1926), kadın ve çocukların resimleri ile izlenimciliği Amerikan halkına tanıtması rolüyle bilinir.</p>
	<p class="normal">Bugün Pittsburgh’un parçası olan Allegheny şehrinde varlıklı bir ailede dünyaya gelen Cassatt, çocukluğunun birçok yılını Almanya’da geçirdi. On altı yaşında, Philadelphia’da Pennsylvania Güzel Sanatlar Akademisi’nde resim çalışmaya başladı. 1866’da hayatının çoğunu geçirdiği Avrupa’ya yelken açtı. İtalya’da zaman geçirdikten sonra Cassatt, kalıcı evi olarak Paris’i seçti. 1878’e kadar, Amerika Birleşik Devletleri ve Fransa’da 1870, 1872 ve 1876’ya salonlarda sergilenen, çoğunlukla Paris’in iç mekanlarında kurgulanan kadınların resimleri üzerinde uzmanlaştı.</p>
	<p class="normal">Edgar Degas ve Gustave Courbet’in yenilikçi eserleriyle derinden etkilenen Cassatt, stilinde değişiklikler yapmaya başladı. Degas’ın onu 1879’da izlenimcilere katılması için davet etmesinden sonra, 1886’daki son sergilerine dek onlarla birlikte göründü. Hatta 1878’de Degas, onun <span class="ideitalik">Mavi Koltuktaki Küçük Kız</span> adlı resminde düzeltmeler yaptı. 1877’de Cassatt’ın annesi ve kızkardeşi Paris’e taşındı. Ondan sonra ressam bağımsız, bohem yaşam tarzını, bu daha aile odaklı evde yaşamak için bıraktı. Ancak bu, onun meslekî heveslerini kırmadı. 1886’dan sonra Cassatt, teknik ressamlık üzerinde daha çok durmaya başladı. Japon <span class="ideitalik">ukiyo-e</span> baskılarından ilham alan Cassatt, 1890’larda on sekiz tane renklendirilmiş baskıdan müteşekkil bir dizi üretti. <span class="ideitalik">Banyo</span> (1892) adlı ünlü resmi, oryantal sanatın soyut, doğrusal tasarımlarını Batılı temalarla birleştirme becerisini göstermektedir. Anne ve çocuk, güçlü merkezîleşmiş bir şekil ve düzenli renklerin kullanılmasıyla şeklen bağlıdır. Degas, esere şakayla karışık “İngiliz Hemşiresiyle Küçük İsa” demiştir.</p>
	<p class="normal">Cassatt, kariyeri boyunca kadın haklarının genişletilmesine yardım etti. 1892’de Chicago’daki Dünya Columbia Sergisi’nde kadınlar fuayesi için modern kadının bir duvar resmini yapması istendi. 1915’te kadınların seçme hakkına dikkati çekmek için organize edilen New York’taki Knoedler Galerisi’nde bir sergiye on sekiz eserle katkı yaptı.</p>
	<p class="normal">Cassatt, aynı zamanda Amerika Birleşik Devletleri’nde izlenimciliğin algısını değiştirmeye de yardımcı oldu. Seçimlerinde yardımcı olarak, sanatçı arkadaşlarının eserlerini satın alması için varlıklı patronları cesaretlendirdi. Şimdi New York’taki Metropolitan Sanat Müzesi’nde asılı izlenimci ustaların koleksiyonlarına sahip Henry ve Louisine Havemeyer’e kişisel bir danışman olarak hizmet etti.</p>
	<p class="normal">Kendi tarzında başarılı bir sanatçı olan Cassatt, Paris dışında Beaufresne Şatosu’nu satın aldı. Daha sonraki kariyerinde, anne ve çocuk temasına artan bir şekilde odaklandı. 1900 yılıyla beraber, katarakt hastalığından muzdarip olmaya başladı, ama on beş yıl daha resim yapmaya devam etti.</p>
	<p class="normal"><span class="idebold">EK BİLGİ:</span></p>
	<p class="normal"><span class="ideitalik">1. 1878’de Cassatt, Diego Velazquez ve Bartolome Murillo’nun eserlerini çalıştığı ve İspanyol temalı bir dizi resim yaptığı İspanya’ya gitti.</span></p>
	</body>
</html>