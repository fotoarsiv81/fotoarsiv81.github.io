<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_159">Hokusai</h1>
	<p class="normal">Katsushika Hokusai (1760-1849), Japon sanatçılar arasında Batı’da belki de en meşhur olanıdır.</p>
	<p class="normal">Fakir bir ailede doğan Hokusai, ona oymacılığı öğreten bir ayna yapımcısı tarafından evlat edinildi. On sekiz yaşındayken Hokusai, aktörlerin portrelerini yapmakla şöhret kazanan bir sanatçı olan Katsukawa Shunsho’nun atölyesine katıldı. Huzursuz doğasıyla Hokusai, Shunsho’nun atölyesinden 1778’de ayrıldı ve serseri bir hayata başladı. Elliden fazla defa ismini değiştirdi ve kendisine kırk altı yaşına kadar Hokusai demedi. Yetmiş beş yaşında, kendisine “Resme Deli Olan Yaşlı Adam” anlamında “Gakyo Rojin” dedi. Hokusai hayatı boyunca aralıklarla doksandan fazla evde yaşadı. Evlerinden biri yangınla yıkıldığında, bir hokka (şiirin geleneksel bir şekli) biçiminde şöyle yazdı: “Yanıp yıkıldı: Nasıl da huzurluydu çiçekler yere düşerken.”</p>
	<p class="normal">Parasal açıdan nadiren istikrarlı olan Hokusai, sık sık reklam hareketlerine başvurdu. Bir keresinde Tani Buncho’ya kimin daha iyi sanatçı olduğunu belirleyecek bir yarışma için meydan okudu. Başlar başlamaz Hokusai, büyük bir kağıt parçası üzerine maviyi boydan boya sürdü, sonra bir tavuk ayağını kırmızı boyaya daldırdı ve kağıt üzerinde rastgele dolaştırdı. Sonuçta ortaya çıkan şeye <span class="ideitalik">Bir Nehir Üzerinde Akçaağaç Yaprakları</span> adını verdi.</p>
	<p class="normal">Yıllar içinde Hokusai, 500 çizim kitabında toplanan 30.000’den fazla çizim yaptı. 1814 ile 1878 yılları arasında, geniş bir tarz çeşitliliğinde gerçek ve hayali konuların dağılımından müteşekkil mangaların (çalakalem resim) on beş cildini bastı. Bu serinin son parçası, ancak 1878’de, ölümünden yirmi dokuz yıl sonra ortaya çıktı.</p>
	<p class="normal">Hokusai en çok, Tokyo kökenli bir teknik olan <span class="ideitalik">ukiyo-e</span> tekniği ile tanınır. “Akan dünyanın resimleri” anlamına gelen <span class="ideitalik">ukiyo-e</span>, farklı renklerin art arda akışı için kullanılan bir dizi farklı tahta kalıp üzerindeki renkli baskılardır. Hokusai tarafından yapılan en ünlü <span class="ideitalik">ukiyo-e</span>, onun <span class="ideitalik">Fuji Dağı’nın 36 Farklı Görünüşü </span>albümünden <span class="ideitalik">Kanawaga’ya Çarpan Büyük Dalga</span> isimli olanıdır. Doğa güçleri ile savaşan balıkçıları tasvir eden baskı –geleneksel bir Japon konusu sayılmaz– Japonya’ya kadar giden Hollanda gravürlerinden oldukça etkilenmiş görünmektedir.</p>
	<p class="normal">Hokusai’nin eserleri Avrupa’da göründüğü ilk zamanlar, Paul Gaugin ve Vincent Van Gogh gibi ressamların üzerinde büyük bir etki bıraktı. James Whistler, Hokusai’nin, Diego Velazquez’den bu yana gelmiş en büyük sanatçı olduğunu iddia etti. 1951’de Amsterdam’da yapılan Rembrandt, Van Gogh ve Hokusai sergileri, yirminci yüzyılda Japon ustanın ününü daha da arttırdı.</p>
	<p class="normal1">EK BİLGİLER:</p>
	<p class="normal"><span class="ideitalik">1. Hokusai, </span>Fukojuso<span class="ideitalik"> serilerinde görülebildiği üzere, Edo döneminin önemli “shunga” (erotik baskı) ustalarından biriydi.</span></p>
	<p class="normal">2. Fugaku Hyakkei<span class="ideitalik">’de (</span>Fuji Dağı’nın Yüz Farklı Görünüşü<span class="ideitalik">, 1834-35) Hokusai, bölgeye aşinalığının açık bir göstergesi olarak çoklu perspektiflerden bileşik görüntüleriyle ününün zirvesini ulaştı.</span></p>
	<p class="normal"><span class="ideitalik">3. Hokusai’nin ebatları açısından en büyük eserinin kapladığı alan, 200 metre karenin üzerindedir.</span></p>
	</body>
</html>