<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_209">Kan</h1>
	<p class="normal">Ortalama bir yetişkinin damarlarında akan kan yaklaşık beş litredir. Ama kan tam olarak nedir? Vücudun hayatta kalmasına yardım eden dört temel bileşenden oluşur: Kırmızı kan hücreleri, beyaz kan hücreleri, trombositler ve plazma.</p>
	<p class="normal">Kırmızı kan hücreleri, vücutta akciğerlerden tüm dokulara oksijen taşır. Normalde bu hücreler, kısmen içleri dolu delikli lokmalar gibi şekillenmiştir, ama ince kılcal damarlar yoluyla sıkıştırmak için şekil değiştirebilirler. Oksijen taşımaya ek olarak kırmızı kan hücreleri, hücre solunumunun atık bir ürünü olan karbondioksiti toplarlar. Kırmızı kan hücreleri, oksijen taşıdığında kana karakteristik rengini veren parlak kırmızı renktedirler. Kandan oksijen çıkarıldığında koyu vişneçürüğü rengindedir, ama ışığın cildimizi delip geçme şeklinden dolayı damarlarımızda mavi renkte görünür.</p>
	<p class="normal">Beyaz kan hücreleri enfeksiyonlarla savaşan, bakterileri, virüsleri ve parazitleri öldüren bağışıklık sisteminin bir parçasıdır. Beyaz kan hücrelerinin birçok tipi vardır, ama en yaygın tipleri nötrofiller ve lenfositlerdir. Nötrofiller, kelimenin tam anlamıyla düşmanlarını canlı canlı yutar. Onları önce yıkar ve fagositoz adı verilen bir süreçte sindirir. Lenfositler, daha gizli ve karmaşık şekillerde çalışırlar. Vücuda giren yeni virüsleri ve bakterileri yıkmak için şekillerini belirginleştirirler. Bu zaman almasına rağmen, lenfositler eski hastalıklarla geçmiş karşılaşmalarını hatırlar. Belli bir mikropla savaşmayı öğrendikçe, onu tekrar nasıl yenmesi gerektiğini her zaman bilir hale gelir.</p>
	<p class="normal">Kanın üçüncü bileşeni trombositler, yaraları pıhtılaştıran kimyasalları içerir. Derinizi sıyırdığınızda veya kestiğinizde, trombositler kanamayı durduran kabuk oluşumuna yardım ederler. Kırmızı kan hücrelerinin, beyaz kan hücrelerinin ve trombositlerin hepsi kemik iliğinde ve aynı kök hücrelerden oluşturulur.</p>
	<p class="normal">Plazma, vücut genelinde kırmızı kan hücrelerini, beyaz kan hücrelerini ve trombositleri taşıyan sıvıdır. % 90’ı sudur ve % 10’u da proteinlerin, elektrolitlerin, glikozun, vitaminlerin, hormonların ve kolesterolün bir birleşimidir. Hepsiyle birlikte kan, vücudu canlı tutan her şeyi barındırır.</p>
	<p class="normal1">EK BİLGİLER:</p>
	<p class="normal"><span class="ideitalik">1. Ortalamada erkekler, her milimetreküpte 5.200.000 kırmızı kan hücresine sahipken, kadınlar her milimetreküpte 4.600.000 kırmızı kan hücresine sahiptir.</span></p>
	<p class="normal"><span class="ideitalik">2. Donmuş kan, on yıla kadar saklanabilir.</span></p>
	<p class="normal"><span class="ideitalik">3. Yahudi beslenme kuralları, her ne şekilde olursa olsun kanın tüketilmesine izin vermez. Geleneksel olarak, tuzlama ve salamurayla etten kanı temizler.</span></p>
	<p class="normal"><span class="ideitalik">4. Çin folkloruna göre, burun kanamaları erkeklerde cinsel uyarılmanın bir işaretidir.</span></p>
	</body>
</html>