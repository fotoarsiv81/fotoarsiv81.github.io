<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_215">Auguste Rodin</h1>
	<p class="normal">Auguste Rodin (1840-1917), birçok uzman tarafından gerçekçi insan figürlerinin son büyük heykeltıraşı olarak görülür. Düşünen Adam gibi muazzam eserleri ile iyi tanınan Rodin, Michelangelo’nun cüsseli, bitmemiş başyapıtlarının boyutlarına ve akışına öykündü.</p>
	<p class="normal">Rodin 1854 ile 1857 yılları arasında Paris’te Petite Ecole’de çizim eğitimi aldı. Akademi tarafından reddedilen Rodin, erken dönem meslek hayatı boyunca bir sanatkâr, seramik ressamı ve kuyumcu olarak yaşamını kazanmaya çalıştı. 1864’te Albert-Ernest Carrier-Belleuse stüdyosuna girdi. Aynı yıl doğacılığa olan ilgisini açığa çıkardığı, ama bitirilmemiş olarak görülen ve resmî Salon tarafından reddedilen <span class="ideitalik">Kırık Burunlu Adam</span> adlı eserini tamamladı. 1870’te Carrier-Beleuse’ü, sonunda bağımsız bir atölye oluşturana ve kabul gören bir heykeltıraş olmaya çabaladığı Brüksel’e kadar takip etti.</p>
	<p class="resim"><img alt="" class="calibre91" src="86.jpg"/></p>
	<p class="normal">1875’te İtalya’ya yaptığı bir gezi, Rodin’i Michalengelo, Donatello ve klasik antik dönem heykelleriyle yüz yüze getirdi. Cevaben, bazılarının gerçek bir insanın kalıbından yapıldığına inandığı, canlıymış gibi görünen eseri <span class="ideitalik">Bronz Çağı</span>’nı (1875) yarattı.</p>
	<p class="normal">1880’de Rodin, Dekoratif Sanatlar Müzesi’nin bronz kapıları için Fransız hükümetinden bir iş aldı. Lorenzo Ghiberti’nin Floransa’da Vaftizhane’de yer alan ünlü eseri <span class="ideitalik">Cennetin Kapıları</span>’ndan esinlenen Rodin, ölümüyle yarım kalan <span class="ideitalik">Cehennemin Kapıları</span> için 180’den fazla figürü kalıba döktü.</p>
	<p class="normal">1884’te Calais yurttaşları Rodin’den 1347’de şehirlerinin İngilizler tarafından işgalini durdurmak için hayatlarını feda eden altı adamın anısına bir anıt yaratmasını istediler. Sonucu <span class="ideitalik">Calais Kasaba</span> <span class="ideitalik">Sakinleri</span> adlı eseri, adamları kahramandan ziyade kurban gibi tasvir etmesiyle eleştirildi. 1891’de Rodin, Honore de Balzac’ın portresi için bir iş aldığında, yedi yıl adamın gümüş levha üzerine çekilmiş fotoğraflarını toplayarak geçirdi; terzisine danıştı ve yazarın kişiliğini hissedebilmek için evinin çevresindeki arazisini çalıştı. Ancak <span class="ideitalik">Calais Kasaba Sakinleri</span> gibi, eserinin geleneklere çok uymadığı farz edildi. Rodin eleştirileri, “İlkem, sadece şekli değil, ama hayatı da taklit etmektir.” diyerek cevapladı. Eleştirmenlerine rağmen, Rodin Fransız hükümetinden önemli işler almaya devam etti.</p>
	<p class="normal">1895’le beraber Rodin, bir Avrupa şöhreti olarak yaşadığı ve yabancı üniversitelerden fahrî doktoralık unvanı aldığı sırada Brilliants Villası’nı satın aldı. 1908’de Paris’e, sanatçının ölümünden bir sene önce 1916’da gelecekteki Rodin Müzesi olarak tasarlanan bir bina olan Hotel Biron’a hareket etti. 1919’da müzeye dönüştürülen bu bina, dünyadaki Rodin eserlerinin en büyük koleksiyonuna ev sahipliği yapmaya devam etmektedir.</p>
	<p class="normal"><span class="idebold">EK BİLGİ:</span></p>
	<p class="normal"><span class="ideitalik">1. Alman şair Rainer Maria Rilke, 1905’ten 1906’ya kadar Rodin’in sekreteri olarak hizmet etti ve daha sonra onun hakkında bir kitap yazdı.</span></p>
	</body>
</html>