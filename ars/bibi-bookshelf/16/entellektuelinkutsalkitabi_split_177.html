<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_174">Üreme</h1>
	<p class="normal">Bitkiler ve hayvanlar âleminde eşeyli ve eşeysiz üreme olarak iki temel yol vardır. Biri daha risklidir, diğeri ise daha külfetli.</p>
	<p class="normal">Eşeysiz üreme tek bir ebeveyn gerektirir. Bir partner, kur yapma veya fiziki seksin kendisiyle zaman ve enerji kaybına gerek yoktur. Tomurcuklanma çileklerde, kavak ağaçlarında ve mercanlarda bulunan eşeysiz üremenin yaygın bir şeklidir. Tomurcuklanmada döl ebeveynin bir parçasından büyür. Bazen ayrılırlar, ama diğer zamanlarda hayat boyu birbirlerine bağlı olarak kalırlar. Çilek tarlaları ve kavak ağacı korulukları, çoğunlukla asmaların ve köklerinin bir tomurcuklanma sistemiyle birbirine bağlı, büyük bir organizmaymış gibi düşünülür. Eşeysiz üremenin bir diğer yaygın şekli olan parçalanmada, ebeveynin kendisi her biri ayrı bireyler olarak büyüyen küçük parçalara bölünür. Başka bir deyişle, ebeveynin ölümü yeni yaşamlara neden olur. Yassı solucanlar parçalanarak çoğalırlar.</p>
	<p class="normal">Eşeysiz üremede oluşan döller ebeveynleri ile genetik olarak daima eştirler. Bu, çoğunlukla bir dezavantajdır. Genetik çeşitlilik olmaksızın, topluluk çevredeki değişikliklere uyum sağlamak, evrilmek açısından çok daha zor şartlara sahiptir. Eşeysiz organizmalar değişmeyen çevrelerde çoğalmaya daha meyillidir.</p>
	<p class="normal">Eşeyli üreme daha fazla esnekliğe imkân verir. Eşeyli üremede iki ayrı ebeveyn genleriyle döllerine katkıda bulunurlar. Tipik olarak erkek ve dişi ‘gamet hücresi’ denen bir kapta genetik yeteneklerinin yarısını buluşturur. Genelde erkek gamet hücresi bir sperm, dişi gamet hücresi de bir yumurtadır. Sperm ve yumurta birleştiğinde, genetik olarak iki ebeveynden de farklı olan yeni bir organizma yaratırlar. Bu nedenle eşeyli üreme, eşeysiz üremeye nazaran bir topluma son derece geniş bir özellik çeşitliliği kazandırır. Bu, değişen çevrelerde büyük bir avantaj sağlar. Bir kural olarak, nispeten gelişmiş organizmaların hepsi eşeyli üremişlerdir. Bununla birlikte gamet hücreleri yaratmak ve eş bulmak için de büyük enerji harcamak zorunda kalırlar.</p>
	<p class="normal1">EK BİLGİLER:</p>
	<p class="normal"><span class="ideitalik">1. Denizyıldızı yenilenme (regeneration) yoluyla eşeysiz olarak ürer. Denizyıldızının bir kolu koptuğunda ondan tümüyle başka olan, yeni bir denizyıldızı oluşur.</span></p>
	<p class="normal"><span class="ideitalik">2. Bazen eşeyli üremenin bedeli ağır gelir ve organizma eşeysiz üremeye geri döner. Bu, karahindibanın başına gelmiş olabilir.</span></p>
	<p class="normal"><span class="ideitalik">3. Bazı yaprak bitleri ve kertenkeleler ‘partenogenez’, yani bir erkekle birleşme olmaksızın bir dişinin döl vermesi, yoluyla çoğalırlar.</span></p>
	</body>
</html>