<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_123">Salman Rüşdi</h1>
	<p class="normal">Müslüman bir ailenin çocuğu olarak Mumbai’de (eski Bombay) dünyaya gelen, Hindular ve Sihler arasında yetişen, İngiltere’de eğitim alan ve şimdi New York’ta yaşayan roman yazarı Salman Rüşdi (1947-...) postmodernizm ve post-sömürgecilik dönemlerinin deyim yerindeyse “yürüyen temsili”dir. Hem gerçekçilik hem de fantezi arasında demlenen şeytanca zeki ve alışılmadık romanları, pek çokları için modern Hindistan’ın edebi sesidir. Rushdie’nin romanları, özellikle Hindistan ve Pakistan’da Hinduizm ve İslam arasındaki gergin ilişkiler gibi politik ve dini konuları ele alır.</p>
	<p class="resim"><img alt="" class="calibre52" src="49.jpg"/></p>
	<p class="normal">İronik bir şekilde, Rüşdi’nin büyük ünü, öne çıkan yazı becerisinden değil <span class="ideitalik">Şeytan Ayetleri</span> (1988) romanına tepki olarak patlayan kızgınlıktan kaynaklanır. Bu romanda birçok Müslümanın Muhammed Peygambere küfürlü aşağılamalar olarak algıladığı sayfalar bulunur. Roman Hindistan, Pakistan, Mısır, Suudi Arabistan ve başka ülkelerde yasaklanmış ve Orta Doğu’dan İngiltere’ye kadar pek çok yerde şiddetli halk protestoları ve kitap yakmalarına neden olmuştur. 1989’un başlarında İran Cumhurbaşkanı Ayetullah Humeyni, Rüşdi’nin ölümünü isteyen ve onun dünya çapında izinin sürülmesi için Müslümanları yüreklendiren bir fetva çıkarmıştır. Rüşdi, yaklaşık on yıl boyunca saklanarak ve Scotland Yard’dan görevlendirilen ajanlar tarafından korunarak yaşamıştır.</p>
	<p class="normal">“Şeytan Ayetleri”nin kötü şöhreti sıklıkla Rüşdi’nin en büyük başarısı olan “Gece Yarısı Çocukları” (1981) kitabını gölgede bırakır. Romanın kahramanı olan Saleem Sinai, Hindistan’ın İngiltere’den bağımsızlığını kazandığı ve Pakistan’ın ayrı bir ülke olarak ayrıldığı 15 Ağustos 1947 günü saat tam gece yarısını vurduğunda doğar. Aynı saatte doğan yüzlerce gece yarısı çocuğu gibi Saleem’in de doğaüstü güçleri vardır ve hayatındaki olaylar genç bir ulus olan Hindistan’daki gelişmeleri yansıtır. Hikâyenin unsurları otobiyografiktir – Rüşdi 1947’de Mumbai’de doğmuştur – ama “Gece Yarısı Çocukları”nın çoğu, büyülü gerçekçilik akımının Günter Grass, Gabriel Garcia Marquez ve diğer önemli temsilcilerinin ayak izini takip ederek fantastik bir memlekette geçer. Roman, Rüşdi’ye 1981’de Booker Ödülü’nü kazandırmıştır.</p>
	<p class="normal">Rüşdi’nin adı, Ayetullah’ın verdiği ölüm cezası ile sonsuza dek anımsanacak olsa da, romanları gerçekte oldukça kaygısızdır ve dilin becerikli bir kullanımı dolayısıyla övgü alır. Düzyazısı, kinayeler ve oyunbaz hilelerle dolu sözlü bir karmaşadır. Tıpkı Rüşdi gibi yarattığı karakterler de günümüz dünyasında kültürlerin iç içe geçmesini ve modern göçmen tecrübesini temsil eder. Rüşdi aralarında <span class="ideitalik">Harun ve Hikâyeler Denizi</span> (1990) ve <span class="ideitalik">Mağribinin Son İç Çekişi</span> (1995) olan romanlarını çıkararak yaşamına kasteden tehditlere rağmen bu damardan yazmaya devam etmiştir.</p>
	<p class="normal"><span class="idebold">EK BİLGİ:</span></p>
	<p class="normal"><span class="ideitalik">1. Rüşdi’nin </span>Gece Yarısı Çocukları<span class="ideitalik">’nda Hindistan Başbakanı Indira Gandhi’yi kötüleyen bir tasviri nedeniyle Başbakan Rüşdi’ye karşı hakaret davası açtı. Gandhi’nin 1984’te suikasta kurban gitmesiyle dava düştü.</span></p>
	</body>
</html>