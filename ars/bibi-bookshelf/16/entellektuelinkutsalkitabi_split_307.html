<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_304">İspanyol İç Savaşı</h1>
	<p class="normal">İspanyol İç Savaşı, 1936’dan 1939’a kadar süren, yüz binlerce askerin ve sivilin ölümüne yol açan kanlı bir çarpışmaydı. Savaştaki her iki taraf da (hükümete sadık sol kanat sosyalistler ve General Francisco Franco kumandasında, nihayetinde galip gelen milliyetçi asiler) korkunç derecede zalim eylemlerde bulundular. Toplam ölü sayısı tahminleri, bir milyona kadar çıkmaktadır.</p>
	<p class="normal">Gaddarlığıyla İspanyol İç Savaşı, II. Dünya Savaşı’nın vahşi bir ilk gösterimiydi. Faşist İtalya ve Nazi Almanya’nın her ikisi de Franco’nun yanında yer aldılar ve her iki mihver güç, İspanya’yı yakında Avrupa’nın geri kalanı üzerinde uygulayacakları silahları ve taktikleri test etmek üzere bir laboratuar olarak kullandılar. 1937’de Alman hava kuvvetleri, yüzlerce sivili öldürdükleri ve Pablo Picasso’nun ünlü savaş karşıtı<span class="ideitalik"> Guernica</span> (1937) resmine konu olacak şekilde, İspanya’nın Guernica kasabasını bombaladılar.</p>
	<p class="normal">Almanya ve İtalya, Franco’nun asilerine yardım ettiler, Sovyetler Birliği de hükümet taraftarlarına silah temin etti. Seçilmiş bir İspanyol hükümetini korumak, komünistler ve sol meyilli Batılı entelektüeller arasında romantik bir ülkü olmuştu. Birçok Amerikalı ve Avrupalı, hükümet yanlısı orduya gönüllü katılmışlardı. George Orwell ve Ernest Hemingway’in de içinde olduğu ünlü yazarlar İspanya’ya doluşmuşlardı.</p>
	<p class="normal">General Franco’nun orduları sonunda Mart 1939’da Madrid’i hükümet taraftarlarının elinden aldıktan sonra, Franco faşist bir diktatör olarak İspanya’yı 1975’te ölene dek yönetti.</p>
	<p class="normal">Batıda – özellikle entelektüeller arasında – İspanyol İç Savaşı’nın zalimlikleri, faşizme karşıtlığı güçlendirdi, soyutlanmacılığı zayıflattı ve birçok kişiyi sonunda Batı’nın mihver güçleriyle askerî olarak karşı karşıya gelinmesi gerektiği sonucuna vardırdı. Aynı zamanda birçok sol kanat yazar, Sovyetler Birliği’nin İspanya hükümetine olan etkisiz ve kendi çıkarına hizmet edecek şekilde kurgulanmış desteğine tanıklık ettikten sonra hayal kırıklığına uğradılar.</p>
	<p class="normal1">EK BİLGİLER:</p>
	<p class="normal"><span class="ideitalik">1. Ernest Hemingway’in hükümet yanlısı İspanya’ya destek olan Amerikalı bir gönüllü hakkında yazdığı romanı “Çanlar Kimin İçin Çalıyor” (1940), savaş sırasında İspanya’daki kendi tecrübelerine dayanıyordu.</span></p>
	<p class="normal"><span class="ideitalik">2. “Casablanca” (1942) filminde Humphrey Bogart’ın canlandırdığı alaycı karakter Rick Blaine, Afrika’ya hareket etmeden önce hükümet yanlısı İspanya’ya illegal yollardan silah temin ediyordu.</span></p>
	<p class="normal"><span class="ideitalik">3. İç Savaş’ta Hitler ve Mussolini’den aldığı kritik yardıma rağmen Franco, II. Dünya Savaşı sırasında (1939-1945) tarafsız kalmaya karar verdi.</span></p>
	</body>
</html>