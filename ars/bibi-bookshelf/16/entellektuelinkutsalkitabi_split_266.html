<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_263">Fyodor Dostoyevski</h1>
	<p class="resim"><img alt="" class="calibre113" src="110.jpg"/></p>
	<p class="normal">Fyodor Dostoyevski (1821-1881), psikolojik romanın tartışmasız en büyük ustasıdır. Kırk seneye yayılan edebiyat kariyeri boyunca, insan doğasının benzeri görülmemiş – ve halen eşsiz olduğu düşünülen – bir kavrayışıyla, özellikle suçun, umutsuzluğun ve ölümle meşguliyetin duygusal hâllerini sergiledi.</p>
	<p class="normal">Dostoyevski’nin hayatında karşısına çıkan zorluklar ve yaşadığı trajediler muhtemelen onun kurgusunu zenginleştirdi. Moskova’da katı bir Rus Ortodoks ailede dünyaya gelen Dostoyevski, 1839’da babasının ani ölümüyle sarsıldı. Dostoyevski, babasının yönlendirmesini takip etmesine ve bir mühendis eğitimi almasına rağmen bu işten hoşlanmadı ve yazar olmaya karar verdi. İlk romanı <span class="ideitalik">İnsancıklar</span> (1846) eleştirmenlerden büyük övgü aldı. Ama kariyeri, radikal solcu bir yayınevi operasyonunda yer almaktan 1849’da yakalandığında raydan çıktı. Bir son dakika “ceza tecili” ile sahte infaza maruz kaldıktan sonra, dört yılını Sibirya’da bir çalışma kampında geçirdi. Bu travmatik tecrübe, Dostoyevski’nin eserlerinin tonunda ve içeriğinde silinmez bir iz bıraktı.</p>
	<p class="normal">1860’larda Dostoyevski, dış dünyada sosyal olarak işe yaramaz hale gelmiş küskün, nevrotik bir münzevî hakkında yazdığı <span class="ideitalik">Yeraltından Notlar</span> (1864) öyküsünü ve yaşlı bir kadını öldüren genç bir adamın suçunu ve acısını ayrıntılı biçimde tahlil ettiği erken dönem ustalık eseri <span class="ideitalik">Suç ve Ceza</span>’yı (1866) kaleme aldığında, edebî anlamda büyük bir sıçrama gerçekleştirdi. İkinci eseri, kısmen psikolojik derinliği ve bir suçu işledikten sonra suçlunun içsel olarak kendini yargılamasının toplumun verebileceği en kötü ceza olduğu sonucu ile adını şöhrete taşımıştır.</p>
	<p class="normal">Dostoyevski yaşlandıkça, gençliğinin ateist politikalarını reddetti ve atalarından bildiği Rus Ortodoks inançlarına geri döndü. Romanı <span class="ideitalik">Budala</span>’da (1868-1869), trajik biçimde Mesih figürünü betimledi ve sonraki kariyerinin büyük başyapıtı olan <span class="ideitalik">Karamazov Kardeşler</span> (1879-1880), Rus Ortodoks ahlâk anlayışı ile demlenen o zamana dek yazılmış en önemli Hıristiyan romanı olarak anıldı. Bu dev romanda, öldürülen bir babanın üç oğlu, çok farklı şekillerde Hıristiyan inancının ve iyilik ile kötülük anlayışının sorunlarının üstesinden gelirler.</p>
	<p class="normal">Müfteriler Dostoyevski’nin yoğun ve çoğunlukla espriden yoksun tarzını eleştirmelerine rağmen, karakter çalışmalarının içe işleyen detayı –özellikle toplumun uçlarında yaşayan suçluların, aklî dengesi bozukların ve diğerlerinin zihinlerine yaptığı keşiflerinde– sorgulanmadı. Edebî mirasının ötesinde, bu kişileştirmeler Friedrich Nietzsche’den Albert Camus’ya yirminci yüzyılın nihilist ve varoluşçu filozoflarını etkiledi.</p>
	<p class="normal"><span class="idebold">EK BİLGİ:</span></p>
	<p class="normal"><span class="ideitalik">1. Yaşamı boyunca Dostoyevski, Sibirya’daki çalışma kampındaki yılları sırasında önemli ölçüde kötüleşen sara hastalığından muzdaripti.</span></p>
	</body>
</html>