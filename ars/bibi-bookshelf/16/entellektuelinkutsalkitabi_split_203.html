<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_200">Walt Whitman</h1>
	<p class="normal">Walt Whitman (1819-1892), ülkenin edebî sesine önemli bir katkı sağlayan ilk büyük Amerikan şairiydi. Eserleri bilhassa düzensiz, değişen yapılarda, katı ölçü ve kafiye şemalarını terk eden bir şiir biçimi olan serbest nazıma öncülük edişleriyle etkiliydi. Serbest nazım, yirminci yüzyılın gözdelerindendi ve bugün halen yaygın bir kullanımı vardır.</p>
	<p class="normal">Whitman, New York şehrinin kültürel hayatının sunduklarının, özellikle tiyatronun avantajını yaşayarak, bir öğretmen ve bir gazeteci olarak çalıştığı Brooklyn’de büyüdü. Yirmili yaşlarının sonlarında, Amerikan’ın kalbini hissetmek için aylarca Mississippi Nehri boyunca seyahat etti. Brooklyn’e geri döndüğünde, yazdığı bir dizi şiirden oluşan <span class="ideitalik">Çimen Yaprakları</span> (1855) derlemesinin ilk baskısını kendi parasıyla gerçekleştirdi.</p>
	<p class="normal"><span class="ideitalik">Çimen Yaprakları</span> demokrasi, kardeşlik, Amerikan toprakları ve insan bedenini kutlayan şiirlerle dolu coşkulu bir eserdir. Ara sıra müstehcen fiziki tasvirlerinden, belirsiz veya bazen açıkça gay cinselliğini hissettirişlerinden dolayı, birçokları eseri edebe aykırı olmakla suçladı. Derlemenin en ünlü şiiri, ilki olan, açılış satırlarından tüm eserinin tonunu ortaya koyan “Kendimin Şarkısı”dır:</p>
	<p class="indentmetinitalik">Kendimi kutluyorum ve kendimin şarkısını söylüyorum</p>
		<div class="clrb"/>
	<p class="indentmetinitalik">Ve senin varsaydığını ben de varsayıyorum</p>
		<div class="clrb"/>
	<p class="indentmetinitalik">Bana ait her atom benim olduğu kadar sana da ait</p>
		<div class="clrb"/>
	<p class="indentmetinitalik">Aylak aylak geziyorum ve ruhumu çağırıyorum</p>
		<div class="clrb"/>
	<p class="indentmetinitalik">Rahatıma yaslanırım ve gezinirim, yaz çimeninin bir filizine bakarak</p>
		<div class="clrb"/>
	<p class="indentmetinitalik">Dilim, kanımın her atomu bu topraktan, bu havadan oluştu,</p>
		<div class="clrb"/>
	<p class="indentmetinitalik">Buradaki ailemden doğdum, onlar da aynı aileden ve onların ailesi de aynı</p>
		<div class="clrb"/>
	<p class="indentmetinitalik">Ben şimdi mükemmel sağlıkta otuz yedi yaşıma başlarım</p>
		<div class="clrb"/>
	<p class="indentmetinitalik">Ölene kadar hiç durmamayı ümit ederek.</p>
		<div class="clrb"/>
	<p class="normal"><span class="ideitalik">Çimen Yaprakları</span>, o zamanlar Ralph Waldo Emerson (1803-1882) ve Henry David Thoreau’nun (1817-1862) Amerikan sanat çevrelerini sarstığı aşkıncılığın (transandantalizm) pek çok karakteristik unsurunu sergiler. New England’tan filizlenen aşkıncılık, günlük dünyanın endişelerini aşan ruhanî bir saflığın takibini, bireyciliği ve özgüveni vurgulayan iyimser bir entelektüel felsefeydi.</p>
	<p class="normal">Whitman, <span class="ideitalik">Çimen Yaprakları</span>’nı kariyeri boyunca, 1892’de çıkan ve hayranlık uyandıran, ölüm döşeğinde doruğa ulaşmış yeni şiirlerini ekleyip mevcut olanları tekrar yazarak defalarca gözden geçirdi. Whitman’ın şiirleri, Abraham Lincoln’ün suikasta kurban gitmesine ve İç Savaş’a dair duyduğu derin üzüntüyü yansıtarak kademeli olarak daha da ciddileşti. Lincoln’e yürek dağlayan ağıtı “Leylaklar Çiçekli Avluya Dayandığında” (1865-1866’da yazıldı), en güzel şiirleri arasında yerini alır.</p>
	</body>
</html>