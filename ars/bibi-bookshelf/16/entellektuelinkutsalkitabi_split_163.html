<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_160">Hipnoz</h1>
	<p class="normal">200 yıldan fazla bir zamandır, insanlar hipnozu tanımlamaya çalışıyorlar. Çoğumuz, bir cep saatini sarkaç gibi sallayan, esrarengiz ve soğukkanlı bir sesle bize “uykunuz geliyor...” diyen siyah fötr şapkalı ve pala bıyıklı bir adamı gözümüzün önüne getiririz. Birkaç saniye sonra eylemlerimizi, düşüncelerimizi ve hatıralarımızı kontrol edebileceğini hayal ederiz.</p>
	<p class="normal">Günümüzde psikiyatrlar hipnozu, aşırı ‘telkinlenme” halinin transa yakın bir safhası olarak görürler. Ama zihin kontrolünden ziyade, yönlendirmeli bir gündüz düşü gibidir. Hipnozun muhatapları genellikle çekimser hissetmelerine rağmen, aslında iradeleri dışında hiçbir şey yapmayacaklardır. Hipnoz sırasında kaydedilen beyin dalgalarının elektroansefa- lografisi (EEG), uyku ve rüya görme durumuyla bağlantılı düşük frekanslı dalgalarda bir artışı gösterir. EEG çalışmaları, tam uyanıklık haliyle paralel olan yüksek frekanslı dalgalarda da bir düşüşü gösterir, ama tümüyle ortadan kalkmış değillerdir. Bu, hipnozun rüyaya benzer tarafını açıklar ama hipnoz altındakilerin insan kuklalara dönüştüğü anlamına gelmez. Onlar halen kendilerinin farkındadırlar.</p>
	<p class="normal">Birini hipnotize etmenin üç temel yolu vardır. İlkine, öznenin dış dünyaya olan dikkatini kesmesi için kasten bir cisme (bir cep saati gibi) odaklanmasının istendiği “sabit bakış tesiri” denir. Hipnozun ilk dönemlerinde yaygın bir uygulama olmasına rağmen, bu yöntem bugün çok ender kullanılır ve insanların çoğu üzerinde işe yaramaz. İkinci yöntem, “Ayağa kalk, otur, göz kırp, ayağa kalk.” gibi ani emirlerle aklı meşgul etmeyi içerir. Bu, sahne performansçıları ve sorguçlar için bir seçim yöntemidir. Psikiyatrlar, özneyi hipnoz durumuna doğru rahatlatan ve odaklatan üçüncü bir yöntemi, “kademeli rahatlatma”yı kullanırlar. Rahatlatıcı bir sesle konuşarak ve huzur veren görseller sunarak, psikiyatr öznenin aşırı yeme, sigara içme gibi zararlı alışkanlıklarının önünü kesmeyi öğrenebileceği bir ortam yaratır.</p>
	<p class="normal1">EK BİLGİLER:</p>
	<p class="normal"><span class="ideitalik">1. Avusturyalı on sekizinci yüzyıl doktoru olan Franz Anton Mesmer, modern hipnozun babası sayılır. O, hipnozun, “canlı manyetizması” olarak adlandırdığı mistik bir güç olduğuna inandı.</span></p>
	<p class="normal"><span class="ideitalik">2. İngilizcedeki “mesmerism”(‘hipnotizma’ anlamında) ve “mesmerise”(‘hipnotize etme’ anlamında) kelimeleri, Mesmer’in adından gelmektedir.</span></p>
	<p class="normal"><span class="ideitalik">3. Birçok uzman, araba kullanmayı ve televizyon izlemeyi hipnoz durumları olarak görür.</span></p>
	<p class="normal"><span class="ideitalik">4. Aktif hayal gücü olan insanlar, hipnoza en duyarlı olan kişilerdir.</span></p>
	</body>
</html>