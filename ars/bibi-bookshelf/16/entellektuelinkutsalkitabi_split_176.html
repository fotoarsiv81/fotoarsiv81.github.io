<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_173">Francisco Goya</h1>
	<p class="normal">Francisco Jose de Goya y Lucientes (1746-1828) İspanya’nın Fuendetodos kentinde bir kuyumcunun oğlu olarak dünyaya geldi. IV. Charles’ın saray ressamı olan Goya, sadece İspanya’nın önde gelen romantik sanatçısı değil, aynı zamanda modern dışavurumculuğun da bir habercisiydi.</p>
	<p class="normal">Bir boğa güreşçisi, gitar sanatçısı ve kadınların gözdesi olarak, Goya’nın gençlik yıllarına ilişkin bir yığın efsane mevcuttur. Sanatçı 1775’te Santa Barbara Kraliyet Duvar Halısı Fabrikası’nda bir tasarımcı olduğu için Madrid’e taşındı.</p>
	<p class="normal">1798’de Goya, <span class="ideitalik">Los Caprichos</span> başlıklı bir seriyi oluşturan seksen üç adet oyma baskı ve bakır levha baskısı yaptı. Bunlardan en bilineni, masasında uyuyakalmış bir adamın kafasını saran kabusları temsil eden canavarların olduğu <span class="ideitalik">Aklın Uykusu Canavarları Yaratırken</span> adlı 43 numaralı eseridir. Aynı yıl, İspanya kralı IV. Charles, Goya’yı kendi resmî saray ressamı olarak atadı. 1799’da Goya bazı eleştirmenlerce kraliyet ailesini maskara ettiğine inanılan bir grup portre çalışmasından oluşan <span class="ideitalik">IV. Charles’ın Ailesi</span> eserini tamamladı. (Aile hoş kıyafetlerine rağmen, biraz grotesk ve bayağı görünmektedir.) Goya’nın kompozisyonu için modeli, Diego Velazquez’in <span class="ideitalik">Las Meninas</span>’ıydı. İspanyol krallarından birine saray ressamlığı yapmış öncülü gibi, Goya da resmin arka planında bir resim sehpasının önünde kendi portresini resme dahil etti. 1800 ile 1808 yılları arasında en ünlü eserlerinden ikisini, aynı <span class="ideitalik">maja</span>nın ya da dilberin ilkinde çıplak ikincisinde giyinik hâlini resmettiği <span class="ideitalik">Maja Desnuda</span>’yı ve <span class="ideitalik">Maja Vestita</span>’yı yaptı.</p>
	<p class="normal">Goya’nın iyi bilinen resimlerinden diğer ikisi ise 1808’de Napolyon’un İspanya’yı işgaline dayanan <span class="ideitalik">İki Mayıs 1808</span> ve <span class="ideitalik">Üç Mayıs 1808</span>’dir. 2 Mayıs günü imparatorun kendi erkek kardeşini kral ilan etmesinin ardından İspanyol kitleler Fransız askerleri ile savaşmaya teşebbüs etti. Ertesi gün bir Fransız infaz mangası otuz İspanyol sivili bir misilleme tedbiri olarak öldürdü. Goya altı yıl sonra iki eserini VII. Ferdinand’a İspanyol kralının tekrar tahta çıkmasından sonra sundu. <span class="ideitalik">İki Mayıs 1808</span> tablosu İspanyollar ile Fransız askerleri arasındaki çatışmayı gösterirken, <span class="ideitalik">Üç</span> <span class="ideitalik">Mayıs 1808</span> tablosu iki yana açılmış kolları ile ölümünü bekleyen cüretkâr, ama korku dolu bir adamı idam etmek üzere olan infaz mangasını tasvir etmektedir.</p>
	<p class="normal">1820’de İspanya’daki siyasi durumdan hayal kırıklığına uğramış olan Goya, “Sağır Adamın Evi” anlamındaki “Quinta del Sordo” denilen kır evine giderek emekliye ayrıldı. (Goya bir hastalık sonucu 1792’de sağır olmuştu.) Umutsuz ve hararetli hayal gücünü açığa çıkaran, kâbusvâri “Kara Resimler” ile konutunun duvarlarını kapladı. Duvar resimlerinin belki de en korkuncu, bir çocuğun kanlı cesedine saldıran deliye dönmüş ilkel bir devi resmettiği <span class="ideitalik">Çocuklarını Yiyip</span> <span class="ideitalik">Yutan Satürn</span> adlı eseridir.</p>
	<p class="normal">1824’ten sonra Goya, daha fazla resim yapmadı. 1828’de Bordeaux’da ölene dek Fransa’da gönüllü bir sürgüne gitti. Ondan kalanlar 1899’da Madrid’e geri gönderildi.</p>
	<p class="normal"><span class="idebold">EK BİLGİ:</span></p>
	<p class="normal"><span class="ideitalik">1. “Üç Mayıs 1808” tablosunda Fransız askerleri sırtlarını izleyiciye dönerek yüzü olmayan bir duvar yaratırken ölmeyi bekleyen İspanyolların her biri farklı bir duyguyla tepki vermektedir. Goya, kurbanları savunmasız, infaz mangasının üyelerini ise neden oldukları acıya karşılık soğuk ve insafsız gösterdi.</span></p>
	</body>
</html>