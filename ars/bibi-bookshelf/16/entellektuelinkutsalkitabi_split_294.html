<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_291">Godot’yu Beklerken</h1>
	<p class="normal">Godot’yu Beklerken, İrlandalı-Fransız yazar ve oyun yazarı Samuel Beckett’ın en iyi bilinen eseridir. Absürt tiyatronun ilk eserlerinden biri olarak oyun, drama için yeni olasılıklar çağına öncülük etti. Eleştirmenleri keskin biçimde böldü: Kimi onu modernliğin monotonluğunun ve anlamsızlığının parlak bir şekilde kaleme alınışı olarak görürken, diğerleri de can sıkıcı bir çöp olarak eseri başlarından defettiler. İlk görüş kesinlikle kazandı, çünkü Beckett’ın 1969’da aldığı Nobel Edebiyat Ödülü, Godot’yu Beklerken’i en büyük başarılarından biri hâline getirdi.</p>
	<p class="normal">Beckett (1906-1989), Dublin yakınlarında doğdu. Üniversitede Latince kökenli diller çalıştıktan sonra, Avrupa’yı büyük ölçüde dolaştı ve Paris’te yerleşti. Bir yazar olarak romanlar, kısa hikâyeler, şiir ve makaleler deneyerek farklı türlere takıldı. Ama Beckett’ın tanınışı en çok oyunlarıyla (bunlar arasında <span class="ideitalik">Godot’yu Beklerken</span> şüphesiz en ünlüsüdür) olmuştur.</p>
	<p class="normal">Oyun boyunca çok az olay olur. Bir akşam iki adam, Vladimir ve Estragon, bir yolun kenarında Godot adında birini beklerken konuşurlar ve tartışırlar. Çok geçmeden bir sicime bağlı kölesini sürükleyen bir adam yanlarından geçer. Köle, bir dans yapar ve tuhaf bir doğaçlama sergiler. Sonra Godot’nun gecikeceğini ama sonraki gün geleceğini adamlara söyleyen bir çocuk ortaya çıkar. Vladimir ve Estragon, sonraki akşam geri gelirler ve köle sahibi ile tekrar karşılaşırlar; bu kez sebebi açıklanamayacak şekilde kördür, onları bir önceki gün gördüğüne dair hafızasında bir şey yoktur. Sonraları önceki gün gördükleri aynı çocuk gelir ve Godot’nun gelmeyeceğini belirtir. Köle sahibi gibi çocuk da Vladimir ve Estragon’u önceden görmemiş gibidir. İki adam da ayrılmaktan ve eve gitmekten söz ederler, ama perde kapanırken beklemeye devam ediyorlardır.</p>
	<p class="normal"><span class="ideitalik">Godot’yu Beklerken</span>’de örneklendiği gibi absürt tiyatro, 1950’ler ve 1960’larda Avrupa’da çiçeklendi. Bu türdeki oyunlar, belli bir karşılığı olmayan kelimelerle yüklü tuhaf diyaloglarla, belirsiz ve minimal bir kurguyla çoğunlukla anlamsız veya mantıksız görünürler. Gerçekten de <span class="ideitalik">Godot’yu Beklerken</span>’in nerede geçtiği bilinmez ve metin hiçbir zaman Godot’nun kim olduğunu veya iki adamın onu neden beklediklerini belirtmez. Eleştirmenler oyunu, modern dünyanın varoluşsal kötü vaziyetinin, insanlığın anlamlı bir şeyleri bekleyişinin ama bu şeyin ne zaman geleceğinin, gelip gelmeyeceğinin veya onun ne olduğunu bile bilmeyişinin çıldırtıcı hareketsizliğinin temsili olarak ele alırlar.</p>
	<p class="normal1">EK BİLGİLER:</p>
	<p class="normal"><span class="ideitalik">1. “Godot’yu Beklerken” tuhaf görünmesine karşın, Beckett’ın eserlerinin çoğu ondan da tuhaftır. “Mutlu Günler”de (1961), kadın başkarakter beline kadar, daha sonra boğazına kadar kuma gömülür. “Kelimeler Olmadan Hareket Et” (1956) oyunu, pantomimi örnekler. “Nefes” (1969), sadece otuz beş saniye uzunluğundadır.</span></p>
	<p class="normal"><span class="ideitalik">2. Beckett, çok ender röportaj vermiştir ve halk arasında çok az görülmüştür. 1969’da Nobel Ödülü kazandığı zaman, Stockholm’deki ödül törenine katılmak yerine ödülü uzaktan kabul etmiştir.</span></p>
	</body>
</html>