<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_272">Kimyasal Bağlar</h1>
	<p class="normal">Kimyasal bağlar, su, tuz veya yağ gibi bileşikleri oluşturmak için iki veya daha fazla atomla bir araya bağlanır. Atomlar, atomların merkezini saran minik negatif yüklü tanecikler olan elektronların daha kararlı yapılarını oluşturmak için birleşirler. Kararlı bir bileşikte, bileşiğin toplam enerjisi bireysel atomların enerjisinden daha düşüktür. Kimyasal bağların; kovalent bağlar, iyonik bağlar ve metalik bağlar olmak üzere üç temel çeşidi vardır.</p>
	<p class="normal">Kovalent bağlarda atomlar, bir veya daha fazla elektron çiftini paylaşırlar. Sadece bir çift elektronu paylaşan tekli bağlar, iki çifti paylaşan ikili bağlar, üçlü bağlar ve ender olarak görülen dörtlü bağlar vardır; ama bunlar patlamaya hazır şekilde kararsız olmaya meyillidirler. Genelde kovalent bağlar, özellikle ametaller arasındaki kovalent bağlar, en güçlü ve en kararlı kimyasal bağlar olmaya eğilimlidir. Kovalent bağların iki çeşidi vardır: Kutupsuz bağlar ve kutuplu bağlar. Kutupsuz bağlarda, elektronlar molekül genelinde eşit olarak dağıtılır, ama kutuplu bağlarda elektronlar molekülün bir ucunda toplanmaya meyillidir. Bu, molekülde negatif ve pozitif kutupları yaratır. Bu zıt olarak yüklü uçlar, buzda ve suda olduğu gibi yapısal olarak molekülleri bir araya getirerek birbirine doğru çekilirler.</p>
	<p class="normal">İyonik bağlarda atomlar, elektronlarını diğer atomlara verirler. Çoğunlukla iyonik bağlar, elektronlarını kolayca kaybeden metaller ile elektronları kolayca kazanan ametaller arasında oluşur. Bir metal, bir elektronu kaybettiğinde, katyon denen pozitif yüklü bir iyon olur. Bir ametal bir elektron kazandığında, anyon denen negatif yüklü bir iyona dönüşür. Anyonlar ve katyonlar, iyonik bağlarda bağlanırlar. Sıradan sofra tuzu, sodyum klor, bir iyonik bağ yoluyla bir metal olan sodyumun bir ametal olan klor ile bağlanmasının bir örneğidir.</p>
	<p class="normal">Metaller, metalik bağları oluşturmaya meyillidirler. Metallerin, elektronları kolaylıkla kaybetmesinden dolayı, katyonların elektronlardan oluşan bir denizde yüzmesine benzer oldukları düşünülür. Farklı metaller alaşımlarda birleştiklerinde bile, metallere güçlü ama esnek özelliklerini veren, serbest dolaşan elektronları paylaşırlar.</p>
	<p class="normal1">EK BİLGİLER:</p>
	<p class="normal"><span class="ideitalik">1. Teknik olarak saf iyonik bağlar var olmazlar. Hepsi de bir dereceye kadar kovalent veya metalik bağlanmaya sahiptir.</span></p>
	<p class="normal"><span class="ideitalik">2. Kovalent bağlar, ilk kez 1917’de Amerikalı fizik kimyacısı Gilbert N. Lewis tarafından tanımlandı.</span></p>
	<p class="normal"><span class="ideitalik">3. Beşli kovalent bağlar, bazı krom bileşiklerinde bulunur.</span></p>
	</body>
</html>