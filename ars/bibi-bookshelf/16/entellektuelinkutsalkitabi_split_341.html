<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_338">Taoculuk</h1>
	<p class="normal">Taoculuk, Çin’in antik manevi geleneklerinden biridir. Bugün hem bir felsefe hem de bir din olarak görülür. Onu bir din olarak gören insanlar, Taoculuk tarihinin en önemli kişisi Lozi’yi bir tanrı olarak kabul ederler.</p>
	<p class="normal">Taoculuk, MÖ yaklaşık 700’den 200 yılına beş yüz yıl kadar süren, Yüz Düşünce Okulu olarak bilinen Çin’deki verimli felsefî dönem sırasında ortaya çıktı. Han hanedanlığı sırasında bir ivme kazandı ve MS beşinci yüzyıl sırasında şimdiki şekline doğru somutlaştı.</p>
	<p class="normal">Taoculuk’un kurucusu Laozi’nin, Konfüçyus’un bir çağdaşı olduğu ve İmparatorluk Kütüphanesi’nin sorumlusu olarak bir Çin imparatoruna hizmet ettiği söylenir. Efsaneye göre yaşamının sonunda Laozi, Çin sarayını terk etti ve batıya seyahat etti. Çin İmparatorluğu’nun son kapısına vardığı zaman, onun büyük öğretilerine zaten aşina olan bir muhafız ile karşılaştı. Muhafız, Laozi’den Çin’den ayrılmadan önce düşüncelerini kaydetmesini istedi ve Laozi de <span class="ideitalik">Tao Te Ching</span>’i (Tao ve Erdem’in Kitabı) yazarak öyle yaptı.</p>
	<p class="normal">Laozi’den dışında Taoculuk’un kökleri, aynı zamanda Sarı İmparator, Huang-Di’ye uzanır ve Taoculuk, bazen Huang-Lao felsefesi olarak bilinir. Taoculuk, aynı zamanda Laozi’nin müritlerinden biri olan Zhuangzi’yi çok etkili bir öğretmen olarak dikkate alır.</p>
	<p class="normal">Tao Te Ching, sadece 5.000 kelimeden oluşan kısa bir kitaptır. Ancak tüm Taocu felsefeyi ortaya serer. “Tao” veya “yol”un, dünyada var olan her şeyde bulunduğuna inanılır. Yaşamın değişip duran güçlerinin arkasındaki süreklilik olarak görülür.</p>
	<p class="normal">Taoculuk, Tao ile tekrar birlik olmaya çağırır. Taocular, dünyanın çatışmayla dolup taştığına ve Tao ile yeniden birlik olarak uyumu başarabileceğimize inanırlar. Taoculuk, hem kendini terbiye etmeyi, hem de toplumsal dönüşümü savunur.</p>
	<p class="normal">Kişi için kendiliğindenliği, nefes alıştırmalarını da içeren sağlıklı bir yaşam tarzını ve isteklerin azaltılmasını önerir. Taocular, bu hayatta barışçıl ve uyumlu olmanın önemine vurgu yapar sonraki bir hayata inanmazlar. Toplumsal olarak Taoculuk, hükümetin müdahalesini ve savaş hâllerini azaltmayı önerir. Topluma bel bağlayan Konfüçyusçuluk’un tersine Taoculuk, yalnız bir yaşamın yeterli bir varoluş olduğunu önerir.</p>
	<p class="normal1">EK BİLGİLER:</p>
	<p class="normal"><span class="ideitalik">1. Taoculuk, resmen Mao Zedong’un komünist Çin yönetimi sırasında bastırılmıştır ve şimdi Taocuların büyük yoğunluğu, Tayvan’dadır.</span></p>
	<p class="normal"><span class="ideitalik">2. Feng Shui ve Tai Chi, her ikisi de Taocu uygulamalardır.</span></p>
	</body>
</html>