<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_252">Verdi’nin La Traviata ve Aida Operaları</h1>
	<p class="normal">Giuseppe Verdi’yi (1813-1901) türün İtalyan ustası olarak ortaya çıkaran 1853 tarihli üç opera dizisi, Alfredo adında zengin bir adama âşık olan Violetta adındaki “düşmüş bir kadın”ın hikâyesini konu edinir. Alfredo’nun babası Germont, birlikteliklerini onaylamaz ve evliliklerini yasaklar. Sonunda verem olan sosyete fahişesi Violetta, uzun bir arya söylerken uzun, trajik bir şekilde ölür. Librettosu, Francesco Maria Piavo tarafından yazılan opera, ifade yüklü aryalarla doludur ve her opera sopranosu için simgeleşmiş solo parçaların bazılarını kapsar. Bugüne kadar olduğu gibi bugün de geniş çapta sahnelenmektedir.</p>
	<p class="normal"><span class="ideitalik">Aida</span> (1870), muhtemelen Verdi’nin ikinci en meşhur operasıdır. 1869’da Mısır Hidiv’i (valisi) tarafından Süveyş Kanalı’nın ve yeni opera binasının açılışına denk gelmesi için siparişi verildi. Bir mükemmeliyetçi olan Verdi, aslında son tarihi kaçırdı ve <span class="ideitalik">Rigoletto’</span>su onun yerine sahnelendi. Bir yıl sonra sözünü yerine getirdi ve bir Mısırlı ordu kumandanı Radames’e âşık olan Etiyopyalı bir köle kızı Aida’nın hakkında olan başka bir opera üretti. <span class="ideitalik">La Traviata</span> gibi bu da, tutku ve trajediyle yüklü sınıflar arası bir aşk hikâyesidir. İnsanı saran unutulmaz <span class="ideitalik">Zafer Yürüyüşü</span>, Verdi’nin en tanıdık melodilerinden biridir.</p>
	<p class="normal">Açılış gecesi Mısırlılar, Fransız yapımı kostümleri almak ve 300’den fazla oyuncuyu kiralamak için bir servet harcadılar. Radames’in miğferi ve kılıcı, tamamen gümüşten yapıldı. Açılışa katılamayan Verdi, duyduklarından hiç memnun olmadı. Böylesi bir gösterimin eserini sanattan çok sırf eğlenceye indirgediğini hissetti ve yıllarca kır evinde bahçecilik ve hayvanlarını yetiştirme işiyle uğraşıp operayı bırakarak kenara çekildi. Ancak 1874’te ünlü <span class="ideitalik">Requiem</span> eseri ile geri dönüş yaptı ve 1901’de ölmeden önce iki tane daha opera yazdı.</p>
	<p class="normal1">EK BİLGİLER:</p>
	<p class="normal"><span class="ideitalik">1. “La Traviata”ya yazılan libretto, hikâyesini Franz Liszt’in bir âşığı ve gerçek hayatta dansçı olan Lola Montez’e dayandıran Alexandre Dumas’nın (1824-1895) “La dame aux camelias”(“Kamelyalı Kadın”) oyununa dayanır.</span></p>
	<p class="normal"><span class="ideitalik">2. “La Traviata”nın açılışında, veremden ölen Violetta’yı oynayan primadonna şişmandı. Son sahnede yere yıkıldığında, yerden izleyicilerin sahne görüşünü engelleyen bir toz bulutu yükseldi.</span></p>
	<p class="normal"><span class="ideitalik">3. “Aida”nın açılışında Hidiv İsmail’in haremi o kadar büyüktü ki, üç loca tamamen dolmuştu.</span></p>
	</body>
</html>