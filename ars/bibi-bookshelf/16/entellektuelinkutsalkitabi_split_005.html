<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_2">Giriş</h1>
	<p class="normal">Entelektüelin Kutsal Kitabı ruhunuzu besleyecek, zihninizi çalıştıracak ve eğitiminizi tamamlamanıza yardımcı olacak bir yıllık günlük okumalardan oluşmaktadır. Her madde farklı bir bilgi sahasından alınmıştır: tarih, edebiyat, görsel sanatlar, bilim, müzik, felsefe ve din. Her gün bir bölüm okuyarak her hafta bu sahalardan birer bilgi edinebilirsiniz.</p>
	<p class="normal">Bu okumalar özellikle de yaşlanma karşısında beyninizi dinç tutmanızı sağlayacak düzenli bir egzersiz kaynağıdır. Günlük koşuşturmacadan insan zekâsının seçkin dünyasına doğru bir kaçışı temsil etmektedirler. Ayrıca, sizi zihinsel keşiflere çıkararak önünüzde yeni ufuklar açarlar.</p>
	<p class="normal">İşte sizi bekleyen bu yolculuğun küçük bir özeti...</p>
	<p class="normal1">PAZARTESİ – TARİH</p>
	<p class="normal">Batı medeniyetinin gelişimini şekillendiren olaylara ve insanların hayatlarına bir göz atacağız.</p>
	<p class="normal1">SALI – EDEBİYAT</p>
	<p class="normal">Büyük yazarların hayatlarına ve günümüz okurlarına ilham vermeyi sürdüren şiir ve romanlarının özetlerine bakacağız.</p>
	<p class="normal1">ÇARŞAMBA – GÖRSEL SANATLAR</p>
	<p class="normal">Dünyanın en etkileyici resim, heykel ve mimari eserlerini yaratan sanatçı ve sanat akımlarına bir giriş yapacağız.</p>
	<p class="normal1">PERŞEMBE – BİLİM</p>
	<p class="normal">Kara deliklerin kaynağından pillerin nasıl çalıştığına, bilimin harikalarını yalın bir şekilde ortaya sereceğiz.</p>
	<p class="normal1">CUMA – MÜZİK</p>
	<p class="normal">En önemli bestecilerimize neler ilham verdi, notalarla dolu bir sayfa nasıl okunur ve Mozart neden o kadar saygıdeğerdi? Detaylı bir şekilde müzikal mirasımızı gözden geçireceğiz.</p>
	<p class="normal1">CUMARTESİ – FELSEFE</p>
	<p class="normal">Antik Yunan’dan yirminci yüzyıla, insanoğlunun en büyük düşünürlerinin yaşamı ve evrenin anlamını açıklama çabalarını göreceğiz.</p>
	<p class="normal1">PAZAR – DİN</p>
	<p class="normal">Dünya üzerindeki büyük dinlere ve bu dinlerdeki inançlara göz atacağız.</p>
	<p class="normal">Çevirdiğiniz her sayfanın size ilham vermesini ve hayatınızda yeni keşiflerin önünü açmasını umuyoruz.</p>
	<p class="sagitalik">- David S. Kidder ve Noah D. Oppenheim</p>
		<div class="clrb"/>
	</body>
</html>