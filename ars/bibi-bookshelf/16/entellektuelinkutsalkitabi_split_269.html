<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_266">Wagner’ın Çember Döngüsü</h1>
	<p class="normal">Richard Wagner’ın başyapıtı, Çember Döngüsü olarak da bilinen Nibelungen Yüzüğü (1974) adlı devasa operasıdır. “Das Rheingold” (Ren Altını), “Die Walküre” (Valkürler), “Siegfried” ve “Götterdammerung” (Tanrıların Alacakaranlığı) isimli dört kısımdan oluşan opera, toplamda neredeyse on yedi saat sürer ve peş peşe dört gecelik parçalar şeklinde izlenmek üzere bestelenmiştir. Bazı bilginlerce tüm zamanların en büyük opera çalışması olarak düşünülür.</p>
	<p class="normal">Wagner, efsanevî Alman-İskandinav kahraman Siegfried efsanesine dayandırdığı dört librettoyu yazdı. Hikâyede tanrıların kralı Wotan, devlerin bir yarışının yardımıyla Valhalla adında bir kale yapar. Onlara olan borcunu ödemek için Wotan, cüce Alberich’ten tılsımlı bir yüzük çalar. Alberich, yüzüğe büyü yapar, ama bu Wotan’ı onun peşinde koşmaktan alıkoymaz. Hikâyenin çoğu, bir ejder tarafından korunan yüzüğü çeşitli güçler elde etmeye çalışırken, Wotan’ın oğlu Siegmund ve torunu Siegfried’in maceraları çevresinde döner. Aynı zamanda baş rolde olan, Wotan’ın kızı Valkyrie Brünnhilde’dir. Sonunda lanet, bu dalgadaki herkesi yok eder, Valhalla ateşle yanıp kül olur ve dünyaya yeni bir çağ müjdelenir.</p>
	<p class="normal">Müzik, bir <span class="ideitalik">leitmotif</span> (bir karakteri, bir hissi, bir cismi veya bir duyguyu temsil eden kısa, güzel bir melodi) fikrine dayanarak inanılmaz derecede bol ve karmaşıktır. Her bir ana motif, yeni sahnelere uyması için yeniden bağlama yerleştirilir. Hiçbir opera evi, döngüyü sahneleme zorluğunu göze alamadı, böylece 1874’te ilk kez kendi Beyrut festivalinde sahnelendi.</p>
	<p class="normal1">EK BİLGİLER:</p>
	<p class="normal"><span class="ideitalik">1. “Çember Döngüsü”ndeki Valkyrie karakteri, Viking miğferi ve pirinç sutyen giyen şişman bir sopranonun ünlü opera karikatürünün kaynağıdır.</span></p>
	<p class="normal"><span class="ideitalik">2. “Die Walküre”den “Valkürlerin Atla Gezisi”, Francis Ford Coppola’nın klasik filmi “Kıyamet”teki (1979) meşhur helikopter düşüş sahnesine eşlik eden müziktir.</span></p>
	<p class="normal"><span class="ideitalik">3. “Çember Döngüsü”ne esin kaynağı olan İskandinav mitolojisi, aynı zamanda R.R. Tolkien’in “Yüzüklerin Efendisi” kitap üçlemesinin (1954-1955) ve sonra büyük başarı elde eden filmlerin (2001-2003) de kaynağıdır.</span></p>
	</body>
</html>