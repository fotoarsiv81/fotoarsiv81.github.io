<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_129">Kuzey Amerika’da İngiliz Yerleşimi</h1>
	<p class="normal">İngiliz yerleşimciler, Kuzey Amerika kıyılarına iki grup halinde geldiler. İlk önce, 1600’lerin başlarında İngiliz girişimcileri, Güney Amerika’daki ilk İspanyol yerleşimcilerin örneğini takip ederek Yeni Dünya’da zenginlikleri aramak üzere Virginia’nın Jamestown kasabasında bir koloni kurdular. Bir sürü aksilikten sonra, Virginia kolonisi müreffeh bir ticaret yatırımına dönüştü. Yaklaşık aynı zamanda başka bir grup sofu İngiliz yerleşimcisi Massachusetts’e vardı. Bu grup, İngiltere’de onlara tanınmayan dini özgürlüğü burada arıyorlardı.</p>
	<p class="normal">Çoğu tarihçi, Amerikan kimliğinde süregelen bir gerilim kaynağı olarak İngiliz yerleşimcilerinin bu iki grubunu tanımlarlar. Dini bir coşkuyla sürüklenen New England yerleşimcileri, tüm dünya için iyi bir örnek toplumu oluşturabilmek için Massachusetts’in kayalık toprağında bir yerleşim kurmak istediler. Boston’da yerleşen Püritenlerin lideri John Winthrop, ünlü bir vaazında misyonunu şöyle tarif etmiştir: “Biz bir tepe üzerindeki bir şehir gibi olacağız. Tüm insanların gözleri üzerimizde olacak.” Massachusetts Koyu Kolonisi, zina yapan erkekleri ve inançsızlığından şüphelenilenleri çok sert cezalandırarak İncil’e dayanan katı kanunları yürürlüğe koydu.</p>
	<p class="normal">Virginia kolonicileri, bunun aksine, işlerinden kâr sağlamayla çok daha fazla ilgililerdi. Boston’un somurtkan rahipleri kamusal erdemleri uygulamaya çalışırken, 1619’daki Virginia yasamasının ilk yasası, tütün fiyatlarının düzenlenmesiydi.</p>
	<p class="normal">Orijinal on üç koloninin geri kalanı, İngilizlerin karışık güdülerini yansıttı. Pennsylvania, zulme uğrayan Protestanlar için bir cennet oldu. New York, İngilizler tarafından 1644 yılında işgal edilene kadar kısa ömürlü Hollanda ticaret kolonisi olarak kuruldu. İngiliz kolonicilerinin ayrı grupları, başlangıçta birbiriyle çok az akrabalık hissettiler, ama zorba İngiliz hâkimiyetine olan ortak kızgınlık on üç koloniyi bir araya getirmeye yardım etti.</p>
	<p class="normal1">EK BİLGİLER:</p>
	<p class="normal"><span class="ideitalik">1. Maryland kolonisi, 16. yüzyılda Protestan Reformlarından sonra dinleri İngiltere’de gözden düşen İngiliz Katolikleri için güvenli bir cennet olarak 1634’te kuruldu.</span></p>
	<p class="normal"><span class="ideitalik">2. Pek çok diğer Avrupalı güç, Kuzey Amerika’da kısa ömürlü koloniler kurdular. İsveçli yerleşimciler, 1638’de Delaware’i kurdular, ama kolonileri sadece birkaç yıl dayandı. Vermont eyaletine, ilk başta Fransızlar yerleşti. 18. yüzyılda eyalet bağımsız bir ülke oldu ve 1791’de Birlik’e katılmak üzere on dördüncü eyalet oldu.</span></p>
	<p class="normal"><span class="ideitalik">3. Birçok Amerikan kolonisi tarafından Avrupa’da çektikleri dini zulümler, Yeni Dünya’da onları bu kez dini muhaliflere kötü davranmaktan alıkoymadı. İngiltere’den kaçan Massachusetts Püritenleri, Boston’da birçok Protestan tarikat üyesini İngiliz Milletler Topluluğu’ndan ayrılarak emirlere karşı gelmekle suçlayarak astılar.</span></p>
	</body>
</html>