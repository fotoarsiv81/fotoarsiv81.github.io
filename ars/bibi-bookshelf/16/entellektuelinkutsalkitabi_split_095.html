<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_92">Tanrı’nın Varlığına Dair Tezler</h1>
	<p class="normal">Birçok insan –inananlar ve ateistler gibi– Tanrı’nın varlığını tartışmasına rağmen, bu, ispat edilemez. Aristotales’den beri filozoflar bunu başarmayı denemişlerdir.</p>
	<p class="normal">Tanrı’nın varlığına dair öne sürülen tezlerin üç çeşidi vardır. İlki, ontolojik kanıt olarak adlandırılır ve ortaçağ filozofu Canterbury’li Aziz Anselmus’a (1033-1109) uzanır. Aziz Anselmus’un kendi teorisi daha karmaşık olmakla beraber, ontolojik tezin temel şekli şöyledir:</p>
	<p class="indentmetinitalik">Tanrı, mümkün olan en mükemmel varlıktır. (Tanım)</p>
		<div class="clrb"/>
	<p class="indentmetinitalik">Var olmak, var olmamaktan daha mükemmeldir.</p>
		<div class="clrb"/>
	<p class="indentmetinitalik">Eğer Tanrı var olmasaydı, mükemmel varoluştan yoksun kalırdı. (ii’den)</p>
		<div class="clrb"/>
	<p class="indentmetinitalik">O halde Tanrı vardır. (i ve ii’den)</p>
		<div class="clrb"/>
	<p class="normal">Tanrı’nın varlığına dair ikinci çeşit tez, kozmolojik olandır. Kozmolojik tezin temel formu, varolan her şeyin bir ilk sebebi, kendisine sebep olunmayan bir sebebi olması gerektiğini öne sürer. Bu ilk sebep Tanrı olmalıdır, çünkü Tanrı’dan başka hiçbir şey sebep olmadan var olamaz. Kozmolojik tezdeki bir varyasyon, Tanrı dışında her şeyin şartlara bağlı olduğunu, diğer bir anlatımla, geri kalan her şeyin var olmamasının mümkün olduğunu öne sürer. Ama her şarta bağlı olan şey kendisinin gerekli olduğu bir sebebe muhtaçtır. Bu gereken sebep Tanrı’dır.</p>
	<p class="normal">Üçüncü çeşit tez, tasarım tezidir. Mantıken diğer ikisi kadar kesin olmamakla birlikte, dünyanın sahip olduğu özellikleri açıklamanın en iyi yolunun, zeki bir tasarımcı tarafından yaratıldığı hipotezi olduğunu iddia eder. Dünyanın özelliklerinden sıklıkla, yaşamı mümkün kılan fizik kanunları, organizmaların çevrelerine uyum sağlaması ve insanların zeki ve kendinin farkında olması gerçeği arasındaki birlik içinde bahsedilir.</p>
	<p class="normal"><span class="idebold">EK BİLGİ:</span></p>
	<p class="normal"><span class="ideitalik">1. Charles Darwin’den (1809-1882) bu yana, pek çok filozof –ama hepsi değil– tasarım tezinin pek bir şey açıklamadığında ısrar ettiler, çünkü dünyanın her özelliği bilim, özellikle evrim ile yeteri kadar açıklanabiliyordu.</span></p>
	</body>
</html>