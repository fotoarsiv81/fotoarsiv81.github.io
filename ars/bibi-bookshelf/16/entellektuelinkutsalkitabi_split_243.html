<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_240">Sufizm</h1>
	<p class="normal">Sufizm, geleneksel İslam’ın Kur’an’ın sözlerine yaptığı ağır vurguya bir tepkiydi. Onun yerine sonraları Sufi olarak anılacak insanlar, inananları kutsal kitabın ruhuna bağlılığa çağırdılar.</p>
	<p class="normal">Sufiler, İslam’ın iki parçası olduğuna inanırlar. İyi eylemler yapmayı içeren bir taraf dışsaldır. Diğeri ise içseldir. Sufiler, İslam’ın özünde kişisel bir inanç olduğuna inanırlar. Vurgu, sadece iyi davranıştan ziyade iyi niyetlere sahip olmaya yöneliktir.</p>
	<p class="normal">İdeal Sufi, dindar ve erdemli bir hayat yaşayan Hz. Muhammed’tir (571-632). Tüm Sufiler Hz. Muhammed’e mümkün olduğu kadar çok öykünmeye çalışırlarken, bazılarının <br class="chapter"/>Hz. Muhammed’in Tanrı’nın vahiylerini almasına olanak veren aynı içsel huzur haline erişmek gibi, daha yüksek hedefleri olduğu bile söylenebilir.</p>
	<p class="normal">İlk Sufi tarikatı, Hz. Muhammed’in ölümünden sonra, liderlerin onun yaşamı, ailesi ve arkadaşları ile olan günlük etkileşiminin hikâyelerini anlatmasıyla başladı. Bu hikâyeler diğerlerine esin verdi ve onları anlatan insanların taraftarlarını da yarattılar.</p>
	<p class="normal">Bu tarikatların çoğu, bugün halen süregelen, Kur’an’ın dinî tören ilahilerini uyguladı. Semazenler, vecd hâlinde kendi etraflarında dönme pratiğini gerçekleştirirler. Bu tarikatların her biri, bir ruhanî usta veya şeyh tarafından yönetilir. Değişen uygulamaları, Tanrı’ya giden pek çok yolu temsil eder, ama tüm kuralların benzer bir amacı vardır: Dışsal bir teşvik olmadan Tanrı’yı sevmek.</p>
	<p class="normal">Sufilerin Tanrı’ya olan bağlılığının kuvvetini göstermek üzere, sahiplerinin onu serbest bırakmasını sağlayan bir sekizinci yüzyıl kadın kölesi Rabia’nın hikâyesini anlatılır. Tanrı’ya, eğer Tanrı’yı cehenneminden korktuğu için seviyorsa, o zaman cehennemde yanması gerektiği ve eğer Tanrı’yı cennetine varmayı çok arzuladığından seviyorsa o zaman cennete alınmaması gerektiği şeklinde dua ettiği söylenir. Sufiler, ilahî olanla saf bir sohbet arayışındadırlar.</p>
	<p class="normal1">EK BİLGİLER:</p>
	<p class="normal"><span class="ideitalik">1. Sufi kelimesi, pek çok Sufinin giymek için seçtiği basit yün kıyafetleri simgeleyen, “yün” anlamındaki “Suf”tan gelir.</span></p>
	<p class="normal"><span class="ideitalik">2. Bazı Sufiler, İsa Mesih’in bir Sufi’nin mükemmel bir örneği olduğuna, çünkü aşkın müjdesini öğütlediğine inandılar.</span></p>
	<p class="normal"><span class="ideitalik">3. Sufizm, sıklıkla dinî otoritelerle çatışmıştır, çünkü Kur’an metinlerini olduğu kadar gücü elinde tutan diğerlerini de önemsizleştirmeye doğru gider. Sufilerle Sufi olmayanlar arasındaki çatışmanın bir örneği, “Ben hakikatim” veya daha doğrusu muhtemelen “Hakikati görüyorum” diye haykıran Hallac-ı Mansur’dur. Maalesef, hakikat (Hakk) kelimesi, Tanrı’nın da isimlerinden biridir. Hallac-ı Mansur’un, “Ben Tanrı’yım.” dediği düşünülür ve dine küfretme yüzünden idam edilir.</span></p>
	<p class="normal"><span class="ideitalik">4. En büyük Sufi tarikatlarından birinin kurucusu olan Abdulkadir Geylânî, çocukken bir kervanla yolculuk ettiği esnada soyguncular tarafından yolları kesilmişti. Hırsızlar, kervandaki herkesten paralarını istediler ama küçük çocuğu görmezden geldiler. Oysa ki, Geylânî’nin annesi parayı oğlunun elbisesinin içine dikmişti. Geylânî, hırsızlara seslenerek kendisinde de para olduğunu söyledi ve onların bulamayacağı şekilde saklanmış olan parasını gösterdi. Soyguncular, küçük çocuğun dürüstlüğünden dehşete kapıldılar ve hemen orada İslam’a döndüler.</span></p>
	</body>
</html>