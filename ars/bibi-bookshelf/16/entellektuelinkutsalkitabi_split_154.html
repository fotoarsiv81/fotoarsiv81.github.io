<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_151">Cesur Yeni Dünya</h1>
	<p class="normal">Distopya edebiyatı türü –bir kâbusu, anti-ütopyacı geleceği tasvir eden kurgu– yirminci yüzyıl yazımının en büyük yeniliklerinden biriydi. Bu kategorinin en meşhur romanı, totaliter bir devlet vizyonuyla Soğuk Savaş Çağı’nı tasvir ederek okuyucularını dehşete düşüren George Orwell’in 1984 romanıdır. Ama bugün, distopya edebiyatının en rahatsız edici ve güncelle en ilgili eseri, siyasi tiranlıktan değil de bilim ve teknolojiden yükselen bir kâbus toplumunu öngören Aldous Huxley’in <span class="ideitalik">Cesur Yeni Dünya</span>’sıdır.</p>
	<p class="normal">1932’de basılan <span class="ideitalik">Cesur Yeni Dünya</span>, kehanet derecesinde öngörülüdür denebilir. Roman, insan embriyolarının hükümetin üretme çiftliklerinde sıkıca kontrol edildiği, geleceğin İngiltere’sinde kurulmuştur. Her gelişen embriyo, ya şımartan ya da zalim kimyasal tedavilere tabii tutulmaktadır. Böylece toplumda bir kişinin statüsünü ve rolünü dikte eden katı bir kast sisteminde uygun yerini almak üzere büyüyecektir –veya kasten büyümesine engel olunacaktır. Sosyal merdivenin en yüksek basamağında, liderlik ve akademi için hazırlanan Alfa’lar; en aşağı basamakta ise sadece kol gücü ile iş yapan Epsilon’lar vardır. Tüm çocuklar, doğumlarından sonra okul, hipnoz ve diğer psikolojik beyin yıkamalar yoluyla katı bir şekilde şartlanırlar. Her zaman olduğu gibi, sınıflara ayrılmışlardır.</p>
	<p class="normal">Bu sistem muazzam bir sosyal istikrar üretmiş ama bedeli, insan bireyselliği ve özgür iradenin feda edilmesi olmuştur. Bu insanlıktan çıkma durumunun, Amerika güneybatısının en uzak parçasından bir “vahşi” –sistem dışında büyütülmüş çok az insanoğlundan biri- Londra’ya getirildiğinde, trajik sonuçları ortaya çıkar. O, hakkında o kadar çok şey duyduğu bu “cesur yeni dünya”nın parçası olmak için çok heyecanlıdır, ama bu yeni çevreye geçiş, hiç de yumuşak olmayacaktır.</p>
	<p class="normal"><span class="ideitalik">Cesur Yeni Dünya</span>, süregelen edebi bir ilgiye de mazhar olan birkaç bilimsel temalı romandan biridir. İngiliz okulları ve kütüphanelerinin uzun süredir baş kitaplarından biri olarak özellikle son yıllarda, biyoetik ve klonlamaya yönelen ilginin artması nedeniyle tekrar yoğun ilgi gördü. Gerçekte, Huxley’in bilimin korkutucu potansiyeli hakkında kendi zamanında düşüncede bile uzak görünen tahminleri, onları yazmasından sadece birkaç on yıl sonra kaygı verici derecede yakın şeyler olarak görünmektedir.</p>
	<p class="normal1">EK BİLGİLER:</p>
	<p class="normal"><span class="ideitalik">1. Romanın başlığı Shakespeare’in </span>Fırtına<span class="ideitalik">’sından, dünya dışından gelen insanları ilk kez görüp saklanmış olan Miranda’nın “Ah cesur yeni dünya! İçinde böylesi insanlar olan!” haykırışından gelir.</span></p>
	<p class="normal"><span class="ideitalik">2. Önemli bir biyolog olan Huxley’in büyükbabası, Charles Darwin’in evrim ve doğal seçilim kuramlarının en önde gelen destekçilerinden biriydi.</span></p>
	<p class="normal"><span class="ideitalik">3. 1958’de Huxley, dünyanın aslında </span>Cesur Yeni Dünya<span class="ideitalik">’da tahmin ettiği distopik geleceğe doğru yaklaştığını belirttiği “Cesur Yeni Dünya’ya Tekrar Ziyaret” makalesini yayınladı.</span></p>
	</body>
</html>