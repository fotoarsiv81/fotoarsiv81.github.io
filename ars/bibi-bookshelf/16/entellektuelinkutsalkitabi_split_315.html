<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_312">“Bu, Benim Mektubumdur Dünyaya”</h1>
	<p class="indentmetin">Bu benim mektubumdur Dünyaya</p>
		<div class="clrb"/>
	<p class="indentmetin">Hiçbir zaman yazmamış olan Bana-</p>
		<div class="clrb"/>
	<p class="indentmetin">Basit Haberleri Doğanın söylediği-</p>
		<div class="clrb"/>
	<p class="indentmetin">Şefkatli İhtişamla</p>
		<div class="clrb"/>
	<p class="indentmetin">Teslim edilmiştir Onun Mesajı</p>
		<div class="clrb"/>
	<p class="indentmetin">Ellere, benim göremediğim-</p>
		<div class="clrb"/>
	<p class="indentmetin">Onun aşkı için benim –Tatlı– hemşerilerim</p>
		<div class="clrb"/>
	<p class="indentmetin">Şefkatle yargılayın -Beni</p>
		<div class="clrb"/>
	<p class="normal">Ömrü boyunca gerçekten tanınmamasına rağmen, ölümünden bu yana Emily Dickinson (1830-1886), Amerika’nın en büyük şairlerinden biri olarak kabul gördü. Hem biçim hem de teknik olarak devrimci, kısa, hicivli şiirleri, engin iç dünyasını aydınlatır.</p>
	<p class="normal">Dickinson, ailesinin memleketi olan Massachusetts’e bağlı Amherst’te doğdu ve büyüdü. 1840’ların sonlarında orta eğitimini tamamladıktan sonra, ilk atılımını şiir yazarak yaptı. Erken dönem eserleri, şiirsel öyküler, ilahiler ve diğer geleneksel formlardan faydalandığından, daha gelenekseldi. Ancak 1860’larla beraber Dickinson, ritimle, kafiyeyle, kelime seçimiyle ve noktalama işaretleriyle cesur denemelerde bulunarak mevcut biçimleri dönüştürmeye başladı. Sonuç, bilindik ile beklenmeyen arasında gerilim yaratan ve basılı kâğıt üzerinde hatasız bir görüntü sergileyen bir şiirler bütünüydü.</p>
	<p class="normal">“Bu, Benim Mektubumdur Dünyaya” (1862), Dickinson’un biçimini, şeklini ve sesini simgeler. Şiirlerinin hepsi gibi sadece ilk satırıyla bilinir, başlıksızdır. İki dörtlükten oluşan şiiri, birbirinin yerine geçen, (her bir satırında vurgulu-vurgusuz bir modelde altı veya sekiz heceden oluşan standart bir şiirsel öykü formu) kafiyeli bir kısa bir uzun dörtlük veya üçlük hece ölçüsünde yazılır. İlk satırda, bir kısa bir uzun hece ölçüsüyle değil, ama “Bu” kelimesine vurgu yapan bir vurgulu bir vurgusuz hece ölçüsüyle başlar. Biçiminin tipik örneği olarak, satırların akışını kıran tireleri şiirinin arasına serpiştirir ve belli kelimeleri öne çıkarır.</p>
	<p class="normal">Şiir, Dickinson’un eserinin iç gözlemsel temalarını – bu durumda sanatsal yaratıcılığı – örnekler. Yaratıcı enerjisinin ürününü dünyaya salmak konusundaki güvensizliğini, eserlerinin “Mesajı”nı “Göremediği ellere” teslim etmesinin doğasındaki riski dillendirir. Son satırdaki “Şefkatle yargılayın – Beni” ifadesi, yeryüzünde bulunmuş olan muhtemelen her sanatçı veya yazarın kaygısını içinde barındırır.</p>
	<p class="normal1">EK BİLGİLER:</p>
	<p class="normal"><span class="ideitalik">1. Dickinson’un yazdığı 1.700’den fazla şiirin sadece yedisi, yaşarken basıldı.</span></p>
	<p class="normal"><span class="ideitalik">2. Dickinson, aynı zamanda büyük oranda korunmuş olarak bugüne ulaşan yüzlercesini yazdığı mektupların da üretken bir yazarıdır. Uzmanlar bu yazışmaları, Dickinson’un şiirlerindeki kadar zengin dilinden dolayı oldukça değerli bulurlar.</span></p>
	</body>
</html>