<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_288">Pragmatizm</h1>
	<p class="normal">Pragmatizm (faydacılık), Charles Sanders Peirce (1839-1914), William James (1842-1910) ve John Dewey’in (1859-1952) eserleriyle Amerika Birleşik Devletleri’nde filizlenen bir felsefî gelenektir. Çoğu bilgin pragmatizmi, Amerika’nın felsefeye yaptığı en orijinal katkı olarak görürler.</p>
	<p class="normal">Peirce, James ve Dewey, kendilerine özgü inançlarında ayrıldılar, ama felsefeye olan genel bir yaklaşımı paylaştılar. Pragmatistlerden önce birçok filozof, doğruluğun uygunluk kuramına inanırdı. Bu kurama göre bir inancın veya tümcenin doğruluğu, akıl ve dilden bağımsız olarak bir parça soyut gerçeklikle eşleşip eşleşmediğine bağlıdır. Bu kurama inananlar, en iyi kanıtlarımızın hepsinin yanlış olmasının, tecrübe yoluyla desteklenen dünya hakkındaki inançlarımızın yanlış olabileceğinin mümkün olduğunu söyler. Pragmatistler, bu görüşün reddinde birleşmişlerdi. Üçü de doğruluğun çok daha kolay bir önerme olduğunu düşündüler. Hepsi de doğru olan şeyin basitçe, inanmak için en iyi kanıtlara sahip olduklarımız olduğunu ileri sürdüler.</p>
	<p class="normal">Pragmatistler, aynı zamanda tümcelerin ve inançların yaşamın pratik sorunlarıyla yüzleşmede oynadıkları rol açısından değerlendirilmesi gerektiğine de inandılar. Pragmatistler için “pratik” ifadesi, ahlakî, dinî ve siyasi yaşamı da içerdi. Metafizik, dünyada yolumuzu bulmamıza yardım ettiği sürece iyiydi.</p>
	<p class="normal">Hem James hem de Dewey, felsefenin alanının dışında da önemli katkılarda bulundular. James, Amerika Birleşik Devletleri’nde ampirik psikolojinin öncülerindendi ve oldukça etkili olan <span class="ideitalik">Psikolojinin İlkeleri</span> (1890) adlı kitabın da yazarıydı. Dewey, okulların daha esnek olması gerektiğini, çocukların bireyselliğini ve yaratıcılığını göz önünde bulundurması gerektiğini savunduğu eğitim anlayışı üzerine yoğun şekilde yazdı. Pragmatizmini, yirminci yüzyılın başlarında azimli ve ünlü bir şampiyon olduğu ilerlemeci siyasetle yakından bağlantılı olarak gördü.</p>
	<p class="normal1">EK BİLGİLER:</p>
	<p class="normal"><span class="ideitalik">1. Dewey, bu kurama ‘araççı’ demeyi tercih etti.</span></p>
	<p class="normal"><span class="ideitalik">2. Peirce, sembollerin bir araştırması olan göstergebilimin öncüsüydü.</span></p>
	<p class="normal"><span class="ideitalik">3ç William James, büyük Amerikan romancısı Henry James’in erkek kardeşiydi. Babaları olan Henry James, zamanının ünlü bir filozofuydu. James’lerin babası, çocuklarını dâhî yapmak gibi açık bir hedef doğrultusunda yetiştirdi.</span></p>
	</body>
</html>