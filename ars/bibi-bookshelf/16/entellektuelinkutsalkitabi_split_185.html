<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_182">Beethoven’ın 9. Koro Senfonisi</h1>
	<p class="normal">1792’de Ludwig van Beethoven (1770-1827), Franz Joseph Haydn ve sonraları Antonio Salieri ile çalışmaya başladı. Beethoven, tutkulu klavye doğaçlamalarıyla bölgesinde şöhret olmuş kibirli, umursamaz bir öğrenciydi. Birçok eleştirmen Beethoven’ın, en sonunda müziğe olan aşkı ve gayretini klasik formların mantığı ile birleştirmeyi öğrendiği zaman olgun bir besteci olduğunu söylerler.</p>
	<p class="normal">Beethoven’ın klasik geleneğe sıkı bağlılığı 1810’da; sağlık durumu, duyma yetisinin kaybı ve yalnızlığının zorluklarının ortaya çıkardığı derin ümitsizlik ve soyutlanma safhasına girdiği zaman sona erdi. 1814’te son kez piyano çaldı ve 1819’dan sonra büyük besteci ile tüm diyaloglar yazılı notlar aracılığıyla yürütüldü.</p>
	<p class="normal">Beethoven’ın yaşamının sonuna doğru 9. Senfonisi olan <span class="ideitalik">Koro Senfonisi</span>’ni (1824) yazması, bu safhadaydı. Yaratıcı ateşinin hayran olunan bir ifadesi, besteci tümüyle sağır olduktan sonra, müzik aşkının ve tutkulu sanatçılığının nihai bir ifadesi olarak ortaya çıktı.</p>
	<p class="normal">Bir saatten fazla süren ve dört bölümlü olan senfoni, klasik formlara çok da bağlı olmayan etkileyici bir açılış bölümü ile başlar. Bu, hafif ama için için yanan skerzo bölümüne (bir dans formu) kapı açar. Yavaş adagio kısmını, final fırtınasından önceki uzun, hassas, aklı başından alan bir sessizlik ânı takip eder.</p>
	<p class="normal"><span class="ideitalik">Koro Senfonisi’</span>nin son hareketi, tüm zamanların en büyük finallerinden biridir ve neredeyse herkes tarafından bilinir. Bir senfoninin, tüm bir orkestranın yanı sıra tüm bir koroyu da kullanmasının ilk denenişidir bu. O koro, esrik ilâhileri hayata getirdiği “Neşeye Övgü” nakaratına başladığında, müzik bölümün yükselen, coşkun zirvesine doğru yavaş yavaş yapılanır.</p>
	<p class="normal1">EK BİLGİLER:</p>
	<p class="normal"><span class="ideitalik">1. “Neşe, ilâhiliğin parlak kıvılcımı, Cennetin Kızı/ Adımladığımız, senin ateşten esinli tapınağın...” satırlarını barındıran “Neşeye Övgü” metni, Alman şair Friedrich Schiller tarafından yazılmış, 1785 yılına ait bir şiirden gelir.</span></p>
	<p class="normal"><span class="ideitalik">2. Rivayete göre, dokuzuncu senfonisini tamamlamasından kısa bir süre sonra Beethoven öldüğünde, Viyana’da bir yağmur fırtınası vardı. Beethoven yatağında bilinçsizce yatıyordu ve bir şimşek çakması anında aniden doğruldu, gökyüzüne doğru yumruğunu salladı ve sonra ölüme yenik düştü.</span></p>
	</body>
</html>