<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_364">Yirminci Yüzyıl Müziği</h1>
	<p class="normal">Yirminci yüzyılın ortalarına gelindiğinde eserleriyle Batı sanat müziğinin özüne meydan okuyan besteciler ortaya çıktı. Bir ana gelişme, bant atlatma, sentezleyiciler ve bilgisayarların kullanımı yoluyla yapılan elektronik müzikteydi.</p>
	<p class="normal">Parisli Edgard Varese (1883-1965), 1915’te Amerika Birleşik Devletleri’ne geldi ve ömrü boyunca modern müziği kökten değiştirdi. Bir bilim ve matematik öğrencisi olan Varese, elektronik müziğin babası olmasıyla itibar görür. Erken dönem eserleri, vurmalı çalgılara olan tutkusunu gösterir, ama Avrupa orkestra müziğinin bilindik formlarından kaçmaya daha yeni başlıyordur. Meslek hayatının sonlarında, yıllar süren gerilimlerden sonra Varese, Philips Şirketi tarafından sağlanan laboratuarları kullanarak sentetik ses yaratma ve karıştırma ile denemelerde bulundu. Maalesef teknolojik sınırlamalar, tam potansiyeline erişmesine engel oldu.</p>
	<p class="normal">Arnold Schoenberg’in bir öğrencisi olan John Cage (1918-1992), deneysel atonal besteci olarak işe başladı ve sonraları müzik ile kavramsal sanat arasındaki çizgileri bulanıklaştırmaya başladı. “Hazırlanmış piyano” (tellerinin arasına çeşitli vurmalı nesneler konmuş olan büyük bir piyano türü) gibi enstrümanları icat etti. Müziğine Zen ve diğer Doğu felsefelerini kattı. <span class="ideitalik">Değişimler Müziği</span> (1951) adlı parçasında Cage, çalabileceği varyasyonları belirlemek için yazı tura attı.</p>
	<p class="normal">Steve Reich (1936- ), vurmalılara ve elektroniğe olan tutkusuyla Varese’nin kuşağından gelir. <span class="ideitalik">Davul Çalma</span> (1971) adlı parçası, bir saatten fazla basit bir vurmalı ritmi üzerinde detaylanır. Daha yakın zamanlarda melodi ve harmoniyi kullanmaya başladı ve telli kuartet ve teyp için yaptığı <span class="ideitalik">Farklı Trenler</span> (1988) adlı parçası, en iyi yeni beste dalında bir Grammy Ödülü kazandı.</p>
	<p class="normal1">EK BİLGİLER:</p>
	<p class="normal"><span class="ideitalik">1. Varese’nin 1931 yılında yaptığı “İyonlaşma” adlı parçası, otuz yedi vurmalı enstrüman ve boru sesi çıkaran bir siren için yazılmıştı.</span></p>
	<p class="normal"><span class="ideitalik">2. Rock grubu Pink Floyd’un 1969 yılı albümü “Ummagamma”nın, putlaştıracak kadar sevdikleri besteciye bir atıfta bulunarak “Bunu kazabilir misin, Varese?” diyen bir konuşma sesini barındırdığı varsayılır.</span></p>
	<p class="normal"><span class="ideitalik">3. Cage, bir zamanlar bir piyano başında oturup “sessiz notalar” çalarak veya daha ziyade hiçbir şey çalmayarak oluşturduğu “4’33” adlı bir parça yazdı. Parçayı “Eğer iki dakikadan sonra sıkılırsan, dört dakikayı dene. Hâlâ sıkılırsan, o zaman sekiz. Sonra on altı. Sonra otuz iki. Nihayet insan, bunun hiçbir şekilde sıkıcı olmadığını keşfeder.” diye açıkladı.</span></p>
	</body>
</html>