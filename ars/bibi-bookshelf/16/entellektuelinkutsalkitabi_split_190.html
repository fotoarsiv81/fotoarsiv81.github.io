<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_187">İzlenimcilik</h1>
	<p class="normal">İzlenimcilik, 1870’lerde Fransa’da başladı. İzlenimci ressamların amacı, bir cismin insan gözü üzerinde yaptığı görsel etkiyi kopya etmekti. Her şeyden çok ışığın doğasını değiştirmeyle ve görüntüyü etkileme yollarıyla ilgiliydiler.</p>
	<p class="normal">Konularını çoğunlukla tarihten veya mitolojiden seçen önceki sanatçıların aksine izlenimciler, çevrelerindeki günlük dünyanın resmini yaptılar. Aslında, sürekli şekilde açık havada çalışan ilk sanatçılardı. Bir nesne üzerindeki ışığın etkisini yakalamak için çabucak resim yapmak zorunda olmalarından, resimlerin önceden bir taslağını veya planını yapmadılar. Bunun yerine doğrudan doğruya doğadan çalıştılar. Gözün, tamamen sabit olan bir şeyi nadiren gördüğünü fark ederek objelerine sert ana hatlar vermediler; hareket yansıması yaratarak gevşek, geniş fırça darbeleri ile resimlerini yaptılar. Paletlerinde renkleri karıştırmaktan ziyade, saf renkleri yan yana hafifçe tuval üzerine uyguladılar. Yakın görüşte renkler birbirinden ayrı görünür; belli bir mesafeden ise birbirine geçmiş gibi görünür.</p>
	<p class="normal">Fotoğrafın icadı, izlenimciliğin gelişiminde büyük bir etkiye sahip oldu. Fotoğrafçılar gibi, izlenimciler optik, ışık ve renk ile ilgilendiler ve dünyayı göze tam da göründüğü gibi yansıtmaya çalıştılar.</p>
	<p class="normal">Joseph Mallord William Turner (1775-1851) gibi erken dönem sanatçılarının çoktandır ışığın niteliklerine büyük bir ilgi göstermelerine rağmen, izlenimciliğin başlangıcı genelde gerçekçi akıma ve Fransa’daki ana temsilcilerinden biri olan Edouard Manet’ye (1832-1883) uzanır. Hiçbir zaman ortak bir sergi açmasalar da diğer izlenimci arkadaşları gibi Manet de, gündelik konulara ve gevşek fırça darbeli uygulamalara yöneldi. Onlar gibi, resmî, devlet destekli Güzel Sanatlar Akademisi’nin geleneklerini hor görmeye bayılan bir asiydi.</p>
	<p class="normal">İzlenimciler, Sanatçılar Salonu’nda her yıl düzenledikleri sergilerini yapmalarının reddedildiği 1874 yılında kendi sergilerini organize ettiler. Grup, Claude Monet, Auguste Renoir, Edgar Degas ve Alfered Sisley gibi ışıkçıları bünyesinde barındırıyordu. <span class="ideitalik">İzlenim: Gündoğumu</span> (1872) başlıklı, Monet tarafından yapılan bir resim, kindar bir eleştirmen olan Louis Leroy’un sanatçılar için başlangıçta aşağılayıcı bir ifade olan “izlenimciler” yakıştırmasını yapmasına yol açtı.</p>
	<p class="normal">Grup toplamda, sonuncusu 1886’da olmak üzere, sekiz sergi çıkardı. O zamana kadar üyelerin çoğu, sonunda “post-izlenimcilik” diye adlandırılan yeni tarzlarda çalışıyorlardı. Bununla birlikte, modern çağın çoğu büyük sanat akımı, izlenimcilerin bağımsızlığından ve kurulu gelenekle bağları kırma cesaretinden esinlenmektedir.</p>
	<p class="normal"><span class="idebold">EK BİLGİ:</span></p>
	<p class="normal"><span class="ideitalik">1. İzlenimciler, çoğunlukla bir günde bir resmi tamamlamaları, çabucak çalışmalarından dolayı, bir kompozisyon hazırlamak için haftalar harcayan erken dönem sanatçılarından çok daha üretkendiler. Bugün yüzlerce izlenimci resim, dünya genelindeki müzelerde ve özel koleksiyonlarda görülebilir. Ellerindeki eserlerle kısmen en iyi bilinenleri, Paris’teki Musee d’Orsay, Chicago’daki Art Institute ve Philadelphia’daki Barnes Foundation’dır.</span></p>
	</body>
</html>