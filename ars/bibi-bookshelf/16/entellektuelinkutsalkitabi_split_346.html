<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_343">Aaron Copland</h1>
	<p class="normal">Bu, Amerikan klasik müziğinin Avrupalılar nezdindeki düşük konumundan ötürü, Amerikalılar dışında hiç kimse tarafından neredeyse kırk yıl boyunca ciddiye alınmayan, en önemli bestecisine dair bir yazıdır. New York’ta doğan Aaron Copland (1900-1990), yirmi bir yaşında öğrenim görmek üzere Paris’e gitti. Alanında parlak bir müzisyen olan Nadia Boulanger ile klavye armonisi ve bestesi çalıştı ve dört yıl sonra Carnegie Salonu’nda Kilise Orgu ve Orkestra Senfonisi’nin (1925) açılışını izlemek için New York’a döndü.</p>
	<p class="resim"><img alt="" class="calibre149" src="146.jpg"/></p>
	<p class="normal">Sahneye ilk çıkışından hemen sonra Copland, Amerikan caz müziğinden (o dönem popüler müziğe yeni giren ama biraz tehlikeli bulunan bir tarz) yoğun şekilde etkilenen parçalar bestelemeye başladı. Copland, aynı zamanda Igor Stravinsky’nin eserlerini de çalıştı, ama daha devrimci fikirlerden ziyade Ruslar’ın neoklasik eğilimlerini özümsedi.</p>
	<p class="normal">Kariyerinde sonraları Copland, telli çalgı grupları tarafından çalınan Poa ve Appalachian müziği de dâhil olmak üzere geleneksel Amerikan müziğine döndü. Bu tarzları, <span class="ideitalik">Billy the Kid</span> (1938) ve <span class="ideitalik">Rodeo</span> (1942) parçalarını içine alan, bir grup sevimli bale üretmek üzere Tan Pan Alley ve Broadway tarafından somutlaştırılan, günün hâkim pop hassasiyetleri ve Amerikan folklorundan çekilen hikâyeler ile birleştirdi. 1954 yılına ait <span class="ideitalik">Körpe Topraklar</span> adlı operası, Amerikan folk müziğinin güzel ve renkli bir orkestra ile yeniden ele alınmasıdır. Bir Plutzer Ödülü kazandığı <span class="ideitalik">Appalachian Suları</span> (1944), şimdiye dek üretilmiş en kalıcı Amerikan klasik müzik parçalarından biridir.</p>
	<p class="normal">Copland hayatında sonraları, on iki tonlu dizilime yöneldi, ama bu tarzdaki eserlerinin çok azı, 1962’de Lincoln Merkezi’nin açılışı için siparişi verilen <span class="ideitalik">Çağrışımlar</span> hariç, popüler oldu. 1990’ların sonlarında New York, Westchester County’de ölene dek, 1980’ler boyunca bir besteci, bir öğretmen ve bir şef olarak aktif bir hayat yaşadı.</p>
	<p class="normal1">EK BİLGİLER:</p>
	<p class="normal"><span class="ideitalik">1. “Körpe Topraklar”ı bestelerken Copland, Temsilciler Meclisi Soruşturma Alt Komitesi önüne çıkması için mahkemeye çağrıldı ve Senatör Joseph McCarthy tarafından komünist propaganda yapmakla etiketlenen yüzlerce sanatçıdan biri olarak ifade vermeye zorlandı.</span></p>
	<p class="normal"><span class="ideitalik">2. Copland, aynı zamanda “Fareler ve İnsanlar” (1938), “Kasabamız” (1940) ve “Mirasçı Kadın” (1948) filmlerinin müziklerinin de bir bestecisiydi.</span></p>
	<p class="normal"><span class="ideitalik">3. Copland’ın “Rodeo” adlı balesinden “Halk Oyunları”, “Biftek”te yeniden gündeme geldi; 1990’ların başındaki “Yemekte Ne Var” reklamlarının müziğidir.</span></p>
	</body>
</html>