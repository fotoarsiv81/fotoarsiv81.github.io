<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_253">Yararcılık (Utilitaryanizm)</h1>
	<p class="normal">‘Yararcılık’, nasıl davranmamız gerektiği hakkında bir kuramdır. Yararcılara göre, dünyada ne en fazla toplam hazzı üretirse her zaman onu yapmalıyız. Yararcılık, ilk önce İngiliz ekonomist ve filozof Jeremy Bentham (1748-1832) tarafından ileri sürüldü ve sonraları John Stuart Mill (1806-1873) tarafından detaylandırıldı.</p>
	<p class="normal">Çağdaş filozoflar, yararcılığı ‘sonuççuluk’un bir formu olarak düşünürler. Sonuççuluk, şu soruya verilen bir cevaptır: Hangi eylemler uygulanmak için ahlâken doğrudur? Sonuççuluğun cevabı ise, “Hangi eylem en iyi sonucu verirse.” olmuştur. Bu genel görünüş, hangi dünya hâlinin nesnel olarak diğerlerinden daha iyi olduğunu bilmemizi gerektirir. Bazı filozoflar, bunun mümkün olmadığını iddia ederler.</p>
	<p class="normal">Yararcılar, neyin iyi olduğuna dair hazcı bir fikre sahip sonuççulardır. Tek nesnel iyinin ‘haz’ olduğunu düşünürler. Diğer sonuççular, iyinin sadece hazzı değil, aynı zamanda saygı ve eşitlik gibi şeyleri de içerdiğine inanırlar.</p>
	<p class="normal">Bazı yararcılar, hazzın farklı türlerini sıralarlar. Bentham, “Önyargı kenara bırakılırsa çocukların oynadığı bir oyun, müzik ve şiirin sanat ve bilimi ile eşit değerdedir.” görüşünü öne sürdü. Hazzın niteliksel değil niceliksel olarak ölçülmesi gerektiğine inandı. Aksine Mill, entelektüel arzuların tatmininin sırf duyusal arzuların tatmininden daha iyi olduğuna inandı. “Tatmin olmamış bir Sokrates olmak, tatmin olmuş bir domuz olmaktan daha iyidir”, diye yazdı.</p>
	<p class="normal1">EK BİLGİLER:</p>
	<p class="normal"><span class="ideitalik">1. Bentham, gardiyanların tüm mahkûmları gözetleyebildiği ama mahkûmların gardiyanları göremediği ve “panopticon” adını verdiği dairesel planda bir hapishane tasarladı. Bentham, daire şeklindeki hapishanenin yaptırılmasında başarılı olamadı.</span></p>
	<p class="normal"><span class="ideitalik">2. Mill, babası ve Bentham tarafından ‘mükemmel yararcı’yı yaratmak için uygulanmış bir eğitimsel deneyin ürünüydü. Üç yaşında Latince ve sekiz yaşında Yunanca öğrenmeye başladı. Sonraları muzdarip olduğu depresyon ve duygusal sorunları için yoğun eğitimini suçlardı.</span></p>
	</body>
</html>