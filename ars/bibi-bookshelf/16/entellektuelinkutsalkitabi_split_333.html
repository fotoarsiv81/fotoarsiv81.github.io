<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_330">Hakikat</h1>
	<p class="normal">Sıradan kullanımda birçok şeyin doğru olduğunu söyleriz: Doğru arkadaşlar, doğru fikirler ve doğru akıl vardır. Ancak felsefe, cümlelere uygulandığında hakikate yoğunlaşır. Bazı cümleler doğru olurken bazıları yanlıştır. Tam olarak fark nedir? Bu, felsefenin hakikat sorunsalıdır.</p>
	<p class="normal">Bir popüler felsefî görüşe göre doğruluk, bir tümce ile dünya arasındaki uygunluktan oluşur; doğru bir tümce, bir gerçeğe karşılık gelen bir tümcedir. Bu görüşü kabul eden filozoflar, bu uygunluk ilişkisinin ne olduğunu ve hangi şartlar altında var olduğunu açıklamak zorundadır. Aynı zamanda gerçekleri tanımlamak zorundadırlar. Bu kuramın dikkat çeken özelliği, doğruluğun kendilerinin dilin parçaları olmadığı dil (tümceler) ile dünyanın parçaları (gerçekler) arasındaki bir ilişki olduğu iddiasıdır. Böylelikle doğruluk, tümceler ve nesnel, dilden bağımsız gerçeklik arasındaki bir ilişkidir.</p>
	<p class="normal">Diğer filozoflar, bir tümcenin doğruluğunun diğer tümceler kümesi ile olan tutarlılığına bağlı olduğunu düşünürler. Bu kurama göre bir tümcenin doğru olduğunu söylemek, doğru olarak kabul ettiğimiz diğer şeylerle çok iyi örtüşür. Tutarlılık kuramları, tutarlılığın ilişkisinin ne olduğunu ve hangi şartlar altında var olduğunu ve hangi grup tümcelere karşı diğer tümcelerin doğruluğunu yargılamamız gerektiğini açıklamak zorundadır. Bu kuram, “her şey” hakkında yanlış olamayacağımızı iddia eder. Bazı inançlarımızda yanlış olabiliriz, ama diğerlerine karşı yargıladığımız ayrıcalıklı tümceler kümesi, tanım itibarıyla, (tutarlı ise) doğrudur.</p>
	<p class="normal">Üçüncü bir görüş, “doğruluğun durgunluk kuramı”dır. Bu yaklaşıma göre, bir tümcenin doğru olduğunu söylemek, o tümceyi desteklemenin kolay bir yoludur. Örneğin Jane ve Bill’in uzun bir toplantıda olduklarını hayal edin. Jane “Hepimiz de yorulduk. Bir mola vermeliyiz.” der. Bill de bir mola vermek ister ve Jane’in sözlerini tekrar etmek yerine sadece “Doğru.” der. Doğruluğun durgunluk kuramına göre, bazı tümcelerin doğru olduğunu söylemek, sadece o tümceyi söylemenin diğer bir yoludur. Bu bakış açısında, tüm doğru tümcelerin ortak bir özelliği yoktur.</p>
	<p class="normal1">EK BİLGİLER:</p>
	<p class="normal"><span class="ideitalik">1. Bazı filozoflar, doğruluğun uygunluk kuramının tartışmayı gerektirmeyecek kadar açık olduğunu düşünürler.</span></p>
	<p class="normal"><span class="ideitalik">2. Şu cümleyi düşünün: “Bu cümle yanlıştır.” Eğer bu tümce doğruysa, o zaman o yanlıştır. Ama o yanlışsa, o zaman tümce doğrudur. Buna ‘yalancı paradoksu’ denir.</span></p>
	</body>
</html>