<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_154">Mozart’ın Don Giovanni’si</h1>
	<p class="normal">Wolfgang Amadeus Mozart, Figaro’nun Düğünü (1784) operasının uluslararası başarısı üzerine, Prag Opera Evi’nden başka bir iş daha aldı. Bu kez Giovanni Bertati’nin 1775’teki Don Giovanni ossia Il convitato di pietra oyunundaki Don Juan efsanesini kendisine konu seçerek, ikinci bir deneme için opera yazarı Lorenzo Da Ponte ile el ele verdi.</p>
	<p class="normal">Bu hikâye, Mozart ve opera yazarının sempatik bir karaktere dönüştürdüğü, iflah olmaz hovarda ve çapkın Don Juan’ın hikâyesidir. Böyle yapmakla, trajik opera ve komik opera türlerini harmanladılar. Bunun sonucu olarak <span class="ideitalik">Don Giovanni</span> (1787) ne tam bir ahlakçı oyun, ne bir trajedi, ne de bir komedidir; daha ziyade bir karışımdır. Bu nedenle bazı tarihçiler, <span class="ideitalik">Don Giovanni</span>’nin, dinleyicileri muhafazakar ve müzikal geleneklere bağlı bir şehir olan Viyana’da çok az ilgiyle karşılandığını düşünürler.</p>
	<p class="normal">Müzik, Mozart’ın buyurgan, tumturaklı, minör-akor –Don Giovanni’nin bir adam öldürdüğü ilk sahneye uygun şekilde eşlik eden– temayla başlar. Opera, anti-kahramanın dokunaklı serenatları, saçma ve gülünç baştan çıkarmaları ve başına gelen ahlaki trajediler arasında gider gelir. Ürkütücü final sahnesinde, öldürülen adamın hayaleti, Giovanni’yi cehenneme sürükler, çünkü pişman olmayı reddetmiştir. Duygusal etkileri bakımından,<span class="ideitalik"> Don Giovanni</span>, muhtemelen Mozart’ın en büyük eseridir ve üstün bir zekanın özgün damgası, açıkça eserin üzerindedir.</p>
	<p class="normal"><span class="ideitalik">Don Giovanni</span> tarafından temsil edilen yeni opera türüne<span class="ideitalik"> dramma giocoso</span> adı verildi ve Mozart’ın kendi şehri haricinde her şehirde büyük başarı yakaladı. 1791’de besteci öldüğünde, <span class="ideitalik">Don Giovanni</span> tüm Avrupa’da en geniş çapta sahnelenmiş operalardan biri olmuştu.</p>
	<p class="normal1">EK BİLGİLER:</p>
	<p class="normal">1. Don Giovanni<span class="ideitalik">’yi izledikten sonra İmparator Franz Joseph’in Mozart’a, eserin “çok fazla notası olduğunu” söylediği ve bestecinin de “Ne kadar gerekiyorsa sadece o kadar var, Majesteleri!” şeklinde karşılık verdiği rivayet edilir.</span></p>
	<p class="normal"><span class="ideitalik">2. </span>Don Giovanni<span class="ideitalik"> için opera librettosu yazarken Da Ponte, kendisini patronunun evinde bir odaya kapatmıştı. Yan odada ise sürekli bir masa dolusu yiyecekle şarap vardı ve üçüncü bir odada ise, bir zilin çalınmasıyla ilham vermek üzere gelen bir fahişe bekliyordu.</span></p>
	<p class="normal"><span class="ideitalik">3. Operanın, 1787’de Prag’ta, 1788’de Viyana’da, 1817’de Londra’da ve 1826’da New York’ta prömiyerleri yapıldı.</span></p>
	</body>
</html>