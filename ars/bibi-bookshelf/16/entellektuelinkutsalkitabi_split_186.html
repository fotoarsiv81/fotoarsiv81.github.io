<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_183">Toplumsal Sözleşme</h1>
	<p class="normal">Toplumsal sözleşme siyaset felsefesinde, siyasi sistemlerin kökenini ve meşruiyetini anlamak için kullanılan bir kavramdır.</p>
	<p class="normal">Toplumsal sözleşmenin arkasındaki fikir, geçmişte varsayımsal bir noktada insanoğlunun hükümeti ve yasaları olmadığıydı. Fizikî güvenliklerini sağlama almak ve refah için gerekli şartları sağlamak amacıyla bu ilk insanlar aralarında bir anlaşma yaptılar. Yasaların istikrarı ve güvenliğinin karşılığında herkes başlangıçtaki özgürlüklerinin bazılarını bir hükümete devretti.</p>
	<p class="normal">İlk modern toplumsal sözleşme kuramcısı, İngiliz filozofu Thomas Hobbes’tur (1588-1679). <span class="ideitalik">Leviathan</span> (1651) adlı kitabında, Hobbes hükümetten önceki hayatı – onun adlandırdığı gibi “doğa halini” – “yalnız, edepsiz, fakir, uygar olmayan ve kısa” olarak tarif eder. Bu nedenle, insanlar için tek akılcı seçenek, yetkiyi bir hükümdara terk ettikleri bir sosyal sözleşme oluşturmaktı. Hobbes’a göre doğa hali, o kadar kötüydü ki hükümdar ne kadar zalim ve keyfî olursa olsun hâkimiyeti tercih edilebilirdi. Bu yüzden isyan etme hakkımız yoktu. Hobbes, egemenliğin mutlak, koşulsuz güç sahibi olması gerektiğini ve herhangi bir kontrol mekanizması olamayacağını da savundu.</p>
	<p class="normal">İngiliz filozofu John Locke (1632-1704), toplumsal sözleşmenin sadece insanların fizikî güvenliğini sağlamaktan daha fazla şey yapması gerektiğini düşündü. Aynı zamanda bireylerin yaşam, özgürlük ve mülkiyet haklarına saygı göstermeliydi. Toplumsal sözleşme tarafından oluşturulan siyasi yetki bu hakları ihlal ederse, Locke vatandaşların sözleşmeyi iptal etme ve isyan etme haklarının olduğunu savundu. Toplumsal sözleşmenin diğer önemli kuramcısı, Fransız filozofu Jean-Jacques Rousseau’dur (1712-1778).</p>
	<p class="normal1">EK BİLGİLER:</p>
	<p class="normal"><span class="ideitalik">1. Alman filozofu Immanuel Kant (1724-1804), insan doğasının en büyük başarılarının medenî şartlarda yaşamaksızın mümkün olmayacağına inandı. Bu nedenle, doğa halinden ayrılma ve bir toplumsal sözleşme oluşturma zorunluluğumuz olduğunu savundu.</span></p>
	<p class="normal"><span class="ideitalik">2. Rousseau’nun siyasî fikirleri, Fransız Devrimi’nde etkili olmuştu.</span></p>
	</body>
</html>