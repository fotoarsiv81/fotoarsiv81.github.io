<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_178">Fransız Devrimi</h1>
	<p class="normal">1789’da devrilmeden önce Fransız monarşisi, alt ve orta sınıfların kızgınlığını körükleyecek şekilde iyice yozlaşmış ve açgözlü olmuştu. Fransız köylüleri açlıkla boğuşurken asiller lüks bir hayat sürmekteydiler. Uçurum o derece büyüktü ki, Kraliçe Marie Antoniette’in, halkının yiyecek ekmeğinin olmadığı söylendiğinde o meşhur cevabı vererek, “O halde pasta yesinler” dediğine inanılır. O devirde siyasî mahkûmlar, Paris’in kalbindeki korkulan hapishane Bastille’e gönderiliyordu.</p>
	<p class="normal">Devrim 14 Temmuz 1789’da mahkûmların serbest kalması için Bastille’e şiddetli bir hücum yapılmasıyla başladı. Devrimciler Fransız toplumunun kökten değişmesini istiyorlardı ve büyük bir şiddete başvurmayı göze almışlardı. Aydınlanmanın özgürlük, eşitlik, kardeşlik gibi ideallerinin ateşiyle yanan devrimciler, soydan soya geçen krallığı çökertme ve aynı zamanda kilisenin gücünü kırma arayışındaydılar. Takvimi bile daha akılcı bir sisteme dönüştürmeyi denediler.</p>
	<p class="normal">Fakat çok geçmeden Devrim şiddet, hatta anarşi içine battı. Sadece birkaç yıl içinde binlerce kadın ve erkek, Devrim’in aydın liderlerinin, suçluların boynunun vurulmasının daha az acı veren, daha modern bir yolu olduğuna inandıkları ‘giyotin’le ölüme mahkûm edildi. Makine dört metre uzunluğundaydı ve kana boyanmış bir halde Paris’in kalbindeki merkezî bir meydanda yükseliyordu. Bu dehşet verici alet Fransa başkentindeki bir klavsen imalatçısına 960 frank karşılığı alelacele yaptırılmıştı.</p>
	<p class="normal">Elbette giyotinde ölen insanların çoğunun yeni rejimin siyasi muhalifi olmak dışında bir suçları yoktu. Kral XVI. Louis’nin alaşağı edilmesinden sonraki Terör Devri’nde, 1793’de kral ve kraliçe Marie Antoinette de dâhil olmak üzere binlerce insan öldü.</p>
	<p class="normal">Kıta Avrupası’nın en güçlü ve en hayran olunan monarşisinin radikal bir kalabalık tarafından yenilgiye uğratılması, bütün kıtada derin bir şok etkisi yarattı ve bu devrim mutlak monarşi çağını sona erdirdi.</p>
	<p class="normal1">EK BİLGİLER:</p>
	<p class="normal"><span class="ideitalik">1. Devrimden önce sadece asilzadelerin boynu vurularak ölme ayrıcalıkları vardı. Sıradan insanlarsa asılıyorlardı.</span></p>
	<p class="normal"><span class="ideitalik">2. İngiliz düşünürü Edmund Burke (1729-1797) monarşinin yozlaşması bir yana, Fransız Devrimi’nin de haklı çıkarılamayacak derecede kanlı olduğuna inandı. “Fransız Devrimi Üzerine Düşünceler” adlı bilimsel incelemesi modern muhafazakârlığın kurucu metinlerinden biridir.</span></p>
	<p class="normal"><span class="ideitalik">3. Fransız ulusal marşı “La Marseillaise” 1792’de Marsilyalı bir devrimci memur tarafından yazıldı. Kana susamış sözleri Fransızlar’a “lekelenmiş kanları ile / tarlalarımızı sulayalım” çağrısında bulunur ama bu, Beatles’ı 1967 yılında yaptığı “Tek İhtiyacınız Sevgi” adlı şarkının ilk birkaç mısrasında marşın bir kaydını kullanmaktan alıkoymadı.</span></p>
	</body>
</html>