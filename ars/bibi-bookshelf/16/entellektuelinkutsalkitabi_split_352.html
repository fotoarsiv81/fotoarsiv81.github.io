<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_349">Faktöriyeller!</h1>
	<p class="normal">Matematikteki ‘!’ sembolü, göründüğü kadar eğlencelidir. Eğer ‘n!’ yazarsanız, “n faktöriyel” diye okunur. Bir sayının faktöriyeli, sayının kendisinden az olan veya kendisine eşit olan sıfırdan büyük tüm tam sayıların çarpımıdır. Örneğin 6’nın faktöriyeli aşağıdaki gibidir:</p>
	<p class="indentmetin">6! = 6x5x4x3x2x1 = 720.</p>
		<div class="clrb"/>
	<p class="indentmetin">Ve 12’nin faktöriyeli aşağıdaki gibidir:</p>
		<div class="clrb"/>
	<p class="indentmetin">12! = 12x11x10x9x8x7x6x5x4x3x2x1 = 479,001,600.</p>
		<div class="clrb"/>
	<p class="normal">Faktöriyeller, sayı kuramında, olasılıklarda ve bilgisayar bilimlerinde çok önemlidir. Günlük hayatta, belirli bir grup nesnenin bir sıralamada düzenlenme yollarının sayısını bulmak için kullanılır. Örneğin bir raf üzerindeki altı kitabı kaç farklı şekilde düzenleyebileceğinizi bulmak istediğinizi hayal edin. İlk sırada içinden seçmek için altı kitabınız var. İkinci sırada, seçmek için beş kitabınız var. Üçüncü sırada, seçmek için dört kitabınız var. Dördüncü sırada üç kitabınız var. Beşinci sırada iki kitabınız var. Ve son olarak tek kitabınız. Kitapların düzenleyebileceğiniz şekillerinin sayısını hesaplamak için, çarpabilirsiniz:</p>
	<p class="indentmetin">6x5x4x3x2x1 = 6! = 720</p>
		<div class="clrb"/>
	<p class="indentmetin">İlginçtir ki, sıfırın faktöriyeli 1’e eşittir.</p>
		<div class="clrb"/>
	<p class="indentmetin">0! = 1</p>
		<div class="clrb"/>
	<p class="normal">Neden? Bir raf üzerinde sıfır nesneyi düzenlemeye çalıştığınızı bir an hayal edin. Bunu yapmanın kaç farklı yolu vardır? Cevap, tabii ki bir.</p>
	<p class="normal1">EK BİLGİLER:</p>
	<p class="normal"><span class="ideitalik">1. Matematikçi Christian Kemp, 1808’de n! sembolünü tanıttı.</span></p>
	<p class="normal"><span class="ideitalik">2. Faktöriyeller, aynı zamanda aşırı derecede büyük asal sayıları bulmak için de kullanılabilir.</span></p>
	<p class="normal"><span class="ideitalik">3. Matematikte başka tip faktöriyeller vardır: Çoklu faktöriyeller, hiper faktöriyeller, süper faktöriyeller ve süperötesi faktöriyeller gibi.</span></p>
	</body>
</html>