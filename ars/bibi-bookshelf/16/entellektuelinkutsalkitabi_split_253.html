<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_250">Post-İzlenimcilik</h1>
	<p class="normal">‘Post-izlenimci’(post-impressionist) ifadesi, sanat eleştirmeni Roger Fry tarafından 1920’de organize ettiği bir Londra sergisi (“Manet ve Yeni-İzlenimcilik”) için ilk kez kullanıldı. Fry, izlenimcileri takip eden modern sanatçılar için bunu belirleyici bir derleme anlamında söyledi. Henri Matisse tarafından yapılan eserlerin de içinde olduğu sergide, Pablo Picasso ve Georges Braque da vardı.</p>
	<p class="normal">Bugün post-izlenimcilik daha özel bir anlam taşır. Paul Gaugin ve Paul Cezanne gibi ressamlar tarafından kabaca 1886 ile 1905 yılları arasında yaratılan sanatı tarif etmek için kullanıldı. Bu sanatçılar, izlenimcilerin şeylerin dış görünümüne anlamlarından çok daha fazla odaklandıklarını hissettiler. Aynı zamanda izlenimcilerin ışık ve renkle de çok meşgul olduklarına inandılar. Post-izlenimciler, bilinçli olarak doğacılığı (natüralizm) ve temsilî sanatı reddettiler. Konturun, yapının ve kompozisyonun değerini eski durumuna getirmeyi dilediler. Post-izlenimci ressamlar, sanatın duygusal değeri ile çok ilgiliydiler. Onu, kendini ifade etmenin bir aracı olarak gördüler.</p>
	<p class="normal">Post-izlenimcilik, yirminci yüzyılda sonraları ortaya çıkan sanatın çoğuna bir köprüydü. Mount Sainte-Victoire’nin resimlerinde ve çoğu son dönem eserlerinde açıkça olduğu gibi Cezanne’ın nesneleri geometrik şekillere indirgemesi, kübizmin gelişimi için hayatiydi. Gaugin’in yoğun renkleri yaratıcı kullanımı ve ilkel kültüre olan ilgisi, çiğ renkçiler (fauves) üzerinde etkili oldu. Vincent Van Gogh’un ruhanîliği ve konuya öznel yaklaşımı, sembolistler tarafından göklere çıkarıldı. Bu üç sanatçının tarzında çok az bir birlik olmasına rağmen, duyguyu görsel formlarla ifade etme arzusuyla birbirlerine bağlıydılar.</p>
	<p class="normal1">EK BİLGİLER:</p>
	<p class="normal"><span class="ideitalik">1. Topluluk hâlindeki izlenimcilere kıyasla, post-izlenimciler bağımsız ve yalnız olmaya eğilimliydiler ve çoğunlukla Gaugin ve Van Gogh gibi şiddetli depresyondan muzdariptiler.</span></p>
	<p class="normal"><span class="ideitalik">2. Post-izlenimciler, fizikî dünyanın uçup giden izlenimlerinden ziyade yapı ve kompozisyon ile ilgili olmalarından dolayı bitmiş resimleri için çoğunlukla pek çok eskizler yaparak incelikli şekilde çalışırlardı.</span></p>
	</body>
</html>