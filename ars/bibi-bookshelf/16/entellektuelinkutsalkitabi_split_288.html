<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_285">Dışavurumculuk</h1>
	<p class="normal">Dışavurumcu akım, sanatta natüralizmi (doğacılığı) kasten reddeden sanatçılar tarafından başlatıldı. Görünür dünyanın nesnel olarak yakalanması girişiminden ziyade dışavurumcular, onu ihtiyaçlarını karşılamak üzere dönüş- türdüler. Üzerinde birleştikleri bir tarzı paylaşmamalarına rağmen, uyumsuz renklere, dengesiz kompozisyona ve ham, çocuksu veya ilkel tekniklere yöneldiler. Rönesans ve akademili ressamların saflaştırılmış klâsisizmine arkalarını dönerek, Albert Dürer ve Matthias Grünewald gibi on altıncı yüzyıl Alman ustaların duygusal olarak yüklü resimlerinde ilham aradılar.</p>
	<p class="normal">Vincent Van Gogh ve Paul Gaugin dışavurumculuğun gelişimine fazlasıyla katkıda bulunmalarına rağmen, akımın başlangıcı genelde Henri Matisse’in önderliği altında bir grup sanatçının Paris’te eserlerini ilk kez sergilediği yıl olan 1905 ile tarihlenir. Bu adamlar, insanı sarsan parlak renklerin ve çarpıtılmış figürlerin kullanımlarından dolayı<span class="ideitalik"> fauves</span> (çiğ renkçiler), ya da “vahşiler” olarak bilinirlerdi.</p>
	<p class="normal">Fauves, Paris’te münakaşaları alevlendirirken, Alman dışavurumculuğu Dresden’de köklerini salıyordu. Ernst Kirchner’in eski ve yeni dünyalar arasında bir köprü anlamını verdiği, “Köprü” olarak bilinen işbirliğine giriştiği yer burasıydı. Post-izlenimcilerden, çiğ renkçilerden ve Afrika tahta oymacılığından ilham alan Köprü üyeleri, şehir sokakları sahneleri gibi konuları tasvir etmek için haşin ve sivri bir tarz geliştirdiler. Grubun en önemli üyelerinden biri, sanatsal önceliklerini simgeleştiren <span class="ideitalik">Maskenstilleben III</span> adlı resmiyle Emil Nolde idi. 1905’ten sonra dışavurumculuk, tüm Avrupa çapında aynı anda yayıldı. Akımın büyük temsilcileri arasında Avusturya’dan Oskar Kokoschka ve Egon Schiele, Fransa’dan Chaim Soutine ve Georges Rouault, Norveç’ten Edvard Munch ve Belçika’dan James Ensor yer alır. 1911’de Vasily Kandinsky ve Franz Marc, dışavurumcu, sembolist ve kübist ilkeleri birleştiren ve soyut resimlere yol açan, Münih’te yerleşik sanatçıların oluşturduğu kısa ömürlü bir dernek olan “Mavi Binici”yi (“the Blue Rider”) kurdular.</p>
	<p class="normal">Dışavurumculuk, bazen yirminci yüzyılın ilk yarısında klâsisizmi reddeden tüm akımlar (örneğin kübizm, fütürizm, dadaizm ve gerçeküstücülük) için hepsini içine alan bir şekilde kullanılır. Dışavurumculuk, Nazi yetkileri akımı ahlak düzeyi düşük olarak ilan ettiği zaman, 1930’ların ortalarında geriledi. O noktada temsilcilerinin çoğu, Amerika Birleşik Devletleri’ne ve diğer güvenli yerlere göç etme arayışına girdiler.</p>
	<p class="normal1">EK BİLGİLER:</p>
	<p class="normal"><span class="ideitalik">1. Vahşiler genellikle ilk izlenimciler olarak görülmelerine rağmen, onlar olumlu duyguları kışkırtmaya meyillilerken diğer ülkelerdeki aynı akım sanatçılar, korkuyu, öfkeyi, gerilimi ve acıyı tasvir etmeye daha eğilimliydiler.</span></p>
	<p class="normal"><span class="ideitalik">2. Dışavurumcular çoğunlukla, çok sevdikleri tahta kalıplarla çalışmayı tercih ettiler çünkü çalışmaları pürüzlü ana hatlarla ve siyahla beyazın sert kontrastlarıyla sonuçlanıyordu.</span></p>
	</body>
</html>