<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_128">Havariler</h1>
	<p class="normal">İsa’nın takipçileri, onunla yolculuk eden ve ondan öğrenen müritleri ve İsa öldükten sonra öğretilerini devam ettirmeyi seçen havarileridir.</p>
	<p class="normal">On iki havari, ilk misyonerlerdi. Kitab-ı Mukaddes’in Yeni Ahit’inde anlatıldığı gibi, İsa’nın çarmıha gerilmesinden önceki gece beraber yemek yediği on iki adamdı. Buna ek olarak, havariler İsa’nın tekrar dirildikten sonra gözüktüğü kişilerdendi.</p>
	<p class="normal">On iki sayısı, İsrail’in orijinal on iki kabilesini yansıtmaktaydı. İsa’nın takipçilerinin bazıları, antik İsrail’in yeniden inşasının Cennet’in Krallığı’nın gelişiyle çakışacağına inanıyorlardı.</p>
	<p class="normal">Bazı önemli havarileri:</p>
	<p class="normal"><span class="idebold">SIMUN:</span> Simun, İsa tarafından Petrus olarak çağrılırdı. İsa Simun’a ender bir liderlik rolü verdi ve Simun sonunda ilk Papa oldu. İsa ona “Sen Petrus’sun ve bu kaya üzerinde kilisemi kuracağım” demişti (Matta 16:13-20). Katoliklerin Papalığın kuruluşuna veya sadece Petrus inancına dayandırdıkları “kayanın” Petrus’un kendisi olup olmadığı tartışılmaktadır.</p>
	<p class="normal"><span class="idebold">ANDREAS:</span> Simun’un kardeşi olan Andreas, İsa’nın ilk takipçilerinden biriydi ve Simun’u da havari olmaya ikna etmişti.</p>
	<p class="normal"><span class="idebold">YUHANNA:</span> Yuhanna, bilindiği gibi Yuhanna İncil’inin ve belki de dört ek İncil kitabının da yazarıydı.</p>
	<p class="normal"><span class="idebold">MATTA: </span>Bazı metin referanslarında Levi denilen Matta’nın, Matta İncili yazarı olduğuna inanılır.</p>
	<p class="normal"><span class="idebold">TOMAS:</span> Tomas, İsa’nın öldükten sonra yeniden dirilmesine dair çok şüpheciydi ve bu mucizeye inanmadan önce onun yaralarına dokunmak istemişti.</p>
	<p class="normal"><span class="idebold">YAHUDA İŞKARİOT:</span> Yahuda, İsa’yı öperek ona ihanet eden bir adamdı. Bu öpücük, yetkililerin onu tanımasına izin vermişti. Bazı kayıtlar Yahuda’nın İsa’nın çarmıha gerilmesi ile yeniden dirilmesi arasında geçen üç gün içinde suçluluktan intihar ettiğini yazar.</p>
	<p class="normal1">EK BİLGİLER:</p>
	<p class="normal"><span class="ideitalik">1. Mormon inançlarına göre İsa, yeniden dirildikten sonra Güney Amerika’ya gitti ve on iki havariden oluşan bir grubu seçti. Bunların arasında, ölmemiş olan ve bugün yeryüzünde İsa’nın ikinci kez gelişini beklemek üzere kalan Üç Nefit de vardı.</span></p>
	<p class="normal"><span class="ideitalik">2. Orijinal on iki havariden ayrı olarak birçok başarılı misyoner, yüzyıllarca Hıristiyanlık tarihi boyunca havarilik unvanını aldı. Bu onur, belli bir ülkeye, bölgeye veya nüfusa Hıristiyanlığı ilk kez getiren insanlara bahşedilir.</span></p>
	</body>
</html>