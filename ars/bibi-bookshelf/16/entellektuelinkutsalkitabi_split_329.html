<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_326">“18. Sone”</h1>
	<p class="indentmetinitalik">Seni bir yaz gününe benzetmek mi, ne gezer?</p>
		<div class="clrb"/>
	<p class="indentmetinitalik">Çok daha güzelsin sen, çok daha cana yakın:</p>
		<div class="clrb"/>
	<p class="indentmetinitalik">Taze tomurcukları sert rüzgârlar örseler,</p>
		<div class="clrb"/>
	<p class="indentmetinitalik">Kısacıktır süresi yeryüzünde bir yazın:</p>
		<div class="clrb"/>
	<p class="indentmetinitalik">Işıldar göğün gözü, yakacak kadar sıcak,</p>
		<div class="clrb"/>
	<p class="indentmetinitalik">Ve sık sık kararır da yaldız düşer yüzünden;</p>
		<div class="clrb"/>
	<p class="indentmetinitalik">Her güzel, güzellikten er geç yoksun kalacak</p>
		<div class="clrb"/>
	<p class="indentmetinitalik">Kader ya da varlığın bozulması yüzünden;</p>
		<div class="clrb"/>
	<p class="indentmetinitalik">Ama hiç solmayacak sendeki ölümsüz yaz,</p>
		<div class="clrb"/>
	<p class="indentmetinitalik">Güzelliğin yitmez ki asla olmaz ki hurda;</p>
		<div class="clrb"/>
	<p class="indentmetinitalik">Gölgesindesin diye ecel caka satamaz</p>
		<div class="clrb"/>
	<p class="indentmetinitalik">Sen çağları aşarken bu ölmez satırlarda:</p>
		<div class="clrb"/>
	<p class="indentmetinitalik"> İnsanlar nefes alsın, gözler görsün elverir,</p>
	<div class="clrb"/>
	<p class="indentmetinitalik"> Yaşadıkça şiirim, sana da hayat verir.<sup class="calibre6"><a href="entellektuelinkutsalkitabi_split_379.html#footnote-100-9" id="footnote-100-9-backlink" name="footnote-100-9-backlink">[9]</a></sup></p>
		<div class="clrb"/>
	<p class="normal">William Shakespeare’ın önde gelen oyunları, çoğu İngiliz edebiyatının büyük başarıları olan 154 sone yazdığı gerçeğini genellikle gölgede bırakır. İlk olarak 1609’da bir derleme olarak basılan bu soneler, aşk, şiir ve ölüm üzerine derinlikli, toplu bir meditasyondur. Küme içindeki “18. Sone”, en iyi bilineni ve en sık alıntılananıdır.</p>
	<p class="normal">Okuyucular, çoklukla “18. Sone”nin anlatıcının romantik aşkının bir nesnesi olan genç bir kadını işaret ettiğini varsayarlar. Ama sone bir aşk şiiri olmasına rağmen, aslında bir erkek arkadaşa (Shakespeare’in sonelerinin ilk 126’sının adandığı aynı isimsiz genç beyefendi) duyulan aşkın bir ifadesidir. Yaşam ve evlilik dersleri üzerine genç bir adama tavsiyelerde bulunduğu erken dönem soneleri, saklanmıştır. Ama sonraki soneleri, bir arkadaşlıktan çok tipik bir romantik ilişkinin yoğunluğuyla sevinç, hayal kırıklığı ve kıskançlık göstererek duygusallıkta artan bir tutkuyla gelişir. Uzmanlarca uzun zaman genç adamın kimliği ve anlatıcıyla olan ilişkisinin doğası tartışılmasına rağmen, konu belirsizlikle kapanmıştır. Anlatıcının Shakespeare olup olmadığı bile belli değildir.</p>
	<p class="normal">“18. Sone”, güzellik, fânilik ve sanatın kalıcı gücü üzerine düşünür. Konuşmacı, doğanın ve güneşin kendisinin bile güzelliğinin, zamanla ve mevsimlerin geçmesiyle kaybolup gittiğini belirtir. Ama genç adamın güzelliğinin bu sone şeklinde kaydedilmesinden dolayı onun “ölümsüz yazı hiç solmayacaktır”. Şiirin, “insanlar nefes alsın, gözler görsün elverir” dediği genç adama “hayat veren” “ölmez satırlarıyla”, ölümün kendisi bile sonenin ölümsüzlüğü karşısında acizdir.</p>
	<p class="normal">Shakespeare’in halka sevdirdiği sone biçimi, ilk olarak 1300’lerde İtalya’da Dante Alighieri ve Petrarch’ın öncülüğünde ortaya çıktı. Çoğu İtalyan sonelerinde açılıştaki sekiz satır (veya oktav), son altı satırda (veya sestet) cevaplanan ya da yorumlanan bir soru veya çelişkiyi dile getirir. Biçim, İngiltere yolunda ufak değişikliğe uğramıştır: Oktav ve sestet arasında bölünmeden ziyade çoğu İngiliz sonecileri, beklenmeyen bir çevirme veya gelişmeyi getiren son bir çift mısra tarafından takip edilen, üç tane dört satırlı kıta biçimini kullandılar. Shakespeare’ın kullandığı, işte bu biçimdir.</p>
	</body>
</html>