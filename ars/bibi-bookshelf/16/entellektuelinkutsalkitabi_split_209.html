<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_206">Sömürgecilik</h1>
	<p class="normal">Amerika’nın İspanyol sömürgesi olması, Christopher Columbus’un 1492’deki yolculuğu ile başladı. İngiliz tüccarlar ve dinî mülteciler bir yüzyıl sonra Yeni Dünya’ya ulaştılar. Ama Avrupa sömürgecilik çağı, on yedinci yüzyılda sonra ermedi ve Amerika ile de bitmedi. Keşif çağındaki İngiliz tüccarlar ve sömürgeciler, Hindistan, Çin ve Pasifik Okyanusu adalarında yeni yerleşimler kurarak dünyayı dolandılar.</p>
	<p class="normal">1800’lerin sonlarında büyük Avrupa güçleri Fransa, İngiltere ve Almanya, Afrika’yı “keşfettiler”. Birkaç onyıl içinde, önde gelen Avrupa ulusları Afrika’yı böldüler ve yerli halkı sömürgeci güçlere boyun eğdirdiler. Fransa, Batı Afrika’nın önemli bir bölümünü aldı. İngiltere, Güney Afrika’nın ve kıtanın doğu kıyılarının kontrolünü zorla ele geçirdi. Almanya, Portekiz ve Belçika, Afrika’nın daha küçük parçaları üzerinde hak talebinde bulundular.</p>
	<p class="normal">Batı medeniyetini yayma arzusunun doymak bilmez açgözlülük ile birleşmesi, Avrupalı sömürgeci güçlerin hayal gücünü ateşledi. Afrika’nın engin boş alanlarını evcilleştirmeyi daha kolay hale getiren demiryolları gibi yeni teknolojilerle donanımlı Batı, kıtanın kaynaklarını ele geçirmeye koyuldu. İngiliz şair Rudyard Kipling’in rezil kelimeleriyle, Avrupa imparatorlukları özverili şekilde medeniyeti yaymada “beyaz adamın yükünü”<sup class="calibre6"><a href="entellektuelinkutsalkitabi_split_376.html#footnote-100-6" id="footnote-100-6-backlink" name="footnote-100-6-backlink">[6]</a></sup> –epey bir kâr sağlayarak– üstlendi.</p>
	<p class="normal">Afrika’nın yerlileri için Avrupalılar’ın gelişi tam bir felaketti. Birçok Avrupalı, siyah Afrikalılar’ı insan olarak bile saymadılar ve Afrika nüfusunun önemli bir bölümünün kökünü kuruttular.1902’deki ünlü romanı <span class="ideitalik">Karanlığın Yüreği</span>’nde yazar Joseph Conrad, sömürgeciliğin sözde medenî Avrupalılar’ı, Afrikalılar’ı sömürerek ve öldürerek nasıl canavarlara dönüştürdüğünü gösterdi. Bazı topraklarda milyonlarcası öldü. Belçika’ya bağlı Kongo’da, on milyon kişinin çalışma kampında öldürüldüğü; Almanya’ya bağlı Güneybatı Afrika’da tüm bir nüfusun sömürge yasalarına ayaklanmasının ardından kökünün kurutulmasının hedeflendiği tahmin edilmektir. Avrupalılar, kıtayı paramparça ve fakirleşmiş bir hâlde bırakarak II. Dünya Savaşı bitimine kadar Afrika’daki yerlerini terk etmediler.</p>
	<p class="normal1">EK BİLGİLER:</p>
	<p class="normal"><span class="ideitalik">1. I. Dünya Savaşı’nın patlak vermesinden hemen önce, Afrika’nın sadece iki küçük parçası özgür ve bağımsız kaldı: Etiyopya ve 1847’de özgür bırakılan Amerikalı köleler tarafından kurulmuş Batı Afrika’daki küçük bir devlet olan Liberya.</span></p>
	<p class="normal"><span class="ideitalik">2. Çoğu Avrupa gücü, II. Dünya Savaşı’nın ardından Afrika’daki sömürgelerini barış içinde serbest bıraktı. Fakat Fransa, Akdeniz kıyılarında bir ülke olan Cezayir’i inatla elinde tutmaya çalıştı. 1950’lerin ortalarından 1962’ye kadar süren kanlı bir savaşın sonunda ülke bağımsızlığını kazanana kadar yüz binlerce Cezayirli öldürüldü. Ayaklanma, 1966 yapımı ünlü “Cezayirliler’in Savaşı” filminde tasvir edildi.</span></p>
	<p class="normal"><span class="ideitalik">On dokuzuncu yüzyılda İngiliz kâşif David Livingstone, Nil Nehri’nin kaynağını arayarak Afrika’yı dolaştı. Keşif seferinde Livingston, gazeteci Henry Morton Stanley’in kâşifi kastettiği “Dr. Livingstone’sunuz galiba?” meşhur sözleriyle 1871’de Tanzanya’da onu bulmasına kadar dış dünya ile altı yıl temasını kesti.</span></p>
	</body>
</html>