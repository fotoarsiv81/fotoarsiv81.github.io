<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_177">Doğu Ortodoks Kilisesi</h1>
	<p class="normal">Doğu Ortodoks Kilisesi Roma Katolik Kilisesi’nden 1054’teki büyük bölünme sırasında ayrıldı.</p>
	<p class="normal">Hıristiyan Kilisesi İskenderiye, Antakya, İstanbul, Kudüs ve elbette Roma’daki piskoposlukların özel statüsünü uzun süredir belirlemişti. Aziz Peter’ın mirasçısı olan Roma piskoposluğu tüm diğerlerinin üzerine çıkarıldı. Zaman içinde Hıristiyanlık’ın Doğu bölgesin- dekiler dilde, siyasette ve ayin geleneklerindeki farklılıklar yoluyla diğerlerinden uzaklaşmaya başladılar.</p>
	<p class="normal">11. yüzyılın ortalarında ilişkiler bir kırılma noktasına gelerek kopmuştu. Her iki taraf pek de umut vermeyen müzakerelerin ortasındayken, Papa IX. Leo ardında bir güç çekişmesi bırakarak öldü. Batı Kilisesi’nin temsilcileri Doğu Kilisesi’nin lideri Patrik Cerularius’u aforoz ederek tamiri mümkün olmayan bir ayrıma yol açtılar.</p>
	<p class="normal">Doğu Kilisesi kendisini oluştururken, Hıristiyanlığın orijinal geleneklerine katı şekilde bağlılığına işaret etmek için ‘Ortodoks’ adını aldı. Doğu Kilisesi, Katolikler’e nazaran daha güçlü bir sözlü geleneğe sahipti; bu da onlara İncil’in yazılı metinlerine daha az bağlı kalma imkânı verdi.</p>
	<p class="normal">Doğu Ortodoksları insanın doğuştan iyi olduğuna ama baştan çıkarma tuzağına düştüğüne ve şeytana döndüğüne inanırlar. Bu yüzden İsa Mesih’in doğumundan önce ölen her insan cehenneme gitmişti. Ancak İsa’nın hem insan hem de Tanrı’nın cisimleşmiş hâli olarak yeryüzünde görünmesi, insanların cennete yükselişi için bir yol hazırladı. Bu yol önceyi de kapsayarak, geçmişte lanetlenmiş olan herkesi cennete götürdü. Doğu Ortodoksları kimin kurtarılıp kimin kurtarılmayacağına yalnızca Tanrı’nın karar vereceğine inanırlar. Bu nedenle, Tanrı’nın lutfunu kazanmak için yapılması gereken en iyi şey Mesih’e dek izi sürülebilen Doğu Ortodoks geleneklerini takip etmektir.</p>
	<p class="normal">Katoliklerin aksine, Doğu Ortodoks rahipleri göreve atanmadan önce istedikleri zaman evlenmeye izinlidirler. Aslında cemaati yöneten rahiplerin, evli çiftlere düzenli olarak tavsiyelerde bulunmak zorunda kalacaklarından, evli olmaları gerektiği düşünülür.</p>
	<p class="normal">Bugün Doğu Ortodoks Kilisesi dağınık haldedir; her bir ulusal kilisenin (en büyüğü Rum olmak üzere) bir patriği vardır. Bu patriklerden her biri eşit güce sahiptir. Böylece hem Roma Katolikleri hem de Doğu Ortodoksları soylarının izini doğrudan İsa’ya kadar sürerken, Hıristiyanlığın ikinci binyılında Doğu Kilisesi, Batı’daki kuzeninden önemli ölçüde farklılaşır.</p>
	<p class="normal1">EK BİLGİLER:</p>
	<p class="normal"><span class="ideitalik">1. Rum Ortodoks terimi sadece Rum Ulusal Kilisesi’ni değil, bazen tüm Doğu Ortodoksluğu’nu kastetmek üzere kullanılır.</span></p>
	<p class="normal"><span class="ideitalik">2. Doğu Ortodoks geleneğinde oruç çoğunlukla, Âdem ve Havva’nın ayartılmaya yenik düşmeden önce, sadece Cennet Bahçesi’ndeki mevcut meyvelerle beslenişlerindeki mükemmelliğe öykünmek için tutulur. Oruç tutmaya bir ayrıcalık gözüyle bakılır.</span></p>
	</body>
</html>