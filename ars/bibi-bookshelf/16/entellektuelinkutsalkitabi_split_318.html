<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_315">İkinci Viyana Ekolü</h1>
	<p class="normal">Yenilikçi besteci Arnold Schoenberg (1874-1951) ve iki öğrencisi Alban Berg (1885-1935) ve Anton Webern (1883-1945), İkinci Viyana Ekolü olarak bilinirler çünkü bestecilikle geçen hayatları, on sekizinci yüzyılın klasik Viyanalı ustalarının (Franz Jesoph Haydn, Wolfgang Amadeus Mozart ve Ludwig van Beethoven) yaptığı gibi Viyana’da üslenmiştir. Atonal ve on iki tonlu seri eserlerden oluşan konserlerini müzik dünyasına curcuna ve karışıklıkla çalarak tanıttılar.</p>
	<p class="normal">Babası öldüğünde bir müzik yazarı olarak geçinmeye çalışan Schoenberg, Yahudi karşıtı Avusturya’da Ortodoks bir Yahudi olarak yetiştirildi. 1901’de Berlin’de Stern Konservatuarı’nda beste profesörü oldu ve 1904’te Berg ve Webern’i öğrencisi olarak işe aldAı. Schoenberg’in erken dönem müziği, Richard Wagner’ın renkliliğini taklit eder, ama 1905 ve 1907 arasında tonlu sistemlerden yavaşça uzaklaştı. 1912’de yazılan iki eseri, <span class="ideitalik">Pierrot Lunaire</span> ve <span class="ideitalik">Orkestra İçin Beş Parça</span>, atonaliteyi benimsemeleriyle dünyayı sarstı ve besteciliğin yeni bir çağı başladı. Her iki parça da başlangıçta göze çarpan mantıklı düzenleme eksikliğinden eleştirildi ve cevaben Schoenberg, atonalite için rasyonel bir sistem kaleme aldı: On iki tonlu dizilim.</p>
	<p class="normal">Berg ve Webern, ustalık tekniklerini geliştirdiler. Webern, ‘toplam dizilim’ adı verilen şeyi yaratırken dizilimi, tonlar kadar dinamik değişime ve ritme de uyguladı. Webern, duygusal ifadelerin devasa patlamalarını minik, matematiksel, verimli boşluklara sıkıca tıkıştırarak modernizm ile romantizmi birleştirmesiyle de bilinir. Berg, operası <span class="ideitalik">Wozzeck</span> gibi <span class="ideitalik">Keman Konçertosu</span> (1935) adlı eseri de dahil olmak üzere yüzyılın en tutkulu telli parçalarından bazılarını yazmak için atonaliteyi kullandı.</p>
	<p class="normal">Her üçü de zamanın sanatsal ve siyasi düşüncesini yansıtan, sivriltilmiş, tutkulu ve dehşet verici müzikler yazdılar. Yakın ilişkilerine rağmen, Schoenberg 1933’te Naziler’den kaçtığı zaman, bir Nazi sempatizanı olan Webern geride kaldı. 1945’te bir Amerikan askeri tarafından kazara vuruldu. Berg, elli yaşında bir böcek ısırığından kaynaklanan hastalıktan dolayı öldü ve Güney California Üniversitesi’nde öğretim üyeliği yapmaya giden Schoenberg, her ikisinden de daha uzun yaşadı.</p>
	<p class="normal1">EK BİLGİLER:</p>
	<p class="normal"><span class="ideitalik">1. Schoenberg, “atonal” ifadesinden nefret etti, çünkü “tonsuz” ifadesini çağrıştırdığını hissetti. Onun yerine tarzının tüm içeriğini vurgulayan “pantonal” ifadesini önerdi.</span></p>
	<p class="normal"><span class="ideitalik">2. Berg ve Webern ile beraber Schoenberg, 1916’da Viyana’da Özel Müzik Performansları Topluluğu’nu kurdu. Sadece üyelerin, avangart besteciler tarafından gerçekleştirilen bir dizi açılışa gelmesine izinleri vardı ve alkışlamaya izin verilmiyordu. Bu gösterimler, üçlüyü halkın gözünden uzak tuttu, ama işin içinde olan sanatçılar arasında özgür bir iletişimi de teşvik etti.</span></p>
	<p class="normal"><span class="ideitalik">3. Webern, çoğu on dakikadan az süren sadece otuz bir sınıflandırılmış parça yazdı.</span></p>
	</body>
</html>