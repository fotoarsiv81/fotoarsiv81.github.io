<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_342">Tutuklu İkilemi</h1>
	<p class="normal">İki suçlu, bir hırsızlık suçundan yakalanır ve polisin onları suçlayacak yeteri kadar kanıtı yoktur. İki şüpheliyi ayırırlar ve onlara aynı teklifi sunarlar. Eğer her ikisi de itiraf ederse, her ikisi de içeride iki yıl yatacaklardır. Eğer içlerinden biri itiraf ederse, ama diğeri sessiz kalırsa, itirafçı serbest kalacak ve sessiz kalan ortağı hapiste on sene yatacaktır. Ancak her ikisi de tek kelime etmezse – birbirlerine güvenirlerse – her ikisi de sadece altı ay hapiste yatacaklardır. Hiçbiri, diğerinin ne yapacağını bilmemektedir. Dilini tutmak mı yoksa ötmek mi daha iyidir? Bu varsayımsal durum, “tutuklu ikilemi” olarak bilinir ve ilk olarak matematikçi Albert W. Tucker tarafından önerilmiştir. Oyun kuramının ekonomi, evrim ve psikoloji için önemli anlamları vardır.</p>
	<table class="generictable">
	  <tr class="calibre147">
	    <td class="calibre148"><span class="normal3"><span class="idebold">Tutuklu İkilemi</span></span></td>
	    <td class="calibre148"><span class="normal3"><span class="idebold">Tutuklu B, Sessiz Kalır</span></span></td>
	    <td class="calibre148"><span class="normal3"><span class="idebold">Tutuklu B, İtiraf Eder</span></span></td>
      </tr>
	  <tr class="calibre147">
	    <td class="calibre148"><span class="normal3"><span class="idebold">Tutuklu A, Sessiz Kalır</span></span></td>
	    <td class="calibre148">Her ikisi de içeride altı ay yatar.</td>
	    <td class="calibre148">Tutuklu B, serbest kalır;<br class="chapter"/>Tutuklu A, 10 yıl yatar.</td>
      </tr>
	  <tr class="calibre147">
	    <td class="calibre148"><span class="idebold">Tutuklu A, İtiraf Eder</span></td>
	    <td class="calibre148">Tutuklu A, serbest kalır;<br class="chapter"/>Tutuklu B, 10 yıl yatar.</td>
	    <td class="calibre148">Her ikisi de iki yıl yatar.</td>
      </tr>
    </table>
	<p class="normal">Tutuklu A için akılcı seçenek, ortağına ihanet etmek ve itiraf etmek gibi görünmektedir. Sonuçları onun için daha iyidir. Ama tutuklu A, tutuklu B’nin muhtemelen aynı şekilde düşüneceğini bilmektedir. Her ikisi de iki yıl hapsi boylayacaklardır. Elbette eğer sadece birbirilerine güvenirlerse, içeride sadece altı ay yatacaklardır.</p>
	<p class="normal">1980’de siyaset bilimcisi Robert Axelrod, “tekrarlı tutuklu ikilemi” adını verdiği bir deneyi yürüttü. Temelde katılımcılar, tutuklu ikilemini bazen aynı ortaklarla ve bazen de farklı ortaklarla tekrar ve tekrar oynadılar. Oyuncuların, geçmiş karşılaşmalardan bilgileri kullanmasına izin verildi. Bazı insanlar, ihanete varan açgözlü stratejiler geliştirdiler ve bazı oyuncular da güvene yaklaştıran fedakâr stratejiler geliştirdiler. Uzun bir zaman süresince fedakâr oyuncular, açgözlü oyunculardan daha iyi iş çıkardılar. İyi adamlar, oyunu daha önce bitirdi.</p>
	<p class="normal1">EK BİLGİLER:</p>
	<p class="normal"><span class="ideitalik">1. Bir silahlanma yarışında iki ülkenin çoğunlukla tutuklu ikilemini oynuyor oldukları düşünülür. Her ikisi de silah depolarını arttırarak birbirine ayak uydurmak için çok zaman ve para harcayabilir veya silahsızlanma üzerinde anlaşabilirler. Ama öteki ülkenin gizliden halen kaslarını geliştirmediğini kim, nasıl tam olarak bilebilir?</span></p>
	<p class="normal"><span class="ideitalik">2. Hayvan krallığındaki erkekler çoklukla, tutuklu ikilemi modeline uygunluk gösteren davranışlar sergilerler. Bir horoz dövüşünde kasılarak yürür müsünüz, iddiadan vazgeçer misiniz veya kavgaya girer misiniz? Hayvan krallığındaki en iyi stratejiler, her bir yaklaşımın birazını kapsar görünmektedir.</span></p>
	</body>
</html>