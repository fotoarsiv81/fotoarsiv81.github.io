<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_356">Normal Eğri</h1>
	<p class="normal">Normal eğri, istatistiğin belli kümeleri için dağılım modelini tarif eder. Örneğin boy uzunluğu ve zeka test sonuçları, çoklukla normal bir eğriye tam olarak denk düşer. Eğrinin bir çan şekli vardır, bu nedenle ona sıklıkla “çan eğrisi” de denir.</p>
	<p class="normal">Normal bir eğride merkez değerlerin (aritmetik ortalama, medyan ve mod) hepsi de aynıdır. Bu, ortalama değerin (aritmetik ortalama) ortadaki değere (medyan) eşit olduğu ve aynı zamanda en sık rastlanan değere (mod) de eşit olduğu anlamına gelir. Örneğin Amerikalı kadınlarda boy uzunluğunun normal dağılımında ortalama uzunluk 1.65 cm’dir. 1.65 cm’den daha uzun kadınlar olduğu kadar 1.65 cm’den daha kısa kadınlar da vardır. Ve Amerikalı kadınlar için en yaygın boy uzunluğu 1.65 cm’dir.</p>
	<p class="normal">Normal eğriler, ne genişlikte veya ne yakınlıkta değerlerin merkezî bir değer çevresinde dağıldığını tarif eden varyans ve standart sapma hakkında bilgiyi de içerir. Diyelim ki bir grup çocuğa bir test verilsin. Ortalama değer C olmasına rağmen bazıları başarısız olur, diğerleri ise A, B, C ve D gibi notlar alırlar. İkinci bir testte çocuklar çoğunlukla C notu alırlar ve ortalama değer C’dir. İlk testin daha yüksek bir varyansı olduğu söylenirken ikinci testin daha düşük varyansı olduğu söylenir.</p>
	<p class="normal">Standart sapmalar, varyansın bir ölçümüdür. Normal eğride değerlerin % 68’i, ortalamanın bir standart sapması içindedir, % 95’i ortalamanın iki standart sapması içindedir ve % 99.7’si üç standart sapması içindedir. Bu, ampirik kural olarak bilinir ve çoğunlukla sadece “68-95-99.7” olarak ifade edilir. IQ ölçümlerinde 100 puan, merkez değeridir (aritmetik ortalama, medyan ve mod). 145 puan, ortalamadan üç standart sapmadır ve 65 puan, yine ortalamadan üç standart sapmadır. Bu, her 2000 kişiden üçünün 145’ten yukarı bir puana sahip olabileceği ve her üçünün de 65’ten daha aşağı bir puana sahip olabileceği anlamına gelir.</p>
	<p class="normal1">EK BİLGİLER:</p>
	<p class="normal"><span class="ideitalik">1. Normal eğri, ilk kez 1733’te Abraham de Moivre tarafından saptandı.</span></p>
	<p class="normal"><span class="ideitalik">2. Normal eğriye, Carl Friedrich Gauss’tan sonra sıklıkla ‘Gauss eğrisi’ de denir. Özelliklerinden birçoğunu keşfetmesine rağmen onu kendisi icat etmedi. Yüzü, 10 Alman frangı banknotlarının üzerindeydi.</span></p>
	<p class="normal"><span class="ideitalik">3. Yetişkinlerdeki kan basıncı, çan eğrisi şeklinde dağılım gösterir.</span></p>
	<p class="normal"><span class="ideitalik">4. Tek bir kaynaktan çıkan ışık yoğunluğunun varyasyonu da normal dağılım gösterir.</span></p>
	</body>
</html>