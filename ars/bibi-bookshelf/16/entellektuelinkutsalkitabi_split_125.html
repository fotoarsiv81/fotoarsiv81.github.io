<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_122">Yeni Dünya’da İspanya</h1>
	<p class="normal">Colombus 1492’de denize açıldığında, yeni bir dünya aramıyordu. Daha ziyade İspanya Kralı Ferdinand ve Kraliçe İsabel için Asya’ya giden yeni bir geçiş yolu bulmaya çalışıyordu. Ama Colombus’un bulduğu geniş alanları fethetme fırsatı karşı konulacak gibi değildi. İspanyol askerleri, sonraki elli yılı Orta ve Güney Amerika’da devasa toprakları istila edere k ve bu süreçte binlerce yerliyi öldürerek geçirdi. Yeni Dünya’dan inanılmaz hazineler çıkaran İspanya dünyanın süper gücü olarak en tepedeydi.</p>
	<p class="normal">1550’de Ferdinand ve İsabel’in torunu Kral V. Charles, ülkenin dış politikası hakkında geniş kapsamlı bir müzakere için Valladolid’da yer alan en büyük devlet üniversitesine iki önemli bilgini davet etti. Amerika’daki katliam kralı endişelendirmişti. İspanya imparatorluğunu insan hayatında böylesi bir bedelle genişletmeye devam etmesi doğru muydu?</p>
	<p class="normal">Vallaloid’daki müzakerenin bir tarafında, Bartolome de las Casas adında Dominik bir rahip vardı. Las Casas 1493 yılında henüz çocukken Christopher Colombus’un Amerika’yı keşfinden dönüşünü kutlayan Sevilla’daki zafer yürüyüşüne katılmıştı. 1502’de las Casas, İspanyolların Amerika’ya yerleşiminin ilk dalgası olarak çeşitli akrabalarıyla Amerika’ya taşındı. Yeni Dünya’da birinci elden tanıklık ettiği İspanyol fatihlerinin zulmünden dolayı las Casas’ın dili tutulmuştu. Kralın önünde las Casas Amerika’daki İspanyol politikalarının daha insancıl olması için yalvardı.</p>
	<p class="normal">Vallaloid’daki müzakerenin diğer bir tarafında, hangi yol gerekiyorsa gereksin İspanyolların Amerikalı yerlileri “Hıristiyanlaştırmak” görevi olduğuna inanan hümanist bir bilgin olan Juan Gines Sepulveda (1490-1573) vardı. Sepulveda’ya göre Aztekler gibi yerli kabileler, insan kurban etme ve insan yeme gibi adetleri olan barbarlardı. İspanyolların yerlileri boyun eğdirmeye haklarının olmasının yanı sıra Sepulveda, Batı medeniyetini yaymak üzere olumlu bir zorunlulukları da olduğunu söyledi. 1547’de “Mükemmel olan mükemmel olmayanı yönetmeli ve ona hükmetmelidir” diye Aristoteles’ten “adil savaş” kavramını yerlilere karşı savunmak üzere alıntılayarak yazdı.</p>
	<p class="normal">İki nesil içinde İspanyollar büyük Aztek ve İnka imparatorluklarını yok ettiler. Kral, las Casas’ın yakarışlarını anlayışla karşılasa da artık iş işten geçmişti. İyi veya kötü olsun, bir şekilde Avrupa’nın Amerika’yı sömürgeleştirmesi başlamıştı.</p>
	<p class="normal1">EK BİLGİLER:</p>
	<p class="normal"><span class="ideitalik">1. Güney Amerika’nın büyük bölümü İspanya’nın sömürge hâkimiyetini zayıflatan Avrupa’daki Napolyon savaşlarına dek sonraki üç yüz yıl boyunca İspanyol mülkiyetinde kaldı. Meksika bağımsızlığını 1822’de, Peru ise 1824’te kazandı. İspanya son sömürge topraklarını 1898’deki İspanya-Amerika Savaşı’nda kaybetti.</span></p>
	<p class="normal"><span class="ideitalik">2. Birçok yerli Amerikalı savaşta helak olmaktan çok Avrupalı kâşiflerin taşıdığı hastalıklardan dolayı ölmüştür. Çiçek hastalığı milyonlarca yerliyi öldüren, birçok “yeni keşfedilmiş ülke salgınından” biriydi.</span></p>
	<p class="normal"><span class="ideitalik">3. İspanyol kâşifler, 1565’te Amerika Birleşik Devletleri’nde Avrupalıların en eski sürekli yerleşim yeri olan, Florida’daki St. Augustine şehrini kurdu.</span></p>
	</body>
</html>