<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_158">Postkolonyalizm</h1>
	<p class="normal">“Postkolonyal edebiyat” ifadesi, dünyanın daha önce sömürgeleştirilmiş bölgelerinin yazarları tarafından yazılmış eserler bütünü için olduğu kadar, o bölgelerde yaşayan insanlar hakkında yazılmış eserler için de kullanılır. Bu edebiyatın önemli bir bölümü, Afrika, Asya, Latin Amerika ve Karayipler’deki son büyük Avrupa sömürgelerinin bağımsızlıklarına kavuştukları 1950’ler ve 1960’lardan bu yana oluştu.</p>
	<p class="normal">1800’lerin sonlarında Avrupa emperyalizmi doruklarındayken, Avrupalı yetkililer ülkelerinin dünya hâkimiyetini kutlamaya, medeni olmayanı medenileştirmeye yönelik sözde “beyaz adamın sorumluluğu” üzerine methiyeler düzmeye hevesliydiler. İngiliz yazar Rudyard Kipling bu görevi, açıkça ırkçı olan şiir ve romanlara kadar götürdü. Ancak Joseph Conrad’ın <span class="ideitalik">Karanlığın Yüreği</span> (1899) ve E.M. Forster’ın <span class="ideitalik">Hindistan’a Bir Geçit</span> (1924) eserleri, Avrupa’nın sömürgecilik müdahalesine daha eleştirel bir bakış getirmişlerdir.</p>
	<p class="normal">II. Dünya Savaşı’nı takiben sömürgelerin bağımsızlığına kavuşmaları Asya ve Afrika’yı kasıp kavurduktan sonra, yeni bağımsızlaşan bölgelerdeki yazarlar, kültürel, sosyal ve psikolojik dağılmanın tarihini yazmaya koyuldular. Birçoğu, ırk, etnik ve ulusal kimlik soruları üzerinde durdu. Avrupa’nın yerli halklar üzerinde yapay ulusal sınırlar oluşturduğunda yarattığı siyasi ve dini gerilimleri mercek altına aldılar. Eleştirmenler, sömürge sonrası eserlerin sıklıkla “ötekilik” kavramına –kuramcı Edward Said’in Doğu’yu egzotize etmek isteyen Batı eğilimi hakkında yazdığı mihenk taşı niteliğindeki bilimsel eseri <span class="ideitalik">Oryantalizm</span>’de (1978) dile getirdiği bir fikir– odaklandığına dikkat çektiler.</p>
	<p class="normal">Postkolonyalizm, pek çok bölgeyi ve yazarı kapsayan yaygın bir akımdır. Dikkat çeken eserler arasında Afrika’dan Alan Paton’un <span class="ideitalik">Ağla, Sevgili Ülkem</span> (1948) ve Chinua Achebe’nin <span class="ideitalik">Her Şey Paramparça</span> (1958); Asya’dan Graham Greene’nin <span class="ideitalik">Sessiz Amerikalı</span> (1955), Anita Desai’nin <span class="ideitalik">Alacakaranlıkta Oyunlar</span> (1978) ve Salman Rüşdi’nin <span class="ideitalik">Gece Yarısı Çocukları</span> (1981); ve Karayipler’den V.S. Naipul’un <span class="ideitalik">Bay Biswas İçin Bir Ev</span> (1961), Jean Rhys’in <span class="ideitalik">Geniş Geniş Bir Deniz</span>” (1966) ve Jamaica Kincaid’in <span class="ideitalik">Annie John</span> (1985) eserleri sayılabilir.</p>
	<p class="normal">1980’lerin sonlarından beri, sömürge sonrası yazarların yeni bir kuşağı, aynı temaların çoğuna yeni bir perspektifle bakarak dizginleri ele aldı. Hanif Kureishi’nin <span class="ideitalik">Varoşların Buda’sı</span> (1990) ve Zadie Smith’in <span class="ideitalik">İnci Gibi Dişler</span> (2000) kitapları, İngiltere veya Amerika Birleşik Devletleri’nde yaşayan, Batılı olmayan göçmenlere odaklanmaktadır. Genelde, kökleşmiş göçmen durumlarını modern dünyanın bir realitesi olarak kabul etmeleri ve olumlu, hatta komik açıları keşfetmeleriyle, kendilerinden önce gelen acılı nesilden daha iyimserdirler.</p>
	<p class="normal1">EK BİLGİLER:</p>
	<p class="normal"><span class="ideitalik">1. Postkolonyalizm, çoğu önceki sömürgeler bağlamında kadınların ilerlemelerini ve feminist temaları keşfe çıkan kadın yazarlar açısından verimli bir zemin oldu.</span></p>
	<p class="normal"><span class="ideitalik">2. Postkolonyal yazarların büyük kısmı azınlık geçmişinden gelmesine rağmen, Athol Fugard ve J.M. Coetzee gibi beyaz ırktan Güney Afrikalı yazarlar da bu alanda önemli rol oynadılar.</span></p>
	</body>
</html>