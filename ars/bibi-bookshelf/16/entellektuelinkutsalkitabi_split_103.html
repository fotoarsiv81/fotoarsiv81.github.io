<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_100">Hasidizm</h1>
	<p class="normal">Musevilikte Hasidik hareket, on sekizinci yüzyılın ortalarında Besht, veya Ba’al Shem Tov (İyi Adın Efendisi) olarak bilinen Haham Israel ben Eliezer (1700-1760) tarafından kuruldu.</p>
	<p class="normal">Hasidizmin ana inancı, vahdet-i vücut ve Tanrı’ya tutunmadır. Vahdet-i vücut, Tanrı’nın tüm doğal fiziki nesnelerde var olduğu inancıdır. Bu, geniş anlamda, Tanrı’nın herhangi bir şekilde fiziki varlığı olmadığı inancı ile çatıştığından Yahudiler arasında büyük rahatsızlığa neden oldu. Tanrı’ya tutunma, her Hasid’e açık olan Tanrı ile birliğin esrik bir halidir.</p>
	<p class="normal">Polonya ve Ukrayna’ya doğru yapılan seyahatte Besht, Tanrı ile duygusal birliğin ve Yahudi kardeşleri sevmenin teknik olarak Tevrat bilgeliğinden çok daha önemli olduğunu vurguladı. Kitaplardan öğrenmeye karşıt olarak, gönülden inanmaya büyük bir vurgu yaptı.</p>
	<p class="normal">On sekizinci yüzyılda Hasidizm, hızlı bir şekilde Doğu Avrupa’ya, gittiği yerlerde de inançlarına muhalefet ile karşılaşarak yayıldı. Belirli hahamların veya ruhani liderlerin özel öğretilerine bağlı olan çeşitli tarikatlar kuruldu. Bu hareket, II. Dünya Savaşı ve Yahudi Soykırımı’na kadar sürdü. Çoğunluğun öldürülmesi ve evleriyle kasabalarının yok edilmesiyle birlikte Hasidik Yahudilerin çoğu İsrail’e ya da Amerika Birleşik Devletleri’ne göç etti.</p>
	<p class="normal">Bugün Hasidler en çok giyinişleri ile tanınırlar. Özel kıyafetleri tarikattan tarikata değişirken, çoğu Hasidik erkek uzun siyah ceket, ibadet kemeri, siyah şapka ve <span class="ideitalik">tzitzit</span> denilen yeleklerinde giysilerinin dışında asılı duran bir beyaz ip takımı giyerler. Buna ek olarak, erkeklerin yüzlerinin yan taraflarını tıraş etmelerine izin verilmez, bu nedenle çoğu Hasidik Yahudi <span class="ideitalik">payot</span> denen bukle ve sakal uzatırlar. Hasidik kadınlar için gerekenler bu kadar tektip değildir, ama oldukça ciddidir. Kadınların muhafazakâr etekler ve uzun kollu bluzlar giymesi ve evli kadınların saçlarını örtmesi gerekir.</p>
	<p class="normal">Hasidik Yahudiler, bu giyinişi, on sekizinci yüzyıldan geleneklerini mümkün olduğu kadar korumak üzere seçtiler. Aynı zamanda, laik bir toplumda göze batmanın ve Yahudi görünmenin önemli olduğuna inanırlar. Bu nedenle, bir zamanların kökten değişimci grubu, bugün oldukça muhafazakâr görünür.</p>
	<p class="normal1">EK BİLGİLER:</p>
	<p class="normal"><span class="ideitalik">1. Hasidizm kelimesi, aynı zamanda MÖ III. yüzyıl boyunca bir grup Yahudiyi kastetmek üzere kullanılabilir. Bu Hasidik Yahudiler muhafazakardı ve asimilasyonu savunan Helenistik Yahudilere karşıydılar.</span></p>
	<p class="normal"><span class="ideitalik">2. Tüm Hasidik tarikatlar birbiriyle iyi geçinmez. Chabad tarikatı İsrail Devleti’ni desteklerken, Satmer tarikatı anti-Siyonisttir.</span></p>
	</body>
</html>