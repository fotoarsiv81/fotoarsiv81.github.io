<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_353">“Brown-Milli Eğitim Bakanlığı Davası”</h1>
	<p class="normal">1954’teki “Brown-Milli Eğitim Bakanlığı Davası”nın Amerika Birleşik Devletleri Yargıtay esas kararı, Amerikan devlet okullarında ırk ayrımcılığını sona erdirdi ve Afro-Amerikanlar için tam yasal hakları oluşturan medenî haklar hareketinin ateşlenmesine yardım etti. Tarihçiler Topeka, Kansas ve diğer çeşitli şehirlerdeki okul sisteminin karıştığı davayı, mahkeme tarafından ele alınan en önemli kararlar arasında olması itibarı ile dikkate alırlar.</p>
	<p class="normal">Brown kararından önce Amerika Birleşik Devletleri’nin güneyinde ve diğer parçalarında yaşayan siyahi Amerikalılar’ın beyazlarla tam eşitliği inkâr edilir durumdaydı. Sadece siyahi çocuklar ayrı okullara devam etmiyor, aynı zamanda otobüslerin arka sıralarına oturmaları, farklı lokantalarda yemeleri ve hatta ayrı lavaboları kullanmaları da bekleniyordu. Bu resmî ayrımcılık sistemi, “Jim Crow” olarak bilindi. Yargıtay, 1896’daki “Plessy, Ferguson’a karşı” davasında ayrımcılığı desteklemişti. O kararda mahkeme, siyahiler için tesisler olduğu sürece somut olarak aşağı olmadıklarına karar vermişti. Sonrasında ayrımcılık anayasa kapsamında meşrulaştırıldı.</p>
	<p class="normal">Ancak Brown davasındaki davacılar, ayrı yerlerin esastan eşitsiz olduğunu savundular. Mahkeme, Plessy davasındaki kendi 1896 kararını oybirliğiyle bozarak, siyahi ailelerin tarafında yer aldı. Dönüm noktası sayılabilecek görüşü kaleme alan Başhâkim Earl Warren, “Kamu eğitimi alanında ‘ayrı ama eşit’ doktrininin yeri yoktur.” diye noktayı koydu.</p>
	<p class="normal">Güneydeki devlet okullarını birleşmeye zorlayan karar, birçok beyazdan gelen sert bir direnişle karşılaştı. 1957’de Başkan Dwight D. Eisenhower, Little Rock’taki beyazların lisesine devam eden ilk dokuz siyahi öğrenciyi korumak için Arkansas’a ABD Ordusu’nu göndermek zorunda kaldı.</p>
	<p class="normal">Ancak karar aynı zamanda yeni oluşmaya başlayan medenî haklar hareketi için mevcut olan desteği de canlandırdı. Brown’dan sonra Rosa Parks ve Martin Luther King gibi Afro-Amerikalı medenî haklar liderleri, Güney’de geriye kalan Jim Crow yasalarını devirmek için başarılı şekilde kampanyalar düzenlediler. Medenî haklar hareketi, 1964’te Medenî Haklar Yasası ve Güney’deki siyahilere oy verme hakkını kuşaklar boyu engellemek için kullanılmış uygulamaları yasaya aykırı kılan ve siyahilere karşı iş ayrımcılığını yasaklayan, Başkan Lyndon Johnson tarafından imzalanan federal yasama, 1965’te Seçme ve Seçilme Hakları Yasası başlığı altında toparlandı.</p>
	<p class="normal1">EK BİLGİLER:</p>
	<p class="normal"><span class="ideitalik">1. Brown davasını savunan NAACP avukatı, 1967’de ilk Afro-Amerikan Yargıtay hâkimi olmak için yola devam eden Thurgood Marshall’dı.</span></p>
	<p class="normal"><span class="ideitalik">2. Dava, adını 1951’de Topeka okul sistemini, sekiz yaşındaki kızının onlar için ayrılmış bir ilkokula devam etmeye zorlanması yüzünden dava eden on üç siyahi aileden biri olan Oliver Brown’dan alır. O okul, Monroe Okulu, sonunda 1975’te kapandı ve Başkan George H. W. Bush tarafından 1992’de Ulusal Tarih Alanı olarak ilan edildi.</span></p>
	<p class="normal"><span class="ideitalik">3. Başkan Harry Truman, 1948’de ayrımcılığa karşı olan ilk federal girişimlerden birinde –Güneyli Demokrat arkadaşlarından birçoğunun yoğun muhalefetine rağmen– ABD ordusunu bütünleştirdi.</span></p>
	</body>
</html>