<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_286">Fotokimya</h1>
	<p class="normal">Tüm ışık, fotonlar adı verilen enerji paketleriyle yeryüzüne ulaşır. Görünen ışık, radyo dalgalarını, mikro dalgaları, kızılötesi ışığı, morötesi ışığı, x-ışınlarını ve gama ışınlarını kapsayan elektromanyetik spektrum denen, ışığın tam diziliminin sadece küçük bir dilimidir. Her bir ışık tipi, özgün bir dalgaboyuna, frekansa ve enerji düzeyine sahiptir. Örneğin radyo dalgaları, o kadar uzun ve düşük enerjilidir ki maddenin pek çok çeşidinden, onları etkilemeden doğrudan geçerler. Diğer yandan morötesi ışık, cildinizi yakan kimyasal tepkimeleri başlatmaya yetecek kadar çok enerjiye sahiptir. Işık, aynı zamanda film üzerinde görselleri yakalamamıza imkan veren kimyasal tepkimeleri de tetikler.</p>
	<p class="normal">Siyah ve beyaz film, ‘gümüş halidler’ olarak da bilinen gümüş tuz kristalleri taneciklerinden, jelatin emülsiyonundan ve kalın koruyucu plastik bir tabakadan yapılır. Gümüş halidler, görünen ışığın tam dalgaboyuna, frekansına ve enerji düzeyine hassastırlar. Maruz bırakılmaları durumunda ışığı emerler ve gümüşe çevirirler. Daha fazla ışık olursa, gümüş tuz kristalleri daha da koyu olur. Gerçek hayatta en aydınlık olan yerlerin negatiflerinin en karanlık olmasının nedeni budur. Işık, aynı zamanda gümüş halidlerin bir emülsiyonunda giydirilen fotoğraf kağıdı üzerinde negatif yoluyla parlatıldığı zaman, negatif üzerindeki karanlık yerler ışığın en az derecede geçmesine izin verir. Negatifin üzerindeki aydınlık yerler, en fazla ışığın geçmesine izin verir. Bu şekilde fotoğraf kağıdı üzerindeki görsel, negatifin zıddına dönüşür.</p>
	<p class="normal">Renkli filmde emülsiyon, kırmızının, yeşilin ve açık mavinin ayrı frekanslarına hassas katmanlardan yapılır. Film geliştirildiğinde, renklerin katmanları günlük yaşamda gördüğümüz rengin tüm yelpazesini yaratır.</p>
	<p class="normal1">EK BİLGİLER:</p>
	<p class="normal"><span class="ideitalik">1. Emülsiyonda kullanılan jelatin, Jell-O’da bulunan jelatinin saflaştırılmış bir şeklidir.</span></p>
	<p class="normal"><span class="ideitalik">2. İlk fotoğraf, 1827’de Joseph Niepce tarafından çekildi. Katran adı verilen bir fotokimyasalla giydirilen metal bir plakayı güneşe tuttu. Sekiz saat sonra, kalıcı bir görsel elde etti.</span></p>
	<p class="normal"><span class="ideitalik">3. Gümüşlü levha üzerine çekilmiş fotoğraflar, ticarî başarı sağlamış ilk fotoğraf tipiydi. Birçok dikkatsiz fotoğrafçı için zamansız bir ölüme yol açan zehirli cıva buharında geliştirildiler.</span></p>
	<p class="normal"><span class="ideitalik">4. Tarihte en pahalı fotoğraf, 400.000 dolara satıldı. Ressam Georgia O’Keeffe’nin ellerinin bir çekimiydi.</span></p>
	</body>
</html>