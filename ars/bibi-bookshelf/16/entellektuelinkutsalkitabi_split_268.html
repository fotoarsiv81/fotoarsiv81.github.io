<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_265">Elementler: Metaller, Ametaller ve Yarımetaller</h1>
	<p class="normal">Bir element, diğer bir maddeye kimyasal reaksiyonlar yoluyla dönüştürülemeyen bir maddedir. Tüm elementler, pozitif yüklü atomaltı tanecikleri olan belirgin sayıdaki protonlu atomlardan oluşur. Örneğin tüm karbon atomlarının altı protonu vardır ve tüm altın atomları yetmiş dokuz protona sahiptir. Doksan üç element, yeryüzünde doğal olarak bulunur ve buna ek olarak yirmi tanesi de yapay olarak oluşturulabilir. Elementlerin üç temel sınıflandırması vardır: Metaller, ametaller ve yarımetaller. Ametaller doğada daha yaygın bulunmasına rağmen elementlerin dörtte üçü, metaldir.</p>
	<p class="normal">Metaller, minik, negatif yüklü atomaltı tanecikleri olan elektronları bırakma ve paylaşabilme kolaylığı ile nitelendirilirler. Bir metal atomu bir elektron verdiği zaman, bir katyon denen pozitif yüklü bir iyon olur. Metaller, çoğunlukla elektronlardan oluşan bir denizde yüzen katyonlar olarak düşünülür. Serbest yüzen elektronlar, metal atomlarını, metallere kendi özelliklerini vererek, birbirine bağlı ama esnek tutar; eğilebilir (bir kabloya çekilebilir) ve biçimlendirilebilirler (bir levha yapmak için dövülebilir). Aynı nedenden dolayı, metaller aynı zamanda ısıyı ve elektriği iyi şekilde iletirler ve diğer elementlerle bileşimleri kolayca oluşturabilirler. Oda sıcaklığında parlak katılar olmaya meyillidirler.</p>
	<p class="normal">Ametaller, çoğunlukla elektron kazanırlar ve katı kimyasal bağlar oluştururlar. Kırılgandırlar ve kolaylıkla kırılırlar. Ametaller, genelde ışığı yansıtmazlar ve elektriği veya ısıyı çok iyi iletmezler. Ancak onlardan mükemmel yalıtkan yapılır. Sadece on üç bilinen ametal olmasına rağmen, yeryüzü üzerindeki neredeyse tüm yaşam, onlardan altısıyla oluşur: Hidrojen, oksijen, nitrojen, karbon, fosfor ve sülfür. Diğer ametaller, çoğunlukla diğer elementlerle çok ender tepkimeye giren tepkimesiz gazlardır.</p>
	<p class="normal">Yarımetaller, metallerin ve ametallerin bazı özelliklerine sahiptirler. Örneğin, silisyum ve germanyum, bir elektrik akımını belli koşullarda ileten yarı-iletkenlerdir. Bu nedenle bilgisayarlarda ve hesap makinelerinde çok kullanışlıdırlar.</p>
	<p class="normal1">EK BİLGİLER:</p>
	<p class="normal"><span class="ideitalik">1. Cıva, oda sıcaklığında sıvı halde olan tek metaldir.</span></p>
	<p class="normal"><span class="ideitalik">2. Metallerin oksitleri bazalken, ametallerin oksitleri asidiktir.</span></p>
	<p class="normal"><span class="ideitalik">3. Çoğu metal, örneğin demirin paslanmasına neden olduğu gibi, havadaki oksijenle çabucak tepkimeye girer. Saf sodyum, oksijene maruz bırakıldığında patlar. Paladyum, platin ve altının, oksijenle tepkimeye girmeyen ender metallerden oluşları, onları böylesi güzel ve pahalı mücevherler yapan özellikleridir.</span></p>
	</body>
</html>