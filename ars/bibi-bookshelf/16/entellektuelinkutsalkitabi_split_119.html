<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_116">Bir İngiliz Halk Destanı: Beowulf</h1>
	<p class="normal">Yazarı bilinmeyen, 8. yüzyıla ait bir şiir olan Beowulf, Eski İngilizcenin en büyük kahramanlık destanıdır. Bilginler ondan İngiliz dilinin gelişimine dair ciltler dolusu şey öğrendiler. Şiir aynı zamanda erken dönem Ortaçağ boyunca Kuzey Avrupa’yı karakterize eden Hıristiyanlığın ve pagan geleneklerin karışımını yansıtır.</p>
	<p class="normal">Beowulf, 6. yüzyılda Danimarka Kralı Hrothgar’ın konuk salonunda başlar. Grendel adlı bir canavar, Hrothgar’ın sarayında geceleri topraklarına girip savaşçılarını yutarak dehşet saçıyordu. İsveç’in güneyinde bir bölge olan Geatland’dan gelen Beowulf adındaki bir genç prens, bir grup adamla çıkagelir ve canavarı çabucak yok eder. Ancak Grendel’in annesi oğlunun intikamını almak üzere geri döner. Beowulf onu inine kadar kovalar ve onu da öldürür. Krallığına kahraman olarak dönen Beowulf elli yıl boyunca kral olarak ülkeyi yönetir ve sonunda halkını bir ejderhadan korumaya çalışırken ölür.</p>
	<p class="normal">Konu olarak şiir, o zamanlar Kuzey Avrupa’ya görece olarak yeni yayılan Hıristiyanlık unsurları ile eski Germen savaş kurallarının inançlarını birbiri ile harmanlar. Nesiller boyunca sözlü olarak tekrar tekrar anlatılan orijinal Beowulf efsanesi, gücü, mertliği, sadakati ve intikamı göklere çıkarmıştır. Beowulf şiiri, bazen alçakgönüllülük ve bağışlayıcılık gibi Hıristiyan temalarını orijinal Germen hikâyesine eklemlemeye çalışır ve ikisi arasındaki gerilim ara sıra kulak tırmalar.</p>
	<p class="normal">Beowulf, orta dönem ve modern İngilizcenin Germen atası olan eski İngilizce ile yazılmıştır. Şiirin açılış mısrasında belirtildiği gibi, eski İngilizce bugün çevirisi olmaksızın okunamaz haldedir:</p>
	<p class="normal"><span class="ideitalik">Hwoet we Gar-Dena in geardagum, (Ey insan kralların yiğidine şükret)</span></p>
	<p class="normal"><span class="ideitalik">peod-cyninga prym gefrunon, (Mızrak silahlı Danların uzun günlerde)</span></p>
	<p class="normal"><span class="ideitalik">hu ga oepelingas ellen fremedon (Duyduk, asil kimselerin onur kazandığını)</span></p>
	<p class="normal">Çoğu eski İngiliz şiiri gibi Beowulf, ozanların ezberden binlerce satır mısra nakletmelerine yardım eden karmaşık ses yineleme kuralları kullanır. Aynı zamanda benzetmeleri ve şairin betimlemelerine renk katan kısa mecazları da yoğun olarak kullanır. Örneğin Bewoulf şiiri deniz yerine “balina yolu” ve kral yerine “yüzük veren” ifadelerini kullanır.</p>
	<p class="normal">Beowulf’un İngiliz edebiyatının gelişimi üzerinde etkisinin çoğunlukla abartılmasına rağmen – çünkü şiir büyük çapta 1800’lere kadar unutulmuştu – yine de paha biçilemez edebi ve tarihi bir belgedir. 20. yüzyılda yeniden şöhret olmasından beri W.H. Auden’den J.R.R. Tolkien’e kadar birçok şair ve yazarın eserine esin vermiştir.</p>
	</body>
</html>