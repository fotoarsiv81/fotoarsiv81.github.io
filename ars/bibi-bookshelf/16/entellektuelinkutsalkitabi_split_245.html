<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_242">“Uluma”</h1>
	<p class="normal">Amerikalılar, 1950’lere nostaljik bir şekilde sık sık geri dönüp bakmaya, tüm o dönemi savaş sonrası zenginliğin ve Bırak Beaver Yapsın<sup class="calibre6"><a href="entellektuelinkutsalkitabi_split_377.html#footnote-100-7" id="footnote-100-7-backlink" name="footnote-100-7-backlink">[7]</a></sup> tarzı yaşama şeklinin ütopyası olarak temize çıkarmaya eğilimlilerdir. Fakat görünürde sessiz olan bu zaman boyunca bile, isyanın ve memnuniyetsizliğin gizli bir akıntısı Amerika Birleşik Devletleri’nde alttan alta var oldu. Edebiyatta bu isyankârlık, Allen Ginsberg’in (1926-1997) başını çektiği “Beat kuşağı” ile bütünleşti. Amerikan statükosuna verip veriştiren ve dokunaklı bir saldırıda bulunan Ginsberg’in şiiri “Uluma”, Beat hassasiyetinin en yoğunlaşmış ifadelerinden biridir.</p>
	<p class="normal">Ginsberg, köküne kadar gerçek bir New Yorklu’ydu: Kuzey New Jersey’de doğmuş ve büyümüş, Columbia Üniversitesi’ne devam etmiş ve hayatının çoğunda Manhattan’da yaşamıştı. Columbia’da kendileri de Beat akımının büyük yazarları olan Jack Kerouac ve William S. Burroughs ile kısa sürede arkadaş olmuşlardı. Kolejden sonra Ginsberg, Yahudi kökenlerini Zen Budizmi, solcu politikalar, caz müziği ve endişe verici uyuşturucu alışkanlıkları ile harmanlayarak durmaksızın seyahat etti.</p>
	<p class="normal">Ginsberg’in ilk önemli yayınlanmış eseri “Uluma” (1956), 1950’lerin kâğıt üstünde mükemmel olan Amerikan sosyal manzarasını tersine çeviren, aşırı uzun, saçma, açıkça duygusal bir hicivdir:</p>
	<p class="normal"><span class="ideitalik">“Delilikle yıkılan neslimin en iyi akılları, histerik çıplaklığa açlık çeken,</span></p>
	<p class="normal"><span class="ideitalik">şafakta aşırı doz için kendilerini zenci mahallerine sürükleyen,</span></p>
	<p class="normal"><span class="ideitalik">melek kafalı hippiler, yıldızlı enerjik kimselere antik cennetvari bir bağlılık için yanarak</span></p>
	<p class="normal"><span class="ideitalik">gecenin makinasında</span></p>
	<p class="normal"><span class="ideitalik">fakirlik ve lime limelik ve boş gözlü ve kafalar iyi, duman çekerek otururlar</span></p>
	<p class="normal"><span class="ideitalik">caza kafa patlatan şehirlerin tepeleri boyunca akan soğuk su evlerinin doğaüstü karanlığında</span></p>
	<p class="normal"><span class="ideitalik">El altındaki Cennete beyinlerini gösteren ve aydınlanmış mesken çatılarında</span></p>
	<p class="normal"><span class="ideitalik">Sarsılan Muhammed’in meleklerini gördüm...”</span></p>
	<p class="normal">Şiir, birincil olarak Amerikan hayatının maddiyatçılığını, aynı zamanda uyuşturucu bağımlılığını, sansürü, homoseksüelliği ve ruhanîliği hedef alır. Eser, neredeyse hemen, müstehcenlikten yasaklandı. Ama Amerikan Medenî Özgürlükler Birliği’nin Ginsberg’in yardımına koştuğu herkesçe bilinen yasal bir mücadeleden sonra, bir California hâkimi, “Uluma”nın “toplumsal önem vaadini yerine getirdiğine” ve basılı hâlde kalması gerektiğine karar verdi.</p>
	<p class="normal">Biçimsel açıdan “Uluma”da, daha önceki iki Amerikan şairinin, Walt Whitman (1819-1892) ve William Carlos Williams’ın (1883-1963) etkisi görülür. Serbest nazım ve gerçekçi, güçlü dilin uzun mısralarıyla şiir, duygunun doğaçlama, kontrol edilemez boşalması ile karşı karşıya gelir. Gerçekten de öfke ve ümitsizliğin tonu, Vietnam çağı boyunca Amerika Birleşik Devletleri’ni sallayan sosyal çalkantının tam bir habercisiydi.</p>
	</body>
</html>