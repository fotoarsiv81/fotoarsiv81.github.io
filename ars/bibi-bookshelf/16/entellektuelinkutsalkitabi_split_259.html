<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_256">William Shakespeare</h1>
	<p class="normal">William Shakespeare’in (1564-1616) tüm diller dahil dünyanın en büyük oyun yazarı olduğuna çok az kişi karşı çıkabilir. Batı kültürü üzerinde son dört yüzyılı geçkin bir zamandır yaptığı etki yadsınamaz.</p>
	<p class="resim"><img alt="" class="calibre109" src="104.jpg"/></p>
	<p class="normal">Yoğun araştırmalara rağmen, Shakespeare’in kişisel hayatı hakkında çok az şey bilinmektedir. Muhtemelen kısa bir resmî eğitim aldığı İngiltere’nin Stratford-upon-Avon kentinde doğdu. Anne Hathaway adında bir kadınla evlendikten sonra, Londra’ya taşınıp diğer ortaklarıyla beraber ortaklarıyla beraber Globe Theatre’da aktör ve yönetmen olarak çalıştığı kariyerine oyun yazarı olarak devam etti. Shakespeare’in göz alıcı parlaklığı, ömrü boyunca geniş çapta kabul edildi ve eserleri, hem aristokratlardan hem de halktan izleyenleri ile oldukça popülerdi.</p>
	<p class="normal">Shakespeare, uzmanların genel olarak yedi kategoride gruplandırdığı otuz sekiz oyunuyla şöhreti yakalamıştır. <span class="ideitalik">II. Richard </span>ve<span class="ideitalik"> V. Henry</span> gibi tarihçeler, gerçek tarihî şahsiyetleri – tipik olarak İngiltere’nin krallarını – tasvir eder ve liderlik, kişisel bütünlük veya rezillik gibi fikirleri keşfeder. <span class="ideitalik">Hamlet, Macbeth </span>ve <span class="ideitalik">Kral Lear</span> gibi trajedileri, kişilerin kusurlu eylemlerinin ve kararlarının muazzam biçimde dallanıp budaklanışını keşfeder. <span class="ideitalik">Bir Yaz Gecesi Rüyası</span> ve <span class="ideitalik">Kuru Gürültü</span> gibi komedileri, dönüşümlü olarak kaygısızlığı sunar ve hatalı kimlik vakaları ile ateşlenen, tipik olarak evlilikte biriken romans ile kapışır. <span class="ideitalik">Kısasa Kısas </span>ve<span class="ideitalik"> Fırtına</span>, farklı türlerden unsurların birleşmesinden dolayı sınıflandırması daha zor eserlerdir. Yüzyıllar boyunca bu otuz sekiz farklı senaryo, zamansız olduğunu, çağdaş kaygıları keşfetmek yoluyla onları mercek altına alan yönetmenler ve aktörler tarafından yeniden yorumlanması için verimli bir zemin olduğunu kanıtlamıştır.</p>
	<p class="normal">Shakespeare, aynı zamanda aşk, sanat, güzellik ve diğer başlıklar hakkında 154 soneyi içine alan önemli sayıda şiir de yazdı. Bu şiirlerde stilistik ve biçimsel etkisinin ötesinde, Shakespeare’in bulduğu İngilizce kelimeler ve ifadeler, gerçekten sayısızdır. Bunlar, “fersiz” (<span class="ideitalik">lackluster</span>) ve “sahte sofu” (<span class="ideitalik">sanctimonious</span>) gibi günümüzde olağan olan sözcüklerden tutun da, “bir çırpıda” (<span class="ideitalik">one fell swoop</span>) ve resmî seremoni anlamında “ihtişam ve durum” (<span class="ideitalik">pomp and circumstance</span>) gibi şiirsel deyimlere kadar uzanan bir çeşitliliktedir. İngiltere, Shakespeare’in bu edebî ve dilbilimsel etkisini derhal kabullendi ve ölümü üzerine en büyük dahîlerinden birini kaybettiğini de ilan etti. Gerçekten de <span class="ideitalik">Hamlet</span>’ten bir deyimle ifade edersek, “dünyaya onun gözüyle tekrar bakılamayacağı” muhtemeldir.</p>
	<p class="normal1">EK BİLGİLER:</p>
	<p class="normal"><span class="ideitalik">1. Shakespeare’in oyunlarının ve şiirlerinin bazılarının ona ait oluşu tartışmaya açık olmasına rağmen, bilginler bu iddiayı destekleyecek yeterli kanıt bulamadılar.</span></p>
	<p class="normal"><span class="ideitalik">2. Shakespeare’in zamanında kadın karakterlerinkiler de dahil tüm roller, erkek oyuncular tarafından oynanırdı. Bu gelenek, komedilerinin bazılarına (“Nasıl İsterseniz” gibi), kadın oyuncuların kimliklerini saklamak için erkek gibi giyinmesiyle, bir karmaşa katmanı daha ekledi.</span></p>
	</body>
</html>