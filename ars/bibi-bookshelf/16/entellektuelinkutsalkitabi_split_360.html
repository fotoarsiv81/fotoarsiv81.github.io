<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_357">Klasik ve Pop Arasındaki Köprü: George Gershwin ve Leonard Bernstein</h1>
<p class="normal">Klasik müzik dünyasının caz ve pop tarzlarını kucaklamasından sorumlu olan iki bestecinin her ikisi de New Yorklu’ydu ve Broadway sahnesinin kahramanıydılar.</p>
	<p class="normal">Brooklyn’li George Gershwin (1898-1937), komedi, caz, pop şarkıları besteleyerek ve satarak, Irving Berlin tarzında bir Tin Pan Alley şarkı yazarı olarak işe başladı. 1924’te erkek kardeşi Ira ile <span class="ideitalik">Lady Be Good!</span> parçasını bestelemek için bir ekip kurdular ve devamında birçok eseri arasında <span class="ideitalik">Strike Up the Band</span> (1927) ve <span class="ideitalik">Porgy and Bess</span> (1935) operasını üreterek en üretken beste ekiplerinden biri oldular. Gershwin, aynı zamanda <span class="ideitalik">Rhapsody in Blue</span> (1924) ve F Piyano Konçertosu (1925) gibi caz ağırlıklı ve renkli piyano turları da dâhil birçok şöhret kazanmış orkestra parçası da yazdı. 1937’de genç yaşta beyin kanserinden öldü.</p>
	<p class="normal">Massachusetts, Lawrence’ta geçen çocukluğu sırasında aldığı düzenli bir müzik eğitimiyle büyüyen Leonard Bernstein (1918-1990), Philadelphia’daki saygın Curtis Müzik Enstitüsü’nde ünlü şef Fritz Reiner’ın bir öğrencisiydi. Çeşitli orkestralar için çalıştıktan sonra Bernstein, 1958 yılında on bir yıl boyunca üstleneceği bir görev olan New York Filarmoni Orkestrası direktörlüğüne başladı.</p>
	<p class="normal">Bernstein, inkâr edilemez şekilde çok yönlüydü. Eserlerinin çoğu, kendi Yahudi kökenlerinden esinlendiği <span class="ideitalik">Jeremiah 1. Senfoni</span> (1941) ve İngiltere’de savaşın yıktığı Chichester Katedrali’nin yeniden tahsis edilmesi için İbranice yazdığı, mezmur ayetlerin bir kurgusu olan dinî <span class="ideitalik">Chichester Mezmurları</span> (1965) gibi yoğun biçimde tutkuludur. Bernstein, aynı zamanda film müziği <span class="ideitalik">Rıhtımda</span> (1954), Broadway müzikali <span class="ideitalik">Kasabada</span> (1944) ve Voltaire’in aynı adlı eserinin parlak bir uyarlaması olan <span class="ideitalik">Candide</span> (1956) gibi pop esinli eserlerde de başarılı oldu.</p>
	<p class="normal">Bernstein’in en ünlü parçası, 1950’lerde New York’ta kurgulanan, Shakespeare’in <span class="ideitalik">Romeo ve Juliet</span> eserinin bir uyarlaması olan <span class="ideitalik">Batı Yakası Hikâyesi</span> (1957) adlı Broadway müzikalidir. Eser, New York’un Latin barlarında duyduğu mambo, rumba ve diğer Latin Amerika danslarının caz ritimlerinden büyük ölçüde etkilendi.</p>
	<p class="normal1">EK BİLGİLER:</p>
	<p class="normal"><span class="ideitalik">1. Bernstein, 14 Kasım 1943’te Bruno Walter yerine yedek şeflik yaptıktan sonra New York Filarmoni’nin direktör yardımcısı olarak işe girdi. Performans, ulusal çapta canlı yayınlandı ve böylelikle kalıcı bir etki bıraktı.</span></p>
	<p class="normal"><span class="ideitalik">2. Gershwin, en ünlü eseri “Rhapsody Blue”ya piyano ve orkestra için parçalar yazacak zamana asla sahip olmadı. Eser, besteci Ferde Grofe tarafından orkestraya uyarlandı.</span></p>
	<p class="normal"><span class="ideitalik">3. New York ve ulusal müzik sahnelerinin demirbaşlarından olan Bernstein, genç Aaron Copland ve önemsenmeyen Gustav Mahler’in enerjik bir destekçisiydi.</span></p>
	</body>
</html>