<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_237">Gökkuşakları</h1>
	<p class="normal">Gökkuşakları, güneş ışınlarının yağmur damlalarıyla eğilmesinin sonucudur. Işığın kırılması denen bu eğilme, ışığın havadaki sudan geçmesiyle oluşur.</p>
	<p class="normal">Su damlacıkları, farklı frekanslarda yol alan kendi bileşen renklerine ayırarak ışığı kırar. Size gökkuşağının yedi rengi (kırmızı, turuncu, sarı, yeşil, mavi, çivit mavisi ve mor) olduğu öğretilmiş olmasına rağmen, gökyüzünde ışığı yansıtan yağmur damlalarında olabildiği kadar çok renk vardır. Gökkuşağı, her biri farklı bir açıdan gözlemlenen tam bir renk yelpazesine sahiptir.</p>
	<p class="normal">Birincil gökkuşakları, güneşin doğrudan karşısında, kemerin merkeziyle ufuk çizgisinin 40 ile 42 derece arasında oluşur. Günbatımında güneş ışınlarının açısı, zemindeki bir gözlemcinin tam bir yarım daire görmesine izin verirken, öğlenleri bir gökkuşağını görmek imkansızdır çünkü güneş doğrudan tepededir. Bir uçaktan bir gökkuşağının tam bir dairesini görmek mümkündür çünkü gözlemcinin altında ve üstünde yağmur damlaları vardır.</p>
	<p class="normal">İkincil gökkuşakları veya duble gökkuşakları, ışık bir gökkuşağı içinde iki kez yansıtıldığında oluşur. İkincil gökkuşağı, daha donuktur ve iki kat yansımadan dolayı renkler ters bir sırada görünür. İkincil gökkuşakları, gökyüzünde birincil gökkuşaklarının yaklaşık 10 derece daha yukarısında görünür.</p>
	<p class="normal1">EK BİLGİLER:</p>
	<p class="normal"><span class="ideitalik">1. Üç ve dört sıralı gökkuşakları gözlenebilmektedir ve teoride on üç sıralı gökkuşağı vardır.</span></p>
	<p class="normal"><span class="ideitalik">2. Ay ışığı, bazen bir gökkuşağı yaratmak için yeteri kadar parlaktır. Bir ay gökkuşağı, genelde donuk beyaz bir yay olarak görünür.</span></p>
	<p class="normal"><span class="ideitalik">3. Bir gökkuşağı altında yürüyüş yapmak fizikî açıdan imkansızdır. Gerçekte sadece gözlemcinin gözlerinde var olabilirler.</span></p>
	<p class="normal"><span class="ideitalik">4. Yunan mitolojisinde, gökkuşağı tanrıçası İris, cennetten yeryüzüne mesajlar göndermiştir.</span></p>
	</body>
</html>