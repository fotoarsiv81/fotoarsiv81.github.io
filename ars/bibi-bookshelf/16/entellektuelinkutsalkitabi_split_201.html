<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_198">Joseph Smith ve Mormonizm</h1>
	<p class="normal">Joseph Smith (1805-1844) Vermontlu çiftçi bir ailede dünyaya geldi. Ergenliğinde, İsa Mesih ve Tanrı’nın kendisine göründüklerini iddia etti. Üç yıl sonra Smith, altın levhaların çiftliğinde saklı olduğunu ona söyleyen melek Moroni tarafından ziyaret edildiğini söyledi.</p>
	<p class="normal">Levhalara yaklaşmanın yasaklanmasından yıllar sonra, 1827’den itibaren Moroni Smith’in onları görmesine ve tercüme etmesine izin verdi. Smith’in ilâhi müdahale yoluyla antik Mısır dilinde yazılı olan levhaları tercüme ettiğine inanılır. Tercümeyi akrabalarına yazdırırken Smith ender olarak durakladı veya kendini düzeltti.</p>
	<p class="normal">Tercümenin sonucu, İncil’in yanında Tanrı’nın kelâmı olarak Mormonlar tarafından benimsenen Mormon Kitabı’ydı. Mormon Kitabı, Tanrı tarafından MÖ 600 yılında Kuzey Amerika’ya gitmesi için görevlendirilen bir antik dönem peygamberi olan Lehi’yi anlatır. Kitap, Amerika kıtasında Tanrı’nın peygamber seçmeye devam ettiğini nakleder.</p>
	<p class="normal">1830’da kitabı tercüme ettikten ve yeni dinini kurduktan sonra Smith, gittiği her yerde büyük huzursuzluğa neden olarak, hemen dinini yaymaya başladı. Yavaş yavaş ama sürekli batıya doğru, Vermont’tan New York’a ve Pennsylvania’ya, Missouri’ye ve nihayet İllinois’e taşındı. 1844’de Smith rakip bir gazeteyi baskı altına almak suçundan hapse atıldı. Sonunda kızgın bir çete tarafından öldürüldü. Smith’in ölümünden sonra, Brigham Young idareyi ele aldı ve Kilise’yi çok daha batıya, Utah, Salt Lake şehrine taşıdı.</p>
	<p class="normal">Modern azizlerin İsa Mesih Kilisesi, ne Ortodoks, ne Katolik ne de Protestan’dı; daha ziyade İsa Mesih’in yeryüzünde kurduğu ilk kilisenin yeniden inşasıydı. Kilise Smith’in, Young tarafından takip edilen ve bugün de kilisenin mevcut başkanı, peygamberi ve kâhini ile devam eden bir dizi son peygamberin ilki olduğuna inanır. Bu modern peygamberin, Tanrı’dan doğrudan mesajlar alma gücüne sahip olduğuna inanılır.</p>
	<p class="normal">Kilisenin pek çok doktrini arasında, iffet, mütevazı giyim ve ailevî ibadet derslerinin önemine dair inançlar yer alır. “Bilgelik Sözü” olarak bilinen bir beslenme kuralına göre, Mormonlar alkol, tütün, kahve veya çay tüketemezler. Adları belki de en fazla, çoklu evlilik olarak bilinen çokeşliliğin bir şekli dolayısıyla kötüye çıkmıştır denilebilir. İronik olarak, çokeşlilik kilise tarafından 1890 yılında yasaklandı.</p>
	<p class="normal1">EK BİLGİLER:</p>
	<p class="normal"><span class="ideitalik">1. Illinois’de Smith, 1845’te Chicago nüfusu ile aşık atan Nauvoo şehrini kurdu.</span></p>
	<p class="normal"><span class="ideitalik">2. Mormonlar, dünya genelinde 51.000 tam zamanlı misyoneriyle dünyanın en büyük misyoner kadrosuna sahiptir.</span></p>
	</body>
</html>