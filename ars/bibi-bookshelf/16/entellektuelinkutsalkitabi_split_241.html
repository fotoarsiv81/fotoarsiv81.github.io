<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_238">Johannes Brahms</h1>
	<p class="normal">Geleneksel formun bilinen sınırları içinde çalışan son büyük senfoni ustalarından biri olan Johannes Brahms (1833-1897), kısmen klasikçi kısmen de romantikti. On dokuzuncu yüzyılın senfonik dilinin bir ustasıydı, ama eski zamanların ustalarına da şapkasını çıkarmıştı. Brahms’ın müziği, hassas, muhafazakâr, ama katiyen kuru denemeyecek kişiliğine uygundu ve ölümü, romantik çağın ölümünü simgeledi.</p>
	<p class="resim"><img alt="" class="calibre104" src="99.jpg"/></p>
	<p class="normal">Almanya, Hamburg’ta fakir bir ailede doğan Brahms, erken yaşlarında piyano eğitimi almıştı ve yirmi yaşına geldiğinde hoş, genç bir Macar kemancı olan Eduard Remeny ile bir Avrupa turuna çıktı. Brahms, seyahat ederken Franz Liszt ve Richard Wagner ile tanıştı, ama en iyi arkadaşı ve müziğinin uzun soluklu destekçisi Robert Schumann’dı. Daha yaşlı olan besteci, <span class="ideitalik">Müziğin Yeni Dergisi</span>’nin sayfalarında Brahms’ı bir deha olarak övdüğü makaleler yazdı ve Brahms, kafası bozuk Schumann ailesinin neredeyse bir parçası oldu. Schumann’ın hayatının son iki yılı boyunca deliliği karısı Clara’yı çileden çıkardığında, Brahms ona önceleri destek, sonrasında da delicesine âşık oldu. Ancak söylendiğine aşkı göre hiçbir zaman tamamına ermedi.</p>
	<p class="normal">Brahms, Avrupa başkentleri arasında dolaşan gezgin bir şef ve solocuydu. Schumannlar için, Clara’ya ikinci bölümünü adadığı ve Robert’in Ren Nehri’ne atladığı ilk başarısız intihar girişimini tetikleyen, D Minör 1. Konçertosu’nu (1859) yazdı. 1876’da, muazzam başarı kazanan ilk senfonisini yazdı. 1888’e gelindiğinde, buna üç tanesi daha eklenmişti.</p>
	<p class="normal">Brahms’ın Macar dansları ve müzikal anlamda programlanamaz ve cezbedici nitelikteki katışıksız orkestra müziğinin diğer ürünleriyle birlikte senfonileri, onu şöhrete taşıdı. Brahms, Bach’ın ve Palestrina’nın kontrpuan ve klasik senfonik formunun kendini adamış bir öğrencisiydi; ama gösterişli, romantik tarzda melodileri yazmak için hissedişini de asla kaybetmedi.</p>
	<p class="normal1">EK BİLGİLER:</p>
	<p class="normal"><span class="ideitalik">1. Genç bir adam olarak Brahms, fahişelere ömür boyu destek veren, Hamburg’un deniz kenarı genelevlerinde piyano çaldı.</span></p>
	<p class="normal"><span class="ideitalik">2. Brahms’ın bir zamanlar “Seni yeryüzündeki her şeyden daha fazla seviyorum.” diye yazdığı Clara Schumann, Brahms’ın en güvendiği eleştirmeniydi. Do diyez Minör Piyano Kuarteti’nin tonunu, onun önerisiyle Do minör olarak değiştirdi.</span></p>
	<p class="normal"><span class="ideitalik">3. Brahms, Lizst’e duyduğu beğenisini, konserlerinin birinde uyuyakalmasıyla kaybetti.</span></p>
	</body>
</html>