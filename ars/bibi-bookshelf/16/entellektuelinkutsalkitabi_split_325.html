<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_322">Schoenberg’in Pierrot Lunaire’i</h1>
	<p class="normal">Yenilikçi besteci Arnold Schoenberg’in, “Ay Vurgunu Pierrot” anlamına gelen Pierrot Lunaire adlı parçası, yirminci yüzyılda atonal ve avangart besteler için adeta baraj kapağını açtı. Soprano ve küçük bir oda grubu için yirmi bir minyatür parçadan oluşan bir dizidir. Belçikalı sembolist Albert Giraud’un şiirinden alınan metin, çoklukla korkutucu bölümlerde hasta kahramanın gecenin siyah gökyüzünde “hararetle şişmiş” aya karşı aşkını olduğu kadar, delilik ve boyun vurmayı da içeren diğer rahatsız edici görüntüleri de tarif eder.</p>
	<p class="normal"><span class="ideitalik">Pierrot Lunaire</span> 1912’de Berlin’de muazzam bir halk şamatasıyla ama müthiş olumlu eleştirel bir tepkiyle açılışını yaptı. Birçok eleştirmen, onu dışavurumcu akımın en önemli parçası olarak görür. Hem görsel sanatlarda hem de müzikte dışavurumculuk, Freud yanlısı psikolojinin dünyayı kucaklamasıyla çakışan iç gözlemsel bir hassasiyetti. Oskar Kokoschka gibi dışavurumcu ressamlar, Freudyen rüya hâllerini ve bilinçsiz arzularını aydınlatmaya çalışarak zihinlerinin en dipteki bölgelerini keşfetmek için uğraştılar.</p>
	<p class="normal">Schoenberg’in eseri de aynısını yapmaya çalıştı. Konuşma ile şarkı söylemek arasında melez bir seslendirme yöntemi olan <span class="ideitalik">sprechstimme</span> tekniğini kullanan müzikteki ilk parçalardan biriydi. Besteci, çalışma kağıdına bir X ile yaklaşık tonları notaladı. <span class="ideitalik">Pierrot</span>’ya eşlik eden bir elyazması, müzisyenin notaya sadece bir an için vurmasını, herhangi bir şekilde uzatmalı tonlardan kaçınıp sonra bırakmasını işaret eder. Yazılmış olan en zorlayıcı vokal parçalardan biridir, ama kuramsal yenilikleriyle daha çok önemlidir.</p>
	<p class="normal"><span class="ideitalik">Pierrot</span>’dan sonra müzik dünyası, melodi ve tonlamanın bestecilerin istekleri üzerinde artık bir kontrolü olmadığına ikna oldu. Schoenberg’in öğrencisi John Cage’in de içinde olduğu sonraki besteciler, giderek tonlu müziğin geride kalan artıklarını temizlediler, ama 1912’de <span class="ideitalik">Pierrot Lunaire</span> açık bir mesaj yolladı. Bu, Batı müziğinde kesin bir kırılma noktası olarak görülebilir.</p>
	<p class="normal1">EK BİLGİLER:</p>
	<p class="normal"><span class="ideitalik">1. Genç bir adam olarak açılışta bulunan Igor Stravinsky, sonraları “Pierrot”yu yaşam değiştiren bir tecrübe olarak tarif etti.</span></p>
	<p class="normal"><span class="ideitalik">2. Pierrot karakteri, “commedia dell’arte” adlı İtalyan tiyatro türünden gelir ve sakar, komik bir palyaço geleneğindendir. “Pierrot Lunaire”in bazı sahneleri için solocu, palyaço kılığında giyinir.</span></p>
	<p class="normal"><span class="ideitalik">3. Schoenberg, aynı zamanda dışa vurumcu bir ressamdı ve görsel sanatların çağdaş müzikal bestelerle ortak noktaları olan bağlantıları anlamaya çalıştı.</span></p>
	</body>
</html>