<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_289">Cebrail</h1>
	<p class="normal">Çoğunlukla Tanrı’dan önemli mesajları nakletmek için yeryüzünü ziyaret eden Cebrail melek, İslam’da, Hıristiyanlık’ta ve Yahudilik’te önemli roller oynar.</p>
	<p class="normal">Cebrail, İslam geleneğinde en önemli melektir. İslam’a göre Cebrail, Hz. Muhammed’e bir mağarada tefekkür ettiği esnada göründü. Sonra Cebrail, Hz. Muhammed’e her bir satırını ezberlemesini ve diğerlerine yaymasını emrederek Kur’an’ı ayet ayet nakletti. Kur’an’ın, doğrudan doğruya Tanrı’dan, Cebrail aracılığıyla Hz. Muhammed’e verilen bir dizi alıntı olduğuna inanılır. Kelimelerin, nakledildiği gibi asıl sesleriyle okunmasına büyük önem verilir. Bu, Müslümanlar’ın Kur’an’ın orijinal diline verdiği önemi ve neden tüm duaların Arapça okunması gerektiğini açıklar.</p>
	<p class="normal">Hıristiyanlık’ta Cebrail’in Tanrı’nın baş meleklerinden biri olduğuna inanılır. Bazı yazılar, Mikail ve İsrafil’in de içinde olduğu üç yüksek mertebeli meleğin olduğunu söylerler. Diğerleri, yedi melek olduğunu söyler. Cebrail, Hıristiyan geleneğinde Tanrı’nın mesajlarını nakletmek için birçok farklı görünüşle gelir. Cebrail, Zekeriya peygamberin karşısına çıkar ve bir Hıristiyan selefi olan Aziz Yahya’nın Elizabeth tarafından doğrulacağını söyler. Cebrail, aynı zamanda Azize Meryem’in karşısına çıkar ve ona İsa’yı doğuracağını söyler. Azize Meryem ile olan bu etkileşim, ‘Duyuru’ olarak bilinir.</p>
	<p class="normal">Yahudilik’te Cebrail, Danyal peygamberle iki kez iletişim kurar. İlkinde Danyal, Tanrı’dan gelen, anlayamadığı bir görü görür, Tanrı Cebrail’i onun yorumlamasına yardım etmesi için gönderir. İkinci seferde ise Cebrail, Danyal’ın karşısına çıkar ve Babil’deki Yahudi sürgününün bitişini haber verir.</p>
	<p class="normal1">EK BİLGİLER:</p>
	<p class="normal"><span class="ideitalik">1. Cebrail kelimesinin anlamı, “Tanrı’nın adamı”dır.</span></p>
	<p class="normal"><span class="ideitalik">2. Mormonlar, Cebrail ve Nuh peygamberin gerçekte aynı kişiler olduklarına inanırlar.</span></p>
	<p class="normal"><span class="ideitalik">3. Çeşitli dinî gelenekler, Cebrail’e çeşitli adlar ve özellikler atfetmişlerdir; mavi renk, su elementi, batı yönü ve ay. Ölüm meleği, intikam meleği, diriliş meleği, kurtuluş meleği, merhamet meleği ve bildiri meleği olarak çeşitli şekillerde de bilinir.</span></p>
	</body>
</html>