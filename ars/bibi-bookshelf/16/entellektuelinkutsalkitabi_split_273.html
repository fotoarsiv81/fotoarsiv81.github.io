<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_270">Lolita</h1>
	<p class="normal">Vladimir Nabokov’un Lolita (1955) adlı eseri, yirminci yüzyılın en parlak ve tartışmaya en açık romanları arasındaydı. Romanın kötü şöhreti başlangıçta edebî meziyetine gölge düşürdü, ama gürültü yatıştıkça, okuyucular ve eleştirmenler Lolita’nın yalnızca içeriğinin ahlakî boyutuyla değil aynı zamanda öyküleme tonu ve tekniği ile de çığır açtığını fark ettiler.</p>
	<p class="resim"><img alt="" class="calibre117" src="114.jpg"/></p>
	<p class="normal">Rusya’da doğan Nabokov (1899-1977), yazma kariyerine başladığı İngiltere’de eğitim aldı. Çeşitli romanlar yayınladıktan sonra, profesör olarak çalışmak üzere Amerika Birleşik Devletleri’ne taşındı. Yol boyunca, okuyucuların ya sevip ya da nefret etmeye meyil göstereceği, üsluplaştırdığı, kendinin farkında entelektüel bir ton geliştirdi.</p>
	<p class="normal"><span class="ideitalik">Lolita</span>, orta yaşlı profesör Humbert Humbert’ın, on iki yaşında bir kız için acı verici nitelikte gelişen cinsel takıntısını tasvir eder. Kökü Paris’e uzanan Humbert, Amerika Birleşik Devletleri’ne taşınır ve bahçede güneşlenen Dolores adındaki genç kızı gördükten sonra onun dul annesinin evinde oda kiralar. Dolores, ya da “Lolita”ya yakın olmak için dulla evlenmeye kadar götürür işi, ama kadın, evlendikten kısa süre sonra ölür. Humbert ve Lolita, ilişkilerini gerçek bir cinsel deneyimle de tamamlamalarına rağmen, kaprisli kız ilgisini kaybeder. Sonunda Humbert, bir kereliğine olan şehvetinin gerçek aşka dönüştüğünü fark eder; ancak Lolita onun daha ileri gitmesini reddeder.</p>
	<p class="normal">Bir anlatıcı olarak Humbert, genç kızlara olan takıntısının gerçekten rahatsız eden doğasını gizleyen nazik, şiirsel bir dille gerçekleri çarpıtan, becerikli ve kendini ifade edebilen ama sanrılı ve tümüyle oynak bir yapıdadır. Onun nakletmesiyle, onu baştan çıkaran Lolita’dır ve “çekici genç kızlara” olan yoğun ilgisi, sadece onun trajik çocukluk aşk macerasının bir yan ürünüdür. Humbert’in ünlü açılış satırları, romanın oyuncu ama sarsıcı tonunu ortaya koyar:</p>
	<p class="indentmetin"><span class="ideitalik">Lolita, hayatımın ışığı, belimin ateşi. Günahım, ruhum. Lo-li-ta: Ağız tabanından tavanına üç adımlık bir gezi yapan dilimin ucunda, üçüncü adımda, dişlerin üstünde. Lo. Li. Ta.</span></p>
		<div class="clrb"/>
	<p class="normal">1955’te <span class="ideitalik">Lolita</span>’yı bitirmesinin üzerine Nabokov, Amerika Birleşik Devletleri’nde kitabı basmaya gönüllü bir yayıncı bulamadı. Eser, eleştirmenlerin romanı ya parlak ya da tümüyle sapıkça bulduğu Fransa’da basıldı. Roman, geniş ölçüde yasaklıydı ve bestseller olduğu 1958 yılına kadar Amerika Birleşik Devletleri’nde ortada görünmedi. Bugün, postmodern edebiyatın bir mihenk taşı olan, oynak öykülemenin ana örneği olduğu kadar cinselliğin ve duyguların bastırılmasının kavrayışlı bir edebî incelemesi olarak da övgüler alır.</p>
	<p class="normal"><span class="idebold">EK BİLGİ:</span></p>
	<p class="normal"><span class="ideitalik">1. Gençliğinden itibaren Nabokov, Rusça, İngilizce ve Fransızcayı iyi derecede konuşuyordu; erken dönem eserleri genelde Rusçadır, “Lolita”nın da içinde olduğu sonrakiler İngilizcedir.</span></p>
	</body>
</html>