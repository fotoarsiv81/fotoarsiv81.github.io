<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_112">Müzik Türleri</h1>
	<p class="normal">Tarihsel olarak müzik, belli toplumsal etkinliklere eşlik etmek üzere yazılıp sahnelenmiştir. 1700’lerden önce müzik şu üç görevden birine hizmet ediyordu: oda müziği (salonlarda ve asilzadelerin kabul odalarında küçük topluluklarca çalınır), kilise müziği (ayinler, çok sesli ilahiler, marşlar ve ilahiler) veya tiyatro müziği (bir oyunun veya operanın perdeleri arasında çalınan doğaçlama müzik).</p>
	<p class="normal">Yıllar boyunca çoğu bestecinin kullandığı çeşitli standart türler gelişti. Elbette daha çok müzik türü bulunur; ancak şu müzik türleri bestecilerin kendilerini müthiş yetenekler olarak ispatladıkları türlerdir:</p>
	<p class="normal"><span class="idebold">BALE:</span> 18. yüzyıl itibariyle Paris’te hâkim olan halk dansı gösterisinin bir tarzı olan bale, 14. yüzyılın kuzey İtalyan saray danslarının doğal bir sonucuydu.</p>
	<p class="normal"><span class="idebold">ODA MÜZİĞİ:</span> Klasik çağ boyunca ve sonrasında, Franz Joseph Haydn, Wolfgang Amadeus Mozart ve Ludwig van Beethoven gibi Viyanalı ustalar oda müziğinin nasıl ses vermesi, yapısının nasıl olması gerektiğine ve yararlanacağı toplulukların – telli dörtlü, piyano üçlüsü, küçük üflemeliler topluluğu vb – nasıl olacağına dair standartları ortaya koydular.</p>
	<p class="normal"><span class="idebold">KONÇERTO:</span> İtalyanca “bir araya gelme” anlamındaki “concertare” kelimesinden gelen konçerto tekseslilik içinde çalan bir grup enstrümana denir. Ancak barok dönemde kompozisyonun ana temalarını bir geri bir ileri çalan bir veya daha fazla solo enstrümanın eşlik ettiği bir orkestra anlamını almıştır.</p>
	<p class="normal"><span class="idebold">OPERA:</span> Bu tür, bir hikâye anlatmak için bir araya getirilen teatral sahneleme, tutkulu şarkı söyleme, orkestra müziği ve şiirsel librettoların (metinlerin) bir kombinasyonudur. Aslında opera sahne üzerinde oynanması yönüyle oratoryodan ayrılır; ancak tiyatrodan da farklıdır çünkü mısralar ve öyküleme tümüyle şarkı içinde iletilir.</p>
	<p class="normal"><span class="idebold">SÜİT:</span> Süitler, danslar ve diğer kısa enstrümantal çeşitlerle birleşen veya program niteliğinde bir hikâyeyi anlatmak için düzenlenen çoklu hareketli eserlerdir.</p>
	<p class="normal"><span class="idebold">SENFONİ:</span> Tüm orkestra için yazılmış bir eser olan senfoni, “concerto ripieno” yani ana melodik ses olarak sadece bir veya birkaç solocudan ziyade tüm topluluğu kullanan geç dönem barok konçerto yazma tarzıdır.</p>
	<p class="normal1">EK BİLGİLER:</p>
	<p class="normal"><span class="ideitalik">1. Johann Sebastian Bach’ın “Brandenburg Konçertoları”, Wolfgang Amadeus Mozart’ın Fransız borusu için bestelediği konçertolar ve Sergey Rachmaninoff’un piyano için bestelediği karmaşık “3. Konçerto”su en ünlü konçertolardan bazılarıdır.</span></p>
	<p class="normal"><span class="ideitalik">2. Diğer türler, kilise müziğinin (tören müziği, marşlar, ilahiler ve korolar) ve her ikisi de toplumsal etkinliklerde veya özel bir yerde piyanoda eğlenceli şeyler olarak sahnelenmek üzere yazılan Frederic Chopin’in “Nocturnes” veya Franz Schubert’in “Lieder”i gibi salon müziğinin çoklu formlarını içerir.</span></p>
	</body>
</html>