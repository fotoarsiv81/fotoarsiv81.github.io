<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_170">Katoliklik</h1>
	<p class="normal">Roma Katolik Kilisesi 1.2 milyardan fazla mensubuyla dünyanın en büyük Hıristiyan mezhebidir. İtalya, İrlanda, İspanya, Filipinler, Meksika ve Arjantin gibi çeşitli ülkeler neredeyse tümüyle Katoliktir.</p>
	<p class="normal">Katolik dünya Roma sınırları içinde ufak, bağımsız bir devlet olan Vatikan Şehri’nden yönetilir. Orada aynı zamanda Roma’nın piskoposu ve Peter’in varisi olduğu düşünülen Papa, kardinallerinin yardımıyla bu dini yönetir. Katolik dünyası her biri bir piskopos tarafından idare edilen 2.500’den fazla piskoposluğa bölünmüştür. Her bir piskoposluk içinde, her bir kilise Katolik hiyerarşisini tamamlayan bir rahip veya yardımcı rahip tarafından yönetilir.</p>
	<p class="normal">Katolik inancının merkezinde yedi kutsal ayinin uygulaması vardır.</p>
	<p class="normal"><span class="idebold">VAFTİZ:</span> İlk günahın bağışlanmasını simgeler. İnanan kişi üzerine su serperek veya onu tamamen suya batırarak yapılır.</p>
	<p class="normal"><span class="idebold">TASDİK (KİLİSEYE KABUL TÖRENİ):</span> Vaftiz edilen kişiler için dinin ikinci bir beyanı anlamına gelir.</p>
	<p class="normal"><span class="idebold">EKMEK-ŞARAP AYİNİ:</span> İsa Mesih’in etini yiyip kanını içmeyi simgeler. Katolikler ayinde kullanılan ekmek ve şarabın gerçekte et ve kana dönüştüğüne inanırlar.</p>
	<p class="normal"><span class="idebold">KEFARET:</span> Günahların bağışlanmasını isteme.</p>
	<p class="normal"><span class="idebold">HASTALARA KUTSAL YAĞ SÜRMEK:</span> Kutsal yağ ile yakın zamanda ölmesi muhtemel olan insanları kutsama.</p>
	<p class="normal"><span class="idebold">KUTSAL EMİRLER:</span> Rahiplik rütbesi alan kişilerin tasdik edilmesi.</p>
	<p class="normal"><span class="idebold">EVLİLİK:</span> Evlenmek üzere olan insanların tasdik edilmesi.</p>
	<p class="normal">Bu yedi kutsal törenin Mesih’ten kiliseye bir armağan olduğuna inanılır ve bunları uygulamak kurtuluşa giden bir yol olarak görülür. Katolikler kurtuluşun (Protestanlar’ın inandığı gibi) sadece İsa Mesih’e olan inançtan değil, bu inançla birlikte iyi amel işlemekten geldiğine inanırlar. Böylece vaftiz yoluyla arındıktan sonra, kurtuluşu en iyi şekilde gerçekleştirmek adına, Katolikler işledikleri her günah için af istemelidir.</p>
	<p class="normal">Tarih boyunca Katolik Kilisesi Avrupa’nın ve dünyanın geri kalanının siyasetinde çok önemli bir rol oynadı. Haçlı Seferleri’nde olduğu gibi savaş kışkırtıcılıklarına bulaşmanın yanında, Ortaçağ gibi kaotik zamanlar sırasında güvenli bir bilgi deposu da oldu. Papaları ve piskoposları her çağda dünya sahnesinin baş aktörlerinden oldular.</p>
	<p class="normal1">EK BİLGİLER:</p>
	<p class="normal"><span class="ideitalik">1. Doğu Ortodoks Kilisesi de yedi kutsal törene inanır. Ancak, onlar ve diğer mezhepler ekmek-şarap ayininin Mesih’in bedenini yemek olduğuna inanmazlar.</span></p>
	<p class="normal"><span class="ideitalik">2. 2005’te Papa seçilen XVI. Benedict’in kilisenin muhafazakâr duruşundan ödün vermemesi beklenmiştir.</span></p>
	<p class="normal"><span class="ideitalik">3. Sıklıkla bir arada kullanılan Araf ve Cehennem kavramlarının, Katoliklik’te belirgin anlamları vardır. Cehennem kalıcı bir lanetlenme hâliyken, Araf ise ölmüşlerin, günahları henüz bağışlanmamışsa, cennete giderken arınmalarının mümkün olduğu bir yerdir.</span></p>
	</body>
</html>