<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_140">Wolfgang Amadeus Mozart</h1>
	<p class="normal">Hiçbir bestecinin hayatı veya müziği Wolfgang Amadeus Mozart’ınki (1756-1791) kadar efsane ile dolu değildir. Avusturya’nın Salzburg kentinde, düşük seviyeli saray bestecisi ve öğretmeni Leopold Mozart’ın oğlu olarak doğan Mozart, çocukluğunun çoğunu Münih, Viyana, Londra, Paris ve Roma’da yabancı saraylar ve krallıklara seyahat eden gezgin bir müzik dehası olarak geçirdi. Krallara, kraliçelere, düklere ve papalara müzikal hafıza ve teknik becerilerle dolu küçük hilelerini sunduğu konserler verdi.</p>
	<p class="resim"><img alt="" class="calibre62" src="57.jpg"/></p>
	<p class="normal">Salzburg’da çalıştığı küçük bir işten sonra Mozart meslek hayatının çoğunu Kutsal Roma İmparatoru II. Franz Joseph’in Viyana’daki sarayında geçirdi. Atılım yaptığı bestesi, Mozart’ın en çok kendisini bulduğu türde, bir komedi operası olan “Saraydan Kız Kaçırma” (1781) eseriydi. Ünlü Viyanalı opera yazarı Lorenzo Da Ponte ile üç operada – “Figaro’nun Düğünü” (1786), “Don Giovanni” (1787) ve “Cosi fan tutte” (1790) – beraber çalıştı. Meslek hayatını, yaklaşık kırk senfoni, otuz piyano konçertosu, beş keman konçertosu ve flüt, obua, klarinet, koro ve çeşitli başka topluluklar için abartısız yüzlerce uvertür, kuartet parçayı yazarak geçirdi.</p>
	<p class="normal">Mozart, tutkulu bir adamdı. Kendini bütünüyle müziğe, partilere, iyi yemeğe, iyi şaraba, bilardolara, sekse ve kumara adamıştı. Aynı zamanda görünüş o ki yeteneğin bitmek bilmeyen şelalesine de sahipti. Maalesef, kendisi de, kaprisli eşi Constanze da para konusunda oldukça sorumsuzdu. Hayatının son on yılında en iyi eserlerinin neredeyse tümünü üretmesine rağmen Mozart, ödemelerini geciktirdiği alacaklılarından daha fazla para dilenmek zorundaydı. Henüz otuz beş yaşındayken aşırı çalışmaktan ve düzgün yemek yememekten kaynaklanan ateşli romatizmadan öldü.</p>
	<p class="normal">Bugün Mozart’ın şöhreti hem ukala, toy bir deha olarak hem de şüphesiz tüm zamanların değilse bile klasik çağın en büyük bestecisi olarak devam eder.</p>
	<p class="normal1">EK BİLGİLER:</p>
	<p class="normal"><span class="ideitalik">1. 19. yüzyılda romantikler, Mozart’ın eceliyle ölmediğine, müzik yapabilmek uğruna çektiği açlıktan öldüğüne dair efsaneler kurgulayarak Mozart’ın mirasının kendilerine ait olduğunu iddia ettiler. İşin gerçeği, Mozart yaşamı boyunca bir deha olarak tanındı ve çağın en iyi ücretle çalışan bestecilerinden biriydi.</span></p>
	<p class="normal"><span class="ideitalik">2. Mozart sekiz yaşında ilk senfonisini, on iki yaşında ilk operasını besteledi.</span></p>
	<p class="normal"><span class="ideitalik">3. Mozart’ın kız kardeşi Nannerl, çocukluğunda dâhi bir piyanistti, ama muhtemelen kız olmasından dolayı yeteneklerini asla geliştiremedi.</span></p>
	<p class="normal"><span class="ideitalik">4. Mozart öldüğünde, dul kalan eşi, Danimarkalı bir diplomatla evlendi. Diplomat, kendi mezar taşına şöyle yazdırmıştı: “Burada Mozart’ın Dul Kalan Eşinin İkinci Kocası Yatıyor.”</span></p>
	</body>
</html>