<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_323">Analitik Felsefe</h1>
	<p class="normal">Analitik felsefe, İngilizce konuşan ülkelerin ve İskandinav ülkelerinin akademik felsefesinde ağır basan bir gelenektir. Analitik filozofları birbirine bağlayan şey, paylaşılan bir entelektüel miras, felsefî sorunların doğası üzerine geniş çaplı bir uzlaşma, sert tartışma ve ifadenin açıklığı üzerine yapılan bir vurgudur.</p>
	<p class="normal">Analitik felsefe, ilk olarak yirminci yüzyılın başlarında İngiltere’de yükseldi. G.E. Moore (1873-1958) ve Bertrand Russell (1872-1970), mantıkta özellikle matematiğin temellerindeki son ilerlemelerden yoğun şekilde etkilendi. Bu, felsefelerine mantık ve dil üstünde vurgu yapma imkanı verdi. Aslında, birçok felsefî soruna dilin mantıksal analizleri yoluyla yaklaştılar. Russell’ın öğrencisi Ludwig Wittgenstein (1889-1951), dilin ve dünyanın mantıksal yapısını tarif ettiği <span class="ideitalik">Tractatus Logico-Philosophicus</span> (1921) adlı kitabında bu fikirleri geliştirdi.</p>
	<p class="normal">Analitik felsefe üzerindeki diğer bir etki, 1920’lerde Viyana’da yaşamış bir grup filozof ve bilim adamı tarafından geliştirilen Viyana Ekolü adındaki mantıksal pozitivizmdi. Pozitivistler, felsefe için bilimsel teorilerin mantıksal yapısını analiz etmekten başka bir rol görmediler. Viyana Ekolü’nün bir üyesi olmayan İngiliz filozofu A. J. Ayer (1910-1989), <span class="ideitalik">Dil, Doğruluk ve Mantık</span> adlı kitabıyla İngiltere’de ve Amerika Birleşik Devletleri’nde birçok pozitivist fikri popüler hale getirdi.</p>
	<p class="normal">Analitik felsefe, çoklukla Avrupa’da uygulanan kıta felsefesine zıtlık gösterdi. Kıta felsefesi, felsefenin tarihi ile kültür ve tarih içindeki rolüne daha fazla odaklanmaya eğilimlidir.</p>
	<p class="normal1">EK BİLGİLER:</p>
	<p class="normal"><span class="ideitalik">1. Russell, arkadaşı filozof Gottlob Frege’nin mantık sistemindeki bir çelişkiye işaret etti ve Frege, ustalık eserinin başarısızlığa uğramasından dolayı ümitsizliğe kapıldı.</span></p>
	<p class="normal"><span class="ideitalik">2. Hayatının son dönemlerinde A. J. Ayer, söylendiğine göre bir New York partisinde boksör Mike Tyson ile karşılaşır. Ayer, Tyson’un uygunsuz bir şekilde davrandığını ve konuştuğunu düşünür. Tyson “Benim kim olduğumu biliyor musun? Dünya ağırsıklet boks şampiyonuyum!” diye cevaplar. Ayer ise buna karşılık “Evet ve ben de Oxford’daki Wykeham Mantık’ın eski profesörüyüm. Her ikimiz de alanlarımızda başta geliyoruz. Hadi şimdi gel de bunu iki aklı başında adam gibi tartışalım,” der.</span></p>
	</body>
</html>