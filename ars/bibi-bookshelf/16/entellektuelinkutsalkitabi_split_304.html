<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="sagbaslik" id="calibre_toc_301">İzlenimciler Claude Debussy ve Maurice Ravel</h1>
	<p class="normal">Görsel sanatların izlenimcileri, bir nesneyi veya bir sahneyi tasvir etmeye değil, sadece görünen şeyin bir algısını sunmaya çalıştılar. Claude Debussy (1862-1918) ve Maurice Ravel’in (1875-1937) müziği, baroka kadar giden “program niteliğindeki” müzik geleneğinden benzer bir şekilde farklılaşır. Bir sahneyi veya fikri doğrudan temsil etmekten ziyade, müzikleri daha dolaylı olarak harekete geçirmeye çalıştılar. Buna ek olarak Debussy ve az bir dereceye kadar Ravel, bu zamana kadar çoğu Alman müziğine damgasını vurmuş olan resmî yapılardan kaçındılar.</p>
	<p class="normal">Claude Debussy, Paris’in dışında doğdu ve on bir yaşındayken oradaki konservatuara girdi. Roma’da eğitim görmek için bir burs kazandıktan sonra Debussy, memleketine döndü ve revaçta olan Montmartre mahallesinde tamamen bohem bir hayat tarzından haz aldı. Sanatçılarla, yazarlarla ve diğer müzisyenlerle takılarak, sonunda Charles Baudelaire, Paul Verlaine, Arthur Rimbaud ve Stephane Mallarme gibi şairleri içine alan sembolistler olarak bilinen bir grubun toplantılarına katılarak sosyalleşti. Şiir kuramları, o şeyin adından ziyade onu anımsatan kelimeleri kullanarak bir fikrin veya bir nesnenin önerisini içerdi.</p>
	<p class="normal">Debussy, bu fikri müziğine çevirdi ve bazen sembolist metinleri bile kullandı. Eserleri, neredeyse her zaman “gösterişli”, “zengin” ve “keyif veren” gibi sözlerle tarif edildi. Debussy, <span class="ideitalik">Claire de Lune</span> (1890) ve <span class="ideitalik">Bir Orman Tanrısının Öğleden Sonrasına Giriş</span> (1894) gibi eserlerinde yeni, devrimci armonileri kullandı. Güzel müziği dinleyicilere, devrimci müziğin geneline nazaran çok daha fazla hitap etti.</p>
	<p class="normal">Diğer önemli izlenimci, Debussy gibi Paris Konservatuarı’nda eğitim gören Maurice Ravel idi ve Paris’te komün hayatı yaşadı. Grubuna, “sokak eşkiyası” anlamında Fransızca bir sözcükten esinlenilerek “Apaçiler” dendi. Ravel’in en ünlü eserleri, <span class="ideitalik">İspanyol Rapsodisi </span>(1908) ve temelde tekrarlanan bir ritim motifi üzerinde uzun, yavaş hızlanma hareketiyle doruklara çıkan bir beste olan minyatür bale eseri <span class="ideitalik">Bolero</span>’dur (1928).</p>
	<p class="normal1">EK BİLGİLER:</p>
	<p class="normal"><span class="ideitalik">1. Debussy’nin hocası Ernest Guirand, bir zamanlar ona “Yaptığının güzel olmadığını söylemiyorum, ama kuramsal açıdan anlamsız olduğunu söylüyorum.” demiştir.</span></p>
	<p class="normal"><span class="ideitalik">2. Ravel, ünlü besteci Gabriel Faure ile konservatuarda eğitim aldı.</span></p>
	<p class="normal"><span class="ideitalik">3. Debussy, Ravel’i eser hırsızlığından defalarca suçladı. Genç bestecinin telli kuartetinin kendi eserinin çok benzeyen bir taklidi olduğunu ileri sürdü. Bu suçlamalar, kalıcı olarak ilişkilerini bozdu.</span></p>
	</body>
</html>