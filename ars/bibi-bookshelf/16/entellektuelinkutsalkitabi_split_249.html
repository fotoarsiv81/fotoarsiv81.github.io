<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>entellektuelinkutsalkitabi</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="solbaslik" id="calibre_toc_246">Kesin Buyruk (Kategorik İmperatif)</h1>
	<p class="normal">Şu iki emri karşılaştırın: “Isınmak istiyorsan bir ceket giy!” ve “Öldürme!” İlk emir, ona itaat etmeniz için size bir sebep vermektedir; eğer ısınmak isterseniz size ne yapmanız gerektiğini söyler. Isınmak için arzunuz yoksa bu direktifi takip etmeniz için neden de yoktur. Bunun aksine, öldürmek isteyip istemediklerinin önemi olmaksızın, çoğu insan “öldürmeme” zorunluluğunun onları bağladığına inanırlar.</p>
	<p class="normal">Alman filozofu Immanuel Kant (1724-1804), insanlar arasındaki ilişkiyi tarif etmek için ‘kesin buyruk’ ifadesini ve “Öldürme!” gibi emirleri ve diğer ahlâk kurallarını kullandı. Kant, şartsız bir ahlâk yasasının (arzularımızın önemi olmaksızın bizim için geçerli olan, neye iznimiz olduğunu söyleyen yasa) olduğuna inandı. Bu nedenle, ahlâk yasası bir zorunlulukla ifade edilir.</p>
	<p class="normal">Kant, en ünlüsünü ‘evrensel hukukun formülü’ olarak adlandırdığı, ahlâk yasasını tanımlama yollarını tarif etti. Kant, bunu “Aynı zamanda evrensel bir yasa olabilecek bir ilkeye göre eylemde bulun.” şeklinde düşüncesini ifade etti. Eyleminizin ilkesi akıldır veya davranışınızın yönetici ilkesidir. Örneğin, arkadaşınızdan borç para alırsanız ve böyle bir niyetiniz olmasa da onu tekrar ödeyeceğinize söz verirseniz, ilkeniz şu olurdu: Parayı almak için yalan yere söz ver. Evrensel yasanın formülü, herkesin bu ilkeye göre eylemde bulunmasını istemiyorsan, o zaman bu eylemin ahlâk yasasını ihlal eder, der. Eğer herkes para almak için yalan sözler verseydi, o zaman hiç kimse sadece söz vermeye güvenerek borç para vermezdi. Böylece tutmamak üzere bir söz verdiğinizde, bu sözü yalan söyleyerek verenlerin herkes olmadığını bilmek zorundasınız, öbür türlü hileniz işe yaramayacaktır. Bu nedenle, yalan sözünüz ahlâk yasasını ihlal eder.</p>
	<p class="normal1">EK BİLGİLER:</p>
	<p class="normal"><span class="ideitalik">1. Kant’ın kesin buyruğu açık ve net olarak belirtmesinin bir diğer yoluna da ‘insanlığın formülü’ denir: “Öyle hareket et ki, eylemde bulunurken, her defasında, insanlığa, kendine ve başkasına sırf araç olarak değil amaç olarak muamele edebilesin.”</span></p>
	<p class="normal"><span class="ideitalik">2. Kant, 1785 tarihli kitabı “Ahlak Metafiziğinin Temellendirilmesi”nde kesin buyruk kuramını ilk kez açıkça belirtmişti.</span></p>
	<p class="normal"><span class="ideitalik">3. Kant, intiharın (ayrıca mastürbasyonun da!) kesin buyruğu ihlal ettiğine inandı.</span></p>
	</body>
</html>