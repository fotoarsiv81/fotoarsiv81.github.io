<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title>Sevinç Yavuz - Türk Seri Katiller</title>

<link href="../Styles/main.css" type="text/css" rel="stylesheet"/>
</head>
<body>
<h1>CESET KUMBARASI</h1>
<blockquote>
<p class="sardav">
Özkan Zengin, 1982’de İstanbul’da doğdu. Bekâr. Fırında hamur işçisi. Cinayet işlemeye Mayıs 2008’de başladı. Birer ay arayla dört kişiyi boğazlarını keserek öldürdü. Kurbanlarını boş bir arazideki kuyuya attı. 20 Kasım 2008’de yakalandı. Polise kurbanlarını attığı kuyu için, “Orası kumbaramdı,” dedi. Cezaevinde.</p>
</blockquote>

<p class="margin-ust-xl"></p>

<p class="line">16 Ağustos 2008<br/>İstanbul/Kartal</p>
<p>İhbar polise birkaç saat önce ulaşmıştı. İhbarı yapanın ve çevrede yaşayanların anlattığına göre, evlerinin yakınındaki boş arazide kullanılmayan bir kuyu vardı ve bir süredir içinden kötü kokular yükseliyordu.</p>
<p>Halk, önce kokuyu önemsememiş, koku dayanılmaz bir hal alınca da kuyuyu kontrol etmeye karar vermişti. Baktıklarında ise, akıl almaz bir görüntüyle karşılaşmışlardı; kuyuda üç erkek cesedi vardı</p>
<p>Cesetler ileri derecede çürümüştü. Adli tabibin yaptığı ilk incelemeye göre, cesetlerden biri 40-45 yaş arasında bir erkeğe aitti. Diğer ikisi ise daha gençti.</p>
<p>Üçü de dikkat çekecek kadar zayıftı. İlerlemiş çürüme ve sabunlaşmaya rağmen, üçünün boğazında da derin kesik izi dikkat çekiyordu. Üçü de boğazları kesici bir aletle kesilerek öldürülmüştü.</p>
<p>Uzun süre kuyu gibi kapalı ve nemli ortamda kalan cesetlerde yüz ve bedende şişme, dağılma ve sabunlaşma görülür. Böylece ölüm nedenini gösterecek yaralar ve kesikler ortadan kalkabilir. Ancak bu üç cesette de kesikler çok derindi.</p>
<p>Cinayet masası dedektifleri bölgede geniş çaplı bir soruşturma başlattı. Kurbanları teşhis eden ya da tanıyan çıkmamıştı. Cesetler üzerinde kimlik ya da kimliklerini ele verecek bir bilgi de yoktu. Geriye tek bir yol kalıyordu: Kayıp başvurularıyla DNA karşılaştırması.</p>
<p class="margin-ust-m"></p>

<p class="line">3 Ay Önce<br/>İstanbul Kartal Sahili</p>
<p>Saatlerdir sahilde yürüyordu. Sıkıntıyla etrafına bakındı. Ortalıkta dikkatini çeken kimse olmamıştı. Kayalara doğru yürüdü. Uzakta oturan bir adam dikkatini çekti.</p>
<p>Mehmet Naci Z., her öğle yemeğinde buraya gelirdi. Hamur ustasıydı. Hem fırının sıcağından kaçıyor hem de deniz havası alıyordu. En azından bir saat için. Yanındaki paketi özenle açtı. Çantasından kâğıt tabak, plastik çatal ve bıçak çıkardı. Özenle yemeğini tabağa yerleştirip dikkatle yemeye başladı. Titiz biriydi.</p>
<p>Yemeğini itinayla yiyişini seyretti uzun uzun. Sohbet edilebilir birine benziyordu. Kalktı, adama doğru yürüdü. Acaba lafa saati sorarak mı başlasaydı. Öyle de yaptı. Saat bir buçuktu. Mehmet Naci Z. yemeğine dönecekti ki, genç adam bir soru daha sordu, sonra bir soru daha.</p>
<p>Mehmet Naci Z. mecburen buyur etti genç adamı. Hemen oturdu. İki adam kısa bir süre sonra koyu bir sohbete daldı. Birçok ortak noktaları vardı. Her şeyden önemlisi aynı şehirde doğup büyümüşlerdi. Çalıştıkları işleri, hayallerini bile konuştular.</p>
<p>Mehmet Naci Z. nasıl olduğunu anlamadan, içinin ısındığı yabancıya yakın civarda bir kır lokantası açacağını bile söyledi. Hatta açacağı işyerinin yeri bile hazırdı.</p>
<p>Adam, araziyi görmek istemesine önce şaşırdı, sonra da “Hadi gidelim,” dedi. Tarif ettiğine göre arazi adamın evinin yakınındaydı zaten.</p>
<p>On beş dakikalık bir araba yolculuğundan sonra araziye geldiler. Mehmet Naci Z. heyecanla, nereye, ne yapacağını anlatıyordu. Az ilerideki kuyuyu gösterdi. Onu bile değerlendirecekti. İkisi birlikte kuyuya doğru yürüdüler.</p>
<p>Diğeri hep sessiz dinlemişti. Kuyudan bir adım uzaklaştı, bıçağını çıkardı ve sinsice yaklaştı. Katil, Mehmet Naci Z. arkasına dönmeye fırsat bulamadan boynunu boydan boya kesti. Yere yığılan kurbanının ceplerini karıştırdı. Parasını ve cüzdanını aldı. Cesedi kuyuya attı ve koşarak uzaklaştı.</p>
<p class="margin-ust-m"></p>
<p class="line">27 Haziran 2008<br/>Bir Ay Sonra</p>
<p>Ercan C. kapı montaj ve kilit işleriyle uğraşıyordu. Tatil gününü sahilde geçirmek istemiş ama kendini yine işe gitmek üzere dolmuşta bulmuştu. Tatil günü işe gittiği için pişman olmak üzereydi. Camdan dışarı baktı. Nereye geldiklerini anlamaya çalıştı.</p>
<p>Sahilde tanıştığı genç adamla önce sohbet etmişlerdi. Hemşerisi olduğu için ricasını kıramamış ve dağ başındaki eve gelmeyi kabul etmişti. Ama yol bitmek bilmiyordu.</p>
<p>Adam, kapı kilidinin arızalandığını, hafta içi vakit bulamadığını ve pazar günü de olsa kilidi tamir ettirmek zorunda olduğunu söylemişti.</p>
<p>Havadan sudan konuşurken, hemşeri çıkmışlardı. O da, adamı kıramamıştı. “İyi olacak hastanın doktor ayağına gelir,” demişti adam.</p>
<p>Bunları düşünürken, yanındaki adamın “Geldik,” demesiyle irkildi. Dolmuştan indiler. Ev az ilerideydi. Önlerindeki arazinin yanıbaşında. Ercan C. nihayet eve ulaştıkları için mutluydu. Adımlarını hızlandırdı, işi bir an evvel bitirip evine gidecekti.</p>
<p>Eve yaklaştıkları sırada arkasındaki adam seslendi. Kendisine önce bahçedeki kuyuyu göstermek istiyordu. Cam sıkılsa da işaret ettiği yöne doğru yürüdü.</p>
<p>Onun yaptığı gibi kuyuya yaklaştı. Bir seri katilin kurbanı olduğundan habersizdi.</p>
<p>Enes A. genç bir öğretmendi. Kartal bölgesindeki bir ortaöğretim okulunda görev yapıyordu. O da, katiliyle, diğer kurbanlar gibi sahilde tanışmıştı. Ama diğerlerinden farklı olarak tanıştıktan birkaç gün sonra kuyunun bulunduğu bölgeye gitmişti.</p>
<p>Katil, ona da benzer bir tuzak kurmuş, önce boğazından bıçaklayarak öldürmüş, daha sonra da üzerindeki bütün özel eşyalarını ve parasını almıştı.</p>
<p>Katilin bıçak kullanması ve tek hamlede boğazı keserek cinayet işlemesi, hem agresif olduğunu hem de intikam duygusuyla hareket ettiğini gösteriyordu.</p>
<p>DNA analizi ve kayıp başvurularının karşılaştırılması sonunda cesetlerin 44 yaşındaki Ercan C., 30 yaşındaki Mehmet Naci Z. ve 25 yaşındaki Enes A.’ya ait oldukları anlaşıldı.</p>
<p>Ancak bu üç kurbanın da birbiriyle ne bir kan bağı ne de ilişkisi vardı. Biri pizza ustasıydı, diğeri kapı ve kilit işleriyle uğraşıyordu. Enes A. ise öğretmendi.</p>
<p>Seri katiller avcı bir örümcek gibidir. Ağ kurarlar ve kurbanlarını kendilerini güvende hissettikleri bölgeden seçerler. Asla av bölgelerinin dışına çıkmazlar.</p>
<p>Cinayet Masası dedektifleri bir seri katille karşı karşıya olduğunu biliyordu. Kartal civarında aynı yöntemle işlenmiş bir başka cinayet olduğunu tespit ettiklerinde, artık katilin bu bölgede yaşadığından emin oldular.</p>
<p>Dördüncü kurbanın cesedi, temmuz ayında sahilde yürüyüşe çıkan vatandaşlar tarafından bulunmuştu. Gencin öldürüldüğünü gören ya da duyan olmamıştı.</p>
<p>Yaşar M. 24 yaşındaydı. O günlerde polis, kısa bir araştırma sonunda, maktulün civardaki pastanelerden birinde çalıştığını öğrenmişti. Çakır’ın üzerindeki bütün eşyalar çalınmıştı. Kartları, parası ve cep telefonu. Otopsi raporunda boğazının kesici bir aletle, tek hamlede kesilmesi ölüm nedeni olarak belirtilmişti.</p>
<p>O günlerde kuyudaki cesetlerden habersiz olan polis, katil bulamamış ve dosya faili meçhul olarak kalmıştı. Polisin oluşturduğu profile göre katil, 25-30 yaş arasında, asosyal, saldırgan, sabıkalı, Kartal bölgesinde oturan, problemli çocukluk dönemi geçirmiş genç biriydi. Yüksek ihtimalle madde bağımlısıydı.</p>
<p>Kuyunun bulunduğu bölgede tinercilerin kaldığı harap binalar vardı. Polis soruşturmayı ilk olarak bu noktadan yürütmeye karar verdi ve özel bir ekip oluşturuldu.</p>
<p>Ekibin amacı, haftalarca sürse de “evsiz” ve “madde bağımlısı” kılığında dolaşarak ipucu ve bilgi toplamaktı.</p>
<p>Önce, cesetlerin bulunduğu kuyunun çevresindeki üç kilometre çapındaki alanda dolaşanların kimlikleri tespit edildi. Ardından bölgedeki tüm asayiş olayları incelendi. Kayıtlarda dikkat çekici bir bilgi bulunamadı.</p>
<p>Dedektifler, kuyuda bulunan cesetlerin haberini medyadan saklamayı başarmıştı. Bir başka deyişle katil, kurbanlarının bıraktığı yerde olmadığını bilmiyordu.</p>
<p>Bu nedenle psikiyatrlar, söz konusu profildeki bir katilin cinayet işlediği yere döneceğini düşünüyordu. Eserini görmek için.</p>
<p class="margin-ust-m"></p>
<p class="line">Kasım 2008</p>
<p>Cesetlerin kuyudan çıkarılmasının üstünden iki ay geçmişti. Ekip, bıkmadan kuyu ve civarını abluka altında tutmaya devam ediyordu.</p>
<p>O gece nöbetçi olan ekip, ısınmak için yakılan ateşin başındaydı. Tabii tinerci kılığında. Polislerden biri, uzaktan yaklaşmakta olan adamı fark etti.</p>
<p>Aynı polis, temkinli hareketlerle ateşe biraz tahta parçası attı. Ellerini ovuşturarak yerine otururken, arkadaşına adamı işaret etti.</p>
<p>Adam kuyuya doğru yürüyordu. Bir an polislere doğru baktı ama perişan görüntüleri yüzünden onlardan kuşkulanmadı. Kuyunun yanına geldi ve içine baktı.</p>
<p>Dedektiflerin aylar süren çalışması sonuç vermişti. İlk kez ellerinde gerçek anlamda bir kuşkulu vardı.</p>
<p>Şüphelinin adı Özkan Zengin’di. Bir ekmek fabrikasında hamur ustası olarak çalışıyordu. Yirmi altı yaşındaydı ve birçok kavgaya karışmıştı. Sabıkası vardı. Madde bağımlısıydı ve Kartal’da oturuyordu.</p>
<p>Zengin, hakkında yeterli delil toplanır toplanmaz, sık sık gittiği Taksim Gezi Parkı’nda gözaltına alındı. Özkan Zengin, polise verdiği ilk ifadede kurbanlarını nasıl seçtiğini şu kısacık cümleyle özetledi: “Zayıf, narin ve kibar erkekler.”</p>
<p>“Kurbanlarımı gasp etmek amacıyla öldürdüm. Zayıf ve narin, kibar kişileri tercih ediyordum. Onlarla yaptığım sohbet sırasında öldürüp öldürmeyeceğime karar veriyordum. İlk cinayetimi Mayıs ayında işledim. Pizza ustası Mehmet Naci Z.’yle sahilde tanıştık. Bir süre oturup sohbet ettik.</p>
<p>Sonra birlikte yürüyerek kuyunun yanına geldiğimizde onu boynundan bıçaklayarak öldürdüm. Cebindeki her şeyi aldıktan sonra kuyuya attım.”</p>
<p>Anlatmaya devam ediyordu:</p>
<p>“Bu olaydan bir ay sonra ikinci cinayetimi Kartal sahilinde işledim. Yaşar M.’yi parası için öldürdüm. Onu öldürdükten sonra cebindeki paraları aldım. Ancak daha sonra gelen kişiler olduğunu görünce bulunduğu yerde bırakarak kaçtım. Bir kere öldürmeye başlayınca bırakamadım. Aslında bu işe başlarken bir tane yapıp bırakacaktım. Yaptıklarımdan pişmanım. O aralar param yoktu. Öldürdüğüm kişilerden tam olarak hatırlamıyorum ama toplam bin lira para aldım. Hepsini de Taksim’deki barlarda harcadım.” Adli Tıp Uzmanı Dr. Bülent Şam’a göre, kurbanlarını narin ve kibar erkekler arasından seçmesi ilginç: “Kendisinin de zayıf yapılı olduğu göz önüne alınırsa hayli ilginç. Bu, öfkesinin kendisine yönelik olduğunun işareti olarak algılanabilir.”</p>
<p>Özkan Zengin sorgusunun ardından tutuklanarak cezaevine gönderildi. Sorgusunda kurban sayısının dört olduğunu itiraf etti: “Erkeklerden nefret ediyorum. İlk cinayetin ardından adam öldürmek alışkanlık oldu. Onlardan nefret ettim, nefretim öldürme hissiyle birleşince öldürdüm. Cinayetler gazetelerde haber olunca öldürmeye ara verdim. Yakalanmasaydım içimdeki nefret nedeniyle öldürmeye devam edecektim.”</p>
<p>Cesetleri bulunmasın diye kuyuya attığını, orayı “kumbara” gibi gördüğünü de söyledi. Zengin, annesi ve yeğeniyle yaşıyordu.</p>
<p class="margin-ust-xl"></p>
</body>
</html>