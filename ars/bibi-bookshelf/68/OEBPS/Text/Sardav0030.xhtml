<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title>Sevinç Yavuz - Türk Seri Katiller</title>

<link href="../Styles/main.css" type="text/css" rel="stylesheet"/>
</head>
<body>
<h1>YERLİ SLEEPERS</h1>
<blockquote>
<p class="sardav">Ufuk Salih Hantal, 1974’te İstanbul’da doğdu. Bekâr. Üniversiteyi kazanamadı, ilk cinayetini 1998’de Nakşibendi Tarikatı’nın önde gelen isimlerinden Ali Hızır M.’yi öldürerek gerçekleştirdi. Bir yıl arayla İmam Hatip Lisesi’nden iki arkadaşını daha öldürdü. Yakalanmasaydı, iki arkadaşı ve bir öğretmenini daha öldüreceğini söyledi. Akıl sağlığı yerinde bulunmadığı için salıverildi. Dışarıda.</p>
</blockquote>
<p class="margin-ust-xl"></p>

<p class="line">17 Mayıs 1998<br/>İstanbul/Fatih</p>
<p>Yeşil cübbeli, sarı sakallı bir adam Fatih’teki Çukurbostan Camii’ne girdiğinde kimsenin dikkatini çekmedi. İsmailağa cemaatinin “peygamber sünneti” saydığı bu giysilerle dolaşanlara sık rastlanıyordu camiide.</p>
<p>Adam içeri girdiğinde namaz kılınmış, sohbet ediliyordu. Cübbesinin içine sakladığı tabancayı çıkardı. Altı el ateş etti. Cemaatiyle birlikte fıkıh sohbeti yapan Hızır Ali M. olay yerinde öldü. Saldırgan, camiye girerken çıkardığı ayakkabıları bile almadan koşarak uzaklaştı.</p>
<p>Camide bulunanlar neye uğradığını şaşırmıştı.</p>
<p>İmam Hızır Ali M., İsmailağa cemaatinin lideri “Mahmut Hoca” olarak bilinen Şeyh Mahmut Ustaosmanoğlu’nun damadıydı. Kayınpederi öldükten sonra onun yerine geçeceğine de kesin gözüyle bakılıyordu. Yani öldürülen, aslında Şeyh’in veliahtıydı!</p>
<p>Basın da cemaat mensupları da aylarca bu cinayeti konuştu. Asıl hedef, “Mahmut Hoca”ydı diyenler bile oldu.</p>
<p>Ancak ortada ne bir ipucu ne de şüpheli vardı. Polisin elinde görgü tanıklarının ifadeleri ve boş kovanlar dışında bir tek delil yoktu.</p>
<p>Üstelik polis uzun süre bu delillerin dışında yeni bir ipucuna da ulaşamadı. Soruşturma belirsizliğe sürüklendi.</p>


<p class="margin-ust-m"></p>
<p class="line">Şubat 2001</p>
<p>Ahmet K., minibüs şoförlüğü yapıyordu. Soğuk bir kış günü silahla öldürülmüş olarak bulundu. Polis cinayeti araştırırken Ahmet K.’nın İsmailağa cemaatine mensup olduğu bilgisine ulaştı.</p>
<p>Ahmet K.’nın önemli bir özelliği daha vardı. K. 1998’de camide vurularak öldürülen Hızır Ali M.’ye yakın bir isimdi.</p>
<p>Ve olayda kullanılan silah aynıydı. Bu ilginç detaylar polisin karşısına faili meçhul kalmış bir cinayet dosyasını daha çıkardı. Otoparkçılık yapan Ömer T. de aynı silahtan çıkan kurşunlarla öldürülmüştü ve Ahmet K. gibi Hızır Ali M.’nin öğrencisiydi.</p>
<p>Hızır Ali M. cinayetinden üç yıl sonra polis ilginç bilgilere ulaşmıştı. Ve ipuçları cemaat içinden birini gösteriyordu. Bu amaçla cemaat yakın takibe alındı. Gelip gidenler, mensuplar, sabıkalılar, tamamı gözden geçirildi. Biri kuşkulu davranışlarıyla dikkat çekiyordu: Ufuk Salih Hantal.</p>
<p>Ahmet K. cinayetinin işlendiği yerde yıllar önce katile ait olduğu düşünülen bir anahtar bulunmuştu. Hantal’ın evine baskın düzenlendiğinde polisin yanında bu anahtar da vardı. Ve anahtar Hantal’ın evinin dış kapısına birebir uyuyordu. Hantal, polis merkezindeki ilk ifadesinde üç cinayeti de işlediğini kabul ediyordu.</p>
<p>“Hızır Hoca’nın müridi değilim. Yanına dini bilgi almak için gidiyordum. Cinlerinden kurtulmak için ben öldürdüm.”</p>
<p>Ufuk Salih Hantal, Ömer T.’yi öldürme gerekçesini de “cinler” e bağlıyordu:</p>
<p>“Ömer T.’nin, içeceklerime okunmuş ilaçlar atarak cinlerini üzerime saldığını öğrendim. Cinlerinden kurtulmak için onu da öldürdüm.”</p>
<p>Hantal, cemaat üyesi olan arkadaşı Ahmet K.’yı ise cinsel taciz yüzünden öldürmüştü.</p>
<p>“Ahmet K. arkadaşımdı. 15 yıl önce okulda şehvetli bir şekilde bacağımı sıkmıştı. Bunun intikamını almak için onu da silahla yaraladım. Sonra hastanede öldü.”</p>
<p>Ufuk Salih Hantal, üç cinayetin faili olarak idam istemiyle İstanbul 1. Ağır Ceza Mahkemesi’nde yargılandı, ancak ceza almadı. Çünkü Adli Tıp Kurumu’na göre, Hantal’ın akıl sağlığı yerinde değildi.</p>
<p>Zaten yakalandığında bir psikolog tarafından tedavi ediliyor ve ilaç kullanıyordu.</p>
<p>Tatbikat sırasında “Yakalanmasaydım, ölüm listemde 2 okul arkadaşım ve bir de öğretmenim vardı,” dedi.</p>
<p>Hantal’ın okul diye bahsettiği yer, Fatih Draman’daki İmam Hatip Lisesi’ydi. Ufuk Salih Hantal, buradan mezun olduktan sonra üniversite sınavını kazanamamış ve bunalıma girmişti;</p>
<p>“Hızır Hoca’dan feyz almaya gidiyordum ama cinlerini hep üzerime gönderiyordu. Bu cinlerin yüzünden kendimi kaybedip arkadaşlarıma kötü davranıyordum. Hızır Hoca’yı bu cinlerden kurtulmak için öldürdüm.”</p>


<p class="margin-ust-m"></p>
<p class="line">Hantal’ın Mahkeme İfadesi</p>
<p>“Atılı suç doğrudur. Ben nakşibendi tarikatına mensubum ve İsmailağa dergahındanım. Mahmut Ustaosmanloğlu’nunda müridiyim Hızır Ali Muratoğlu’da aynı tarikattandır, Hızır Ali Muratoğlu’nu öldürmem için bazı sebepler var.</p>
<p>Bunlardan bir tanesi bana cinleri musallat etmişti, ben onunla sağlında benimle irtibatını kes diye söylemiştim, cinlerin bana musallat olmasının birtakım maddi ve menevi tezaülleri vardır, bunalımda idim kendsi ile konuştuktan sonrada bu durumlar kesilmedi, rüyamda da Mahmut Hocayı gördüm daha doğrusu kendisini görmedim sesini duydum. Hızır hoca için tekrar tekrar vuruldu diye bir ibare kullanıyordu ben bunu Hızır hocayı öldürmem gerektiği yönünde bir işaret olarak anladım.</p>
<p>Hızır hoca ile aramızda daha önceden herhangi bir husumet yoktu kendisi ile fazla samimiyetimde yoktur, kendisinden 1995-1996-1997 yıllarında kendisinden ders almıştım başka bir husumetimiz yoktur ancak bana bir nazarı dokunmuştur bu nazarı sonucunda sol beynimin yarısı yamuldu, sol gözümde bir arıza meydana dedi. Bu arıza Hızır Ali Hoca’nın nazarı ile meydana geldi ben bunu anlamıştım Mahmut Hoca’nın rüyamda iki sefer izah ettiğim gibi iki sefer işaretini alınca onu öldürmeye karar verdim.</p>
<p>1977 yılı sonlarında mahallemizde oturan Ferit isminde Ferit Demiral isimli Keçeci sokakta oturan bir şahısdan para ile satın aldığım tabancayı evde saklıyordum dedi.</p>
<p>Olay günü Hızır Ali, Ali Muratoğlu’nu öldürmek için İsmail Ağa Camiine gittim, Mahmut Hoca’nın vazı vardı maktül’de bu vaazı dinledi Mahmut Hoca’nın vaazı bittikten sonra cemaitin büyük bir kısmı dağıldı Mahmut Hoca’da ayrıldı maktül Hızır Ali Muratoğlu kendi öğrencilerinden oluşan 15 kişilik bir gruba caminin bir kenarında yarım saat kadar ders verdi onun derside bittikten sonra öğrencileri çıkıyordu.</p>
<p>Kendiside ayakaltı kendisinden caminin iç kısmına geçeceği sırada birkaç metre mesafeden tabancayla 6 el ateş etmek suretiyle Hızır Ali Muratoğlu’nu öldürdüm, maktül yere düştü bende tabancamla birlikte camiden çıkıp gittim.</p>
<p>Uzaklaştım evime gittim yakalandığım zamana kadar da evimde kaldım bu olaydan 3 sene kadar sonra yakalandım bu 3 yıl zarfında da hep evimde idim.”</p>
<p class="margin-ust-xl"></p>
</body>
</html>