<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title>Sevinç Yavuz - Türk Seri Katiller</title>

<link href="../Styles/main.css" type="text/css" rel="stylesheet"/>
</head>
<body>
<h1>KOPYACI KATİL</h1>

<blockquote>
<p class="sardav">Gökhan Özgökner, 1979 doğumlu. Bekâr. “Kopyacı seri katil” adıyla anılıyor. 1996’da Ankara’da üç arkadaşıyla birlikte, iki market sahibini öldürdü, birini ağır yaraladı. Yakalandığında, Ramazan Bayramı’nı kana bulayan Mehmet Karahasan ve Yiğit Bekçe’ye atıfta bulunarak, “Bu bayramın yıldızı ben olacaktım!” dedi. Cezaevinde.</p>
</blockquote>
<p class="margin-ust-xl"></p>

<p class="line">15 Aralık 2006<br/>Ankara/Küçükesat</p>
<p>Saat, 02.30 sularıydı. Muhittin E., her gece olduğu gibi, sabaha kadar açık tutacağı marketinde televizyon izliyordu. Uyku bastırmış ve üşümüştü. Açık duran kapıyı kapatmak için kalktı. Piknik tüpünün üzerinde kaynayan çaydanlıktan bir bardak çay doldurdu. Tekrar oturdu.</p>
<p>Tam bu sırada bir gürültü duydu. Kendi gürültüsünden korkan kediyi gördü. Açık kalan kapıdan girmiş olmalıydı. Gülümseyerek yerinden kalktı. Kısa bir uğraştan sonra kediyi yakalamayı başardı.</p>
<p>Bir an, kediyi bu soğukta dışarı bırakmaktan rahatsız oldu. Ama yapacak bir şey yoktu. Kapıyı açtı ve kedinin gidişini izledi. Hava çok soğuktu. Kapıyı tekrar kapattı.</p>
<p>Televizyonun olduğu yere doğru yürüdü. Arkasında biri vardı. Hızla geriye döndü ve kendisine dik gözlerle bakan adamı gördü.</p>
<p>Muhittin E.’nin yüreği ağzına gelmişti ama müşteriye belli etmemeye çalıştı. Adam raflara yöneldi. Raflar arasında dolaşırken bir yandan da kendisine bir adres soruyordu. Muhittin E., rafları dolaşan adamı göz ucuyla takip ederek adresi tarif etmeye çalıştı. Adamın soyguncu olduğundan neredeyse emindi.</p>
<p>Kısa bir süre sonra müşteri, ağır ve tehditkâr adımlarla Muhittin E.’nin yanına geldi, silahını çekti. O sırada yanına ikinci bir adam daha geldi. Silah çekene bağırıyordu: “Ayağına sık, yeter!”</p>
<p>Önce düşündü, sonra kurbanının kafasına defalarca ateş etti. Soğukkanlıydı. Cesedin ceplerini aradı. Cüzdanındaki 120 lirayı ve nüfus cüzdanını aldı. Sonra yazar kasadaki 350 lirayı. Ardından da kasanın yanında duran 800 kontörlük telefon kartlarını. Arkadaşı donup kalmıştı. Marketten çıktıklarında etrafta kimse yoktu.</p>
<p>Muhittin E.’nin cesedi, markete gelen bir müşteri tarafından bulundu. Cinayet masası dedektifleri içinse, olay sıradan bir silahlı soygundu. Muhittin E. 49 yaşındaydı, evliydi ve dört çocuk babasıydı. Ölümüne neden olan merminin kovanı, cesedinin hemen yanında duruyordu.</p>
<p>Kasa ise boştu. Paralar alınmış, ama markette başka hiçbir şeye dokunulmamıştı. Katil, marketten çıkarken etrafı kolaçan etmiş ve kimseyi görmemişti. Ama yanılmıştı.</p>
<p>Olay sırasında yoldan geçmekte olan bir görgü tanığı, marketten silah sesini duymuş ve saklanarak olanları izlemişti. Tanık, kasa başında süren kısa bir konuşmanın ardından, katilin ateş ettiğini, sonra da koyu renkli, eski model bir araca binip hızla olay yerinden uzaklaştığını görmüştü. İkinci kişiyi hatırlamıyordu ya da görmemişti. Görgü tanığı katilin eşkalini de veriyordu.</p>
<p>“20-25 yaşlarındaydı. Zayıftı. Saçları siyahtı. Üstünde koyu renkli mont vardı.”</p>
<p>Aracın içinde başka birinin olup olmadığını bulunduğu yerden görememişti. Markette elde edilen deliller diğer gasp dosyalarıyla karşılaştırılmak üzere kriminal laboratuara gönderildi. Oysa sıradan bir gasp vakası olarak kayıtlara geçen bu olay, ertesi gün Ankara’daki tüm emniyet birimlerini seri cinayet alarmına geçirecek olayların ilk habercisiydi.</p>
<p class="margin-ust-m"></p>
<p class="line">Ertesi Gün Ankara/Mamak</p>
<p>İlk cinayetten bir gece sonra, Ankara’nın Mamak ilçesinde büfe işleten, 31 yaşındaki Bülent Ö. ölü bulundu. Cinayetin işlendiği yer, kullanılan silah ve soygun polisin dikkatini çekmişti.</p>
<p>Cinayet masası dedektifleri, bu cinayetin, bir gece önce öldürülen marketçiyle bağı olmasından şüpheleniyordu. Bülent Ö. üç kurşunla vurularak öldürülmüştü. Ve kasa yine bomboştu.</p>
<p>Dedektifler, oğullarının cesedini bulan anne ve babasının ifadesine başvurmak zorundaydı:</p>
<p>“Eşim gece çalışan oğlumuza yemek götürmüştü. Bir saat sonra yemek kaplarını almak üzere büfeye gittim. Gittiğimde oğlum tek başınaydı. Boş tabakları alıp tekrar eve geldim. Tam eve girerken 4-5 el silah sesi duydum. Büfe yönündendi. Eşimle birlikte koşarak büfeye gittik. Oğlumu sırt üstü yerde yatar vaziyette bulduk.”</p>
<p>Kurbanın babasına göre, oğlunun düşmanı ya da kavgalı olduğu kimse yoktu. Aklına şüphelenebilecek kimse gelmiyordu. Olay yeri inceleme ekibi, ipucu aramasını tamamlamak üzereydi ki, Ankara’nın Batıkent semtinde bir başka markete silahlı saldırı olduğu haberi geldi.</p>
<p>Eli silahlı bir katil, market sahiplerini kurban seçerek dolaşıyordu.</p>


<p class="margin-ust-m"></p>
<p class="line">Yarım Saat Sonra<br/>
Market/Batıkent</p>
<p>Cinayet masası ekibi, olay yerine ulaştığında 155 Polis İmdat Servisi’ne bağlı polisler bölgeyi güvenlik altına almıştı. Saldırıya uğrayan, market sahibi 43 yaşındaki Ali Tahtacı’ydı. Saldırıdan yara almadan kurtulmuştu. Hâlâ olayın şokunu yaşıyordu.</p>
<p>Yine de dedektifler için son üç olayın arasında bağ olup olmadığını ispatlayabilecek tek tanıktı.</p>
<p>“Benden hiçbir talepte bulunmadı. Para ya da soyguna dair bir şey söylemedi. Bira vermek için eğildiğim sırada bana doğru ateş etti. Mermi tezgahın arkasındaki duvara isabet etti. Ben de kendimi yere fırlattım. Koşarak dışarı çıktığını duydum. Arkasından baktım ve ilerde bekleyen koyu renkli eski bir araca binerek kaçtığını gördüm.”</p>
<p>Ali Tahtacı’nın olaydan sağ kurtulması üzerine verdiği eşkal bilgileri ilk cinayetteki eşkalle uyuşuyordu. Üstelik Tahtacı, katilin yalnız olmadığını söylüyordu, araçta bir kişi daha görmüştü.</p>
<p>İki gün içinde, iki market ve bir büfeyi basan katilin cinayet işleyiş biçimi, cinayet masası dedektiflerine birkaç ay önce yedi kişiyi öldüren pompalı katilleri anımsatmıştı. Cinayetlerin devam etmesinden korkan Ankara Emniyet Müdürlüğü, bütün birimleri alarma geçirdi.</p>
<p>Önce tanık ifadeleriyle robot resim çizildi. Ardından bu resim bütün illere dağıtıldı. Dedektiflerin en büyük korkusu, bir öncekinde olduğu gibi başka illerde de seri cinayet işlenmesiydi.</p>
<p>Bu arada cinayetlerle ilgili balistik raporlar da tamamlanmıştı. Raporlara göre her iki cinayette ve son saldırıda kullanılan silah aynıydı. Yine de polisin elindeki tek güçlü ipucu katile ait robot resimdi. Bu resim, daha önce gasp suçundan ceza alan sabıkalılarla karşılaştırıldı. Resim, sabıkalılar arasından birine neredeyse tıpatıp benziyordu. 27 yaşındaki Gökhan Özgökner’e.</p>
<p>Özgökner, ilk suçunu 13 yaşında işlemişti. Hırsızlıktan yakalanmış, ama yaşı küçük olduğu için serbest bırakılmıştı. Hırsızlık, gasp ve darptan sabıkası vardı. On bir ayrı ilde cezaevinde yatmış, 2001 affından yararlanarak dışarı çıkmıştı.</p>
<p>Ancak Özgökner hiçbir adresinde yoktu. Evinde yapılan incelemede cinayetlere dair herhangi bir delil bulunamadı. Ama bir hafta sonra bir arkadaşının evinde saklandığı bilgisine ulaşıldı.</p>
<p>Operasyon için düğmeye basıldığında polis, ev araması için gerekli olan mahkeme iznini de yanına almıştı. Özgökner ve arkadaşı evdeydi.</p>
<p>İki sanık sorgulanmak için Ankara Emniyet Müdürlüğü’ne götürülürken, araştırma ekibi de evde arama yaptı. Evin her yeri uyuşturucu haplarla doluydu. Evde bulunan en önemli delil ise silahtı. Balistik inceleme sonucunda silahın, market cinayetlerinde kullanılan silahla aynı olduğu ortaya çıktı.</p>
<p>Silahın üzerinde Özgökner’in parmak izleri vardı.</p>
<p>“Olaylarda yalnız değildim. Ferdi, Fatih ve Deniz de yanımdaydı. Kiraladığımız bir otomobille hırsızlık yapmak üzere plan yaptık. Olay günü Ferdi’yle markete girdik. Silah bendeydi. Ferdi, marketçiyi oyalayacaktı ama yapamadı. Marketçi şüphelendi, elini kasaya doğru attı, silah çekeceğini zannedip kafasına doğru bir el ateş ettim. Yere düştü, paraları aldım. Silahı da gömdüm. Paranın hepsini Fatih aldı. Sonra hap almaya gittik. Sabah, “Gel olay yerine gidelim bakalım ne olmuş?’ dedi. Vurduğumuz adamın öldüğünü öğrendik. Fatih, ‘adam ölmüş bundan sonra çok dikkatli olmalıyız’ dedi.”</p>


<p class="margin-ust-m"></p>
<p class="line">Cinayetin Kare Ası</p>
<p>Özgökner, cinayetleri işlerken yalnız olmadığını söylüyor ve arkadaşlarının adını veriyordu. İfadesine göre, bir gün sonra dördü yine hırsızlık için çıkmış ve büfeyi soymaya karar vermişlerdi. Özgökner, bu cinayeti Ferdi’nin işlediğini, kendisinin bu sırada büfenin arkasında olduğunu iddia ediyordu.</p>
<p>“Marketçi tezgahın arkasına atlayınca bende silaha davranıyor düşüncesiyle kaçmaya başladım. Kaçarken bir el daha dükkana doğru ateş ettim.”</p>
<p>Özgökner’in poliste ifade verirken söyledikleri öldürmekten zevk alan bir portre çiziyordu. Suç ortağı Ferdi bile, onun kurbanını ayağından vurabilecekken kurbanının başını hedef aldığını söylüyordu.</p>
<p>“Gökhan, uzun zamandır Ankara’yı kana bulayacağını söylüyordu. O gece bir büfenin önünde durduk. Bana market sahibini oyalayıp dışarı çıkarmamı söyledi. Çıkaramayınca gelip, üç el ateş ederek büfeciyi öldürdü.”</p>
<p>Aynı gün Özgökner’in adlarını verdiği üç kişi de gözaltına alındı. Tümü, Özgökner’in cinayetlerden önce uyuşturucu kullandığını söylüyordu. O ise, daha emindi:</p>
<p>“Bayramda bakkalların kasaları dolu olur. Eylemlerimi bu nedenle sürdürecektim. Cinayetleri para için işledim. Bu bayramın yıldızı da ben olacaktım. Bir liste yapmıştım. On bakkalın kafasına sıkacaktım. Ankara’yı kana bulayacaktım.”</p>
<p>Özgökner’in arkadaşları, cinayetlere kısmen dahil olduklarını ama rol almadıklarını iddia ediyorlardı. Oysa, yakalanmasalardı, planları dehşet vericiydi.</p>
<p>Kurban pazarında büyük ve küçük baş hayvan satan on iki kişiyi gasp edip öldürmek...</p>
<p>Özgökner ifadesinde ayrıca, yakalanmamış olsaydı, bir önceki Ramazan bayramında yedi kişiyi öldüren pompalı katiller gibi cinayetlerine devam edeceğini de söyledi.</p>
<p>Özgökner ve arkadaşlarının davası Ankara Altıncı Ağır Ceza Mahkemesi’nde görüldü. Yargılama sonunda Özgökner kasten adam öldürmek suçundan ağırlaştırılmış müebbet hapis, nitelikli yağma suçundan ise, 15 yıl hapis cezası aldı. Mahkeme Ferdi Uğur, Fatih Kafnur ve Deniz Yurdakul’un ise, cinayet suçlarına karışmadığına hükmetti. Üçü nitelikli yağma suçundan 4 yıl 2 aydan, 7 yıl 6 aya kadar değişen hapis cezaları aldı.</p>
<p class="margin-ust-xl"></p>
</body>
</html>