<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title>Sevinç Yavuz - Türk Seri Katiller</title>

<link href="../Styles/main.css" type="text/css" rel="stylesheet"/>
</head>
<body>
<h1>AVCI</h1>
<blockquote>
<p class="sardav">Hamdı Kayapınar, 1980’de Kayseri’de doğdu. İşsiz. Bekâr. Annesi, kız kardeşi ve ağabeyiyle yaşadı. İlk kurbanı, kuyuya atarak boğduğu 4 yaşındaki erkek kardeşiydi. Seri cinayet işlemeye 1998’de başladı. 2001’e kadar Kayseri kanalboyu mevkiinde altı kişiyi uzaktan tüfekle ateş ederek öldürdü, üç kişiyi de yaraladı. Cezaevinde.</p>
</blockquote>
<p class="margin-ust-xl"></p>

<p class="line">30 Mart 1998<br/>Kayseri</p>
<p>İşadamı Yaşar S., otomobilinden inmek üzereydi ki, radyoda sevdiği şarkıyı duydu. Sesi biraz daha açtı. Aracın içine sıcak bir huzur havası dolmuştu. Arkasına yaslandı. S., aracının hemen arkasından ölümün yaklaştığından habersizdi.</p>
<p>Aynı saatlerde S.’nin eşi pencerede bekliyordu. Kocası daha önce hiç bu kadar geç kalmamıştı. Kadın, nefes alamayacak kadar daraldığında balkona çıktı ve eşinin aracının park yerinde olduğunu görüp sevindi. Bir süre eşinin kapıyı çalmasını bekledi. Ama kapıya gelen yoktu. Tekrar balkona çıktı. Kimse yoktu. Apar topar aşağı indi. Aracın camlarının kırık, koltuğununsa kanla kaplanmış olduğunu gördü.</p>
<p>46 yaşındaki Yaşar S.’nin cesedi sabaha karşı Kayseri kanal boyu mevkiinde bulundu otomobilinden kilometrelerce uzakta bulundu. Yaşar S., başının arkasından vurulmuş sonra da sürüklenerek kanal kenarına taşınmıştı.</p>
<p>Olay yeri inceleme ekibi ise, bu sırada cinayetin işlendiği otomobili araştırmış ve iki önemli delil bulmuştu. Arabanın yan camında bırakılan, Yaşar S.’ye ait olmayan bir parmak izi ve aracın hemen yanında bulunan ve boş av tüfeği fişeği.</p>
<p>Kayseri, işadamının öldürülmesi haberiyle çalkalanıyordu. Yerel gazeteler cinayeti günlerce manşetten verdi. Türlü senaryolar kuruldu. Halk, Kayseri polisinden cinayeti bir an önce çözmesini bekliyordu.</p>
<p>Kayseri polisi günlerce ve haftalarca katili aradı. Ne araçta bulunan parmak izinden ne de olay yerinde bulunan boş kovandan sonuç alınabildi. Cinayet hakkındaki akıl yürütmeler bir süre sonra kesildi. Yaşar S. cinayeti dosyası ise eldeki tek ipucu olan parmak izi ve boş kovanla birlikte rafa kaldırıldı, ta ki bir yıl sonra Kayseri’de av malzemeleri satan bir dükkân ikinci kez soyulana kadar. İkinci soygun, ilkinden tam bir yıl sonra, 6 Mart 1999’da gerçekleşti. Bu kez dükkândan iki tüfek, bir kuru sıkı tabanca ve onlarca fişek çalındı. Bir kez daha olay polis kayıtlarına sıradan bir hırsızlık vakası olarak geçti. Kimsenin aklına kâbusun yeni başladığı gelmiyordu.</p>
<p class="margin-ust-m"></p>
<p class="line">Soygundan 1 Ay Sonra</p>
<p>37 yaşındaki İbrahim Demir, gece yarısı, bisikletiyle yorgun argın evine dönüyordu. Nisan ayı olmasına rağmen Kayseri’nin gece ayazı bastırmıştı. Kanal boyu ıssız ve karanlıktı. Demir, kanalın diğer yakasında biri olduğundan ve bu kişinin ona doğrulttuğu namlunun menziline girdiğinden habersizdi. Önce bir patlama sesi duydu, ardından da korkunç bir acı hissetti. Birkaç metre daha ilerledikten sonra yere yığıldı. Ağır yaralanmış ama ölmemişti. Tüfekle vurulmuştu.</p>
<p>Katil kurbanım öldürememiş ama ısrar da etmemişti. Ya da bir başka deyişle kanalın bu yakasına geçmemişti.</p>
<p>İbrahim Demir’in vurulmasından üç gün sonra yine kanal boyunda, bu kez Çinkur’da işçi olarak çalışan Bünyamin Selvi vuruldu. Demir gibi o da saldırıdan yaralı kurtulmayı başardı. Ona da uzak mesafeden, tek bir kez ve tüfekle ateş edilmişti.</p>
<p>Katil ya da katillerin yalnızca yaralama amacıyla ateş etmesi pek sık rastlanan bir durum değildir. Öldürme eylemini tamamlamamak akla ancak korkutmayı getirir ki bu da kurbanlarla katil arasında bir husumet bağı olması anlamına gelir.</p>
<p>Ne Demir ne de Selvi vuranı görmüştü. Her ikisi de eşkal veremiyordu. Polis, kanal boyunu karış karış aramış ama saldırgandan bir iz bulamamıştı. Polisin her iki kurban arasında bağlantı kurma çabaları da boşa çıktı.</p>
<p>Kanal boyu sakinleri için iki saldırı yetip artmıştı bile. Halk, sokağa çıkmaya korkuyordu. Hava kararmadan önce herkes evine giriyor ve bir daha pencereye dahi çıkmıyordu.</p>
<p>Polise şehrin her yerinden ihbarlar yağıyordu. Verilen eşkallerin hepsi saldırganın en az 1.90 boyunda, esmer ve iri yapılı olduğu yönündeydi.</p>
<p>Bu esmer ve iri yapılı saldırgan, kanal boyunda oturan bütün ailelerin korkulu rüyası olmuştu. Herkes birbirine bu ateş eden ama öldürmeyen saldırganın amacını soruyordu. Kimdi bu saldırgan?</p>
<p>İşi şansa bırakmak istemeyen kadınlar, gece vardiyasına gitmek zorunda olan eşlerini servis araçlarına kadar gruplar halinde götürmeye başlamıştı. Bu grup halinde dolaşma tam bir hafta sürdü. Bir hafta sonra kanal boyunda oturanlar yeni yeni sakinleşiyordu ki, saldırgan bu kez amacına ulaştı.</p>
<p>52 yaşındaki Memiş D., bir fabrikada gece bekçisiydi. İşyeri evinden yalnızca iki kilometre uzaktaydı. Sabaha karşı işyerinden çıkıyor ve birkaç kilometre pedal salladıktan sonra evine ulaşıyordu. O gece de hava aydınlanmadan eve gitmek için yola çıktı. D.’nin cesedi hava ağardıktan sonra kanalın içinde yüzüstü yatarken bulundu. Cebindeki bütün parası alınmıştı. Katil yine tüfekle ateş etmiş ve yine arkasında boş kovan bırakmamıştı.</p>
<p>Kanal boyu sakinleri de Kayserililer de tam anlamıyla panikteydi. Saldırgan artık katil olarak anılıyordu. Hakkındaki söylenceler kulaktan kulağa yayılıyordu. Her an her yerde içlerinden birinin karşısına çıkabileceğine inanılan bu iri yarı esmer katilin çok zeki olduğu düşünülüyordu.</p>
<p class="margin-ust-m"></p>
<p class="line">Bir Hafta Sonra Benzin İstasyonu</p>
<p>Kanal boyuna yakın bir benzin istasyonunda çalışan İbrahim Genç, ışıkların sayısını azaltmış, sırtı cama dönük, kulübesinde televizyon seyrediyordu. Bir ses duydu ve ne olduğunu anlamak için pencereden baktı. Zifiri karanlıktı. Yanıldığını düşünerek tekrar sandalyeye oturdu. Bu kez de yayın bozulmuştu. Kalktı ve kanalı ayarlamak için eğildi. Pencerenin pervazında parlayan namluyu göremedi.</p>
<p>İbrahim G.’nin cesedi, sabaha karşı benzin istasyonuna gelen bir müşteri tarafından bulundu. Cüzdanı çalınmıştı. Ve yine tüfekle vurularak öldürülmüştü. Yine katilden geriye en ufak bir ipucu kalmamıştı.</p>
<p>Katil, on kilometre uzunluğunda ve dört kilometre genişliğindeki bir alanda insanları öldürüyor ama Kayseri polisinin elinden, bölgede 24 saat devriye gezmekten başka bir şey gelmiyordu. Ta ki son cinayetten dört gece sonrasına, polisin katille burun buruna geldiği geceye kadar.</p>
<p>Devriye polisi, son cinayetten sonra bölgedeki takipleri iyiden iyiye sıklaştırmıştı. O gece Emniyet’e gelen bir telefon bisikletle gezen şüpheli bir şahsı ihbar ediyordu. İhbara göre sırtında tüfek olan bir adam bisikletle geziyordu. Devriye polisi ihbarı akla uymayacak kadar asılsız bulmuş, yine de dikkatli olmaya karar vermişti. Tam bu sırada polislerden biri karanlıktaki bisikletliyi gördü. “Dur” ihtarına uymaya niyeti yoktu. Bir polis adamın arkasından koştururken diğeri önünü kesmek için kestirme yola girdi ve köşeyi döner dönmez bir tüfeğin namlusuyla karşı karşıya geldi.</p>
<p>Katilin tüfeğinden çıkan saçmalar polisin bacağını parçalamıştı parçalamasına ama hiç olmazsa artık ellerinde bir eşkal vardı ve halkın kafasında yarattığı tiple taban tabana zıttı. Katil 1.65 boylarında ve çelimsizdi.</p>
<p>Tam bu sıralarda Kayseri Cinayet Masası ekipleri de Ankara’da iki günlük bir konferansa gitmeye hazırlanıyordu. Konferansın konukları Kuzey Teksas Üniversitesi’nden Robert W. Taylor ve Edward Huesken’di. Konu ise, seri katiller.</p>
<p>Kayseri Cinayet Masası dedektifleri seminerde Amerika Birleşik Devletleri’nde yaygın olan seri cinayetlerle ilgili birçok şey öğrenmişti. Bu iki uzman, seri katillerin tipik özelliklerini, psikolojilerini ve onları yakalama tekniklerini anlattıkça Kayseri polisi, kanal boyunda cinayet işleyen bir seri katille karşı karşıya olduğunu anladı.</p>
<p>Ve öğrendiklerine göre, her şeyden önce katilin bir profili çizilmeliydi. Kayseri’ye döner dönmez ilk iş, ülkenin ileri gelen üniversitelerinde görevli psikiyatrları aramak oldu. Cinayet ve yaralama dosyaları uzmanlara verildi. Dedektifler, psikiyatrlardan bir tek şey istiyordu: Katilin profilini.</p>
<p>Yirmiye yakın psikiyatrın hazırladığı rapor sonunda ortaya çıkan katilin profili şöyleydi:</p>
<p>Genç, bekâr bir erkek. Çünkü tüfek kullanıyordu ve gece rahatça evden çıkabiliyordu. Cinayetleri tek başına işliyordu. Saldırılarda atış maktulün öldürücü noktasına ve tek seferde yapılıyordu. Tereddüt yoktu. Psikiyatrların çizdiği profil bunlarla sınırlı değildi. Onlara göre katil, insanlardan kopuk yaşayan biriydi, çünkü dar bir alanda cinayet işlemesine rağmen bugüne kadar bir tek kişiden bile herhangi bir şüpheli ihbarı gelmemişti. Aile yapısı bozuktu. Aile içi şiddete ya da tacize maruz kalmıştı. Bunun en önemli göstergesi ise, cinayet işleme şeklinin agresif ve acımasız olmasıydı. Ailedeki bir tipten intikam alıyordu. Psikiyatrların son tespiti şu oldu: Kıskanç, sabıkalı ve durdurulana kadar durmayacak.</p>
<p class="margin-ust-m"></p>
<p class="line">9 Şubat 2001</p>
<p>Kayseri Olay Yeri İnceleme Ekibi, ihbar edilen yere geldiğinde manzara korkunçtu. Cafer Ş., Abdullah A. ve Ali A. otomobillerinin içinde kafalarından tüfekle vurularak öldürülmüştü. Cafer Ş’nin kol saati, Abdullah A.’nın parası, Ali A.’nın ise cep telefonu çalınmıştı.</p>
<p>Katil abluka altındayken bile cinayet işlemeyi başarmıştı. Ancak bu kez farklı olarak, üç kişiyi aynı anda kurban seçmişti. Belki de bu yüzden arkasında ilk ipucunu, boş bir kovanı delil olarak bırakmıştı.</p>
<p>Eldeki veriler ve profil ışığında son cinayetin işlendiği gece Kayseri’deki bütün erkekler tekrar incelemeye alındı. Sabıkalı sabıkasız herkes adeta elekten geçiriliyordu. Ama bu liste binlerce erkek anlamına geliyordu.</p>
<p>Bu sırada uzmanların dikkatini daha önce gözden kaçan bir ayrıntı çekti. Üç yıldır kanal boyunda gerçekleşen saldırı ve cinayetlerle son cinayet arasında tam on dokuz aylık bir boşluk vardı. Üç yıldır devam eden cinayetler arasında on dokuz aylık bir suskunluk dönemi dikkat çekiciydi. Katil, sanki bir süre bir yerlere gitmiş ve son cinayetle geri döndüm demişti. Uzmanların profiline göre genç ve bekâr bir erkek, on dokuz ay için nereye gider?</p>
<p>Kayseri’den o dönem içinde ayrılan tek kişi 22 yaşındaki Hamdi Kayapınar’dı. Kayapınar, on dokuz aylık askerliğini yapmak üzere Çanakkale’ye gitmiş ve kısa bir süre önce geri dönmüştü. Üstelik Kayapınar, profile de eşkale de tıpatıp uyuyordu. Yoksul bir ailenin çocuğuydu. Annesi ve kız kardeşiyle birlikte yaşıyordu. Gündüzleri evden çıktığını gören olmamıştı. Bekâr, işsiz ve sabıkalıydı. Üstelik sabıkası, av malzemeleri dükkanı soymaktı.</p>


<p class="margin-ust-m"></p>
<p class="line">Bir Gün Sonra</p>
<p>Polis, 22 yaşındaki Hamdi Kayapınar’ın kanal boyundaki evine ulaştığında saat gece yarısını geçmişti. İki cinayet masası dedektifi, gecekondunun derme çatma bahçe kapısını iterek içeri girdi, ikisi de tetikteydi. Biri pencereyi gözlerken diğeri kapıya yaklaştı. İçeride ışık yoktu. Zile basıp bir süre beklediler.</p>
<p>Polisler biraz bekledikten sonra ayrılırken kapının arkasında bir adam tüfeğini polislere doğrultmuş bekliyor ve yanındaki biri yaşlı, iki kadına tehditkâr gözlerle bakıyordu.</p>
<p>Komşunun ifadesi: “Siz kapıdan ayrıldıktan biraz sonra Hamdi annesi ve kız kardeşiyle birlikte evden çıktı. Koltuğunun altında sarılı uzun bir şey vardı.”</p>
<p>Polis, ertesi gün Hamdi Kayapınar’ın evine gittiğinde komşularından bunları öğrendi. Polis artık doğru iz üzerinde olduğundan emindi. Kanal boyundaki ev 24 saat gözlem altına alındı. Ama Hamdi Kayapınar eve gelmiyordu. Evde sadece annesi ve kız kardeşi kalıyordu. Bir yandan da cinayet masası ekipleri şüpheli hakkındaki soruşturmayı derinleştiriyordu. Gelen ilk bilgiler şaşkınlık vericiydi.</p>
<p>Hamdi Kayapınar, Nisan 1998’de, yani otomobilinde vurulan Metin K. cinayetinden birkaç gün sonra ağabeyi Ümit Kayapınar’la birlikte tutuklanmış ve hapis yatmıştı. Suçları ise av malzemesi satan dükkânı soymaktı.</p>
<p>Dönemin cinayet masası dedektifleri soygunla Metin K. cinayeti arasında bağ kuramamıştı. Bu da üç kişinin yaralanmasına ve tam altı cana mal olmuştu. Hem de Kayapınar’ın parmak izi otomobilin camında olduğu halde.</p>
<p>Artık kaybedecek vakit yoktu. Aynı gün Hamdi Kayapınar’ın ev araması için mahkeme emri çıkarıldı. Kayapınar’ın annesi ve kız kardeşinin önünde yapılan aramada polis, evde kanlı bir pantolon, mutfak tezgâhının altındaki pirinç bidonunun içinde bir miktar para ve yatak odasındaki çekmecede bir kol saati buldu.</p>
<p>Kayapınar’ın evinde bulunan bütün eşyalar son kurbanlarına aitti. Kanlı pantolon, kanın kime ait olduğunun tespiti için Adli Tıp Kurumu Laboratuvarı’na gönderildi. Cinayetlerin işlendiği tüfek ise ortada yoktu.</p>
<p>Kayapınar’ın kız kardeşinin ifadesi şöyleydi:</p>
<p>“Siz o gece geldiğinizde evdeydik. Ama abim kapıyı açtırmadı. Polisler gidince birlikte çıktık. 500 metre kadar yürüyüp boş bir alana geldi. Kanal boyundaydı. Önce tüfeği gömdük, biraz ileriye de fişekleri.”</p>
<p>Polis, Hamdi Kayapınar’ın kız kardeşinin gösterdiği yerde kazı yaptı. Tüfek, toprağın altında bir kumaşa sarılı halde bulundu. Kazı saniye saniye kameraya kaydedildi. Polis, çok yakında bunun faydasını görecekti.</p>
<p>Şimdi geriye bir tek şey kalmıştı. Evde bulunan Kayapınar’a ait pantolondaki kanın kimliğinin tespiti. Adli Tıp Kurumu uzmanlan işe Hamdi Kayapınar’ın pantolonunda bulunan örneğin kan olup olmadığını tespit etmekle başladı. Bunun için kumaştan alınan örneğin üzerine benzin döküldü. Benzinin renginin maviden yeşile dönmesi pantolon üzerindeki lekenin kan olduğunu gösteriyordu. Kan, son cinayette öldürülen Cafer Ş.’ye aitti.</p>
<p>Kayseri polisi bütün delilleriyle Hamdi Kayapınar’ı tutuklamaya ve mahkeme önüne çıkarmaya hazırdı. Ama Kayapınar çoktan sırra kadem basmıştı. Ortada yoktu, ta ki, karakoldan içeri kendi isteği ve yanında dayısıyla birlikte girene kadar.</p>
<p>“Ben Hamdi Kayapınar... Beni arıyormuşsunuz!”</p>
<p>Kayapınar kendinden emin görünüyordu. Ona göre arkasında hiçbir delil bırakmamıştı. Sorguyu bir kez daha atlatacağını düşünüyordu ama polis bu kez hazinlikliydi. Önce boş kovan, sonra kanlı pantolon Kayapınar’a gösterildi. Ardından Adli Tıp Kurumu’nun raporu ve son olarak Yaşar S.’nin otomobilinin camındaki izlerin ona ait olduğunu bildiren Kriminal Laboratuvarı raporu.</p>
<p>Ona göre polisin elinde hâlâ cinayet silahı yoktu. “Ben yapmadım,” demeye devam ediyordu. Ta ki, annesi ve kız kardeşinin gösterdiği yerden çıkarılan tüfeğin görüntüleri kendisine gösterilene kadar.</p>
<p>Katil için çözülme, belki de yaptıklarıyla övünme zamanıydı. Üç gün süren sorgusu boyunca bütün cinayetleri ayrıntılarıyla anlattı. Hatta Yaşar S. cinayetinde yalnız olmadığını, ağabeyi Ümit Kayapınar’la birlikte cinayeti işlediklerini ve kurbanın cebinden aldıkları 66 lirayı paylaştıklarını da...</p>
<p>Ağabeyi Ümit, daha sonra bir başka hırsızlık suçundan hapse girmişti.</p>
<p>Sorgunun sonunda polis Hamdi Kayapınar’a şu soruyu sordu: “Pişman mısın?” Cevap şöyleydi: “Şu an pişman oldum. Bu duyguyu yaşıyorum. Ama yakalanmadan önce hiçbir olaydan sonra bu duyguyu yaşamadım. Sadece Abdullah A.’dan 2 lira çıkınca, ucuza gitti, diye üzüldüm.</p>
<p>Hamdi Kayapınar, son cinayetinden altı gün sonra, 16 Şubat 2001’de tutuklandı. Yargılaması Kayseri Birinci Ağır Ceza Mahkemesi’nde yapılacaktı. Polisin ve iddia makamının delilleri onun bir seri katil olduğunu ispatlıyordu. Ama neden?</p>


<p class="margin-ust-m"></p>
<p class="line">İlk Cinayetten 8 Yıl Önce</p>
<p>Hamdi Kayapınar’ın babası, yıllarca Hollanda’da işçi olarak çalışmış, yurda döndükten sonra da hayatını inşaat işçiliği yaparak kazanmaya başlamıştı.</p>
<p>Biri resmi nikâhlı, iki eşi, on bir çocuğu vardı. Yorgundu. Gerektiği kadar para kazanamıyordu. Bütün hıncını da 14 yaşındaki Hamdi’yi döverek çıkarıyordu.</p>
<p>Babası onu neredeyse her gün dayakla cezalandırırken, küçük kardeşi dört yaşındaki Serkan’ı kucağından indirmiyordu. Hamdi bütün bu olanlara son vermeye karar verdiğinde daha 14 yaşındaydı. Bir gün küçük kardeşini boğarak öldürdü. Sonra da bahçelerindeki kuyuya attı. Cinayet ortaya çıktığında tutuklanarak Ankara Keçiören Islahevi’ne gönderildi, ardından da Sinop Cezaevi’ne. Dört yıl hapis yattıktan sonra tahliyesine iki ay kala Kayseri Cezaevi’ne geldi. Tahliye olduktan yalnızca on beş gün sonra da seri cinayetlerine başladı. Duruşmalar boyunca sadece tedavi olmak istediğini söyledi.</p>
<p>“Cezaevine yatınca eğitimim yarım kaldı. Meslek edinemedim. Çıktığımda iş bulamadım. Bir de silahlara karşı merakım vardı. Yaptığım işi ava benzetiyordum. Ben avcıydım, kurbanlarım da av. Onların üzerinden çıkan para da benim hakkım olan ganimetti. Eğer onları öldürmeseydim, sonradan beni bulup döverlerdi.”</p>
<p>Hamdi Kayapınar hakkında cinayet, yaralama, gasp ve hırsızlık suçlarından on bir ayrı dava açıldı. Cinayetlerden altı kere idam, yaralama ve gasplardan 41 yıl 10 ay ağır hapis cezasına çarptırıldı. İdam cezaları müebbet hapse çevrildi. Kız kardeşi evlendi.</p>


<p class="margin-ust-m"></p>
<p class="line">Kurbanından Korkan Katil</p>
<p>Hamdi Kayapınar’ın cinayetlerinin en dikkat çekici yönü, katilin kurbanlarına yaklaşmadan, uzaktan ve tüfekle ateş ederek öldürmesi. Bu özelliğiyle, “Organize olmayan asosyal saldırganlar” grubuna girdiği söylenebilir.</p>
<p>Bu grup, ortalama altı düşük bir zekâya sahip ve cinayetlerini düşünüp planlamadan gerçekleştiren kişilerden oluşuyor. Organize saldırganlar kurbanlarım öldürmek için plan yapıp tuzak hazırlarken, Hamdi Kayapınar gibileri, karşılarına bir fırsat çıktığı anda ya da pusu kurarak cinayet işleyebilir ve çoğunlukla cesedi yok etmek yerine de suçu işledikleri yerde bırakıp giderler.</p>
<p>Genellikle kurbanlarının karşısına aniden çıkarlar ve herhangi bir uyarı olmaksızın saldırırlar. Nadiren izlerini gizlerler. İçlerine kapanık, az arkadaşı olan ve geçmişlerinde akıl rahatsızlıkları olan kişilerdir.</p>
<p>Ancak, onun kurbanlarına hiç yaklaşmadığı, uzaktan ve tek el ateşle öldürdüğü düşünülürse, çocukluğuna ait büyük bir figürden korktuğu (mesela babası) rahatlıkla söylenebilir.</p>
<p>Hamdi Kayapınar yakalandığında, ailesini ve yaşadığı yeri tanımak için Kayseri’nin Kanalboyu denen semtine gittim. Bir kanalın etrafında sıralanmış derme çatma kulübelerden oluşan bir yerdi burası. Parası olan, gecekondusunu birkaç katlı sıvasız apartmana dönüştürmüştü.</p>
<p>Hamdi Kayapınar’ın yaşadığı baba evi ise, yapıldığı gibi kalmıştı. Ahşap bir kapı, zemini betonla kaplanmış küçük bir avludan oluşan ve tek katlı, kırık dökük bir ev. Beni annesi karşıladı. Esmer, çok zayıf ve acılaşmış yüz çizgileri olan bir kadındı.</p>
<p>Bir de Hamdi’nin kız kardeşi oradaydı, ona yardım ettiği söylenen. Öyle olduğu için de yargılanan. Dünyalar güzeli. Akşam hava kararana kadar sohbet ettiğimizi ve annesinin sürekli ağladığını hatırlıyorum: “Benim oğlum yapmadı,” demeden Hamdi’nin çocukluğunu anlattı uzun uzun.</p>
<p>Babasının Hamdi’yi ne kadar dövdüğünden, dayaklara nasıl engel olamadığından bahsetti. Kendi yediği dayakları anlattı, sanki kendi de suçluymuş gibi. Hava kararırken ayrıldım o evden. Bugün bile tek hatırladığım, Hamdi’nin annesinin alacakaranlıkta iyice kararan acı dolu yüzü.</p>
<p class="margin-ust-xl"></p>
</body>
</html>