<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title>Sevinç Yavuz - Türk Seri Katiller</title>

<link href="../Styles/main.css" type="text/css" rel="stylesheet"/>
</head>
<body>
<h1>YAMYAM</h1>
<blockquote>
<p class="sardav">Özgür Dengiz, 1980, Edirne doğumlu. Bekâr, lise mezunu. İlk cinayetini 17 yaşındayken işledi. 2007’de Ankara’da iki cinayet işledi. Kurbanlarından büyük parça et keserek buzdolabında saklıyordu. Köpeklerle birlikte kendinin de insan etini yediğini söyledi. Medya “Yamyam” adını taktı. Cezaevinde.</p>
</blockquote>

<p class="margin-ust-xl"></p>

<p class="line">5 Haziran 2007<br/>Ankara</p>
<p>Akşam 17:00 sularında Ankara Çankaya Polis Merkezi’nin telefonu çaldı. Mediha Eldem Sokak’ta biri öldürülmüştü.</p>
<p>Polis olay yerine ulaştığında öldürülen kişinin bilgisayar firması sahibi olan Sedat Erzurumlu olduğunu tespit etti. 7.65 milimetre çapındaki tabancayla kafasından vurulmuştu. Birkaç bilgisayar, cep telefonu ve parası çalınmıştı.</p>
<p>Soygun ya da alacak-verecek davasına benziyordu. Üstelik katil ya da katiller geride ipucu bırakmamıştı.</p>


<p class="margin-ust-m"></p>
<p class="line">13 Eylül 2007<br/>Mamak Çöplüğü</p>
<p>Olay yeri inceleme ekibi için bile cesedin durumu dehşet vericiydi. Mamak Çöplüğü’nün İmrahor girişinde parçalanmış bir erkek cesedi vardı.</p>
<p>Cesedin sağ omuz başı ile göğsünde ve kafasında kesiğe bağlı büyük yaralar bulunuyordu. İki kolunun, omuz başı alt hizasından el bileklerine kadar kesilmiş, baldırlarının da ayak bileklerine kadar olan bölümleri aynı yöntemle kesilerek alınmıştı.</p>
<p>Eller ve ayaklar, çöplerin arasına atılmıştı. Ceset, 45 yaşındaki Cafer E.’ye aitti. Cafer E. emekli temizlik işçisiydi.</p>
<p>Çöplükte geniş bir arama yapılması gerekiyordu. Yapılan arama sonunda, cesedin 75 metre uzağına atılan bir çantanın içinde 7.65 milimetrelik bir adet tabanca, kanlı bıçak ve eldivenler bulundu.</p>
<p>Cinayete ilişkin ipucu bu üçünde olabilirdi. Çanta ve tabancadaki parmak izi incelemesi sonuç vermedi. Ancak eldivenlerde mukayeseye uygun bir parmak izi bulundu.</p>
<p>İnsanın parmak izi, kimliği gibidir. Yok edilemez. Günümüz teknolojisinde artık deri üzerindeki parmak izini almak bile mümkün.</p>
<p>Eldivenler üzerindeki parmak izi 27 yaşındaki Özgür Dengiz’e aitti. Dengiz, 1997’de 17 yaşındayken Ankara Gölbaşı’nda birlikte içki içtiği bir arkadaşını silahla öldürmüş, Niğde ve Ulucanlar Cezaevi’nde toplam 42 ay yattıktan sonra 2000’deki afla serbest kalmıştı.</p>
<p>Kıbrıs Gazisi emekli bir astsubayın oğluydu. Askerliğini yapmak üzere Kars’a gitmiş, askerlik görevini üç yılda bitirebilmişti. Sarıkamış Asker Hastanesi’nin 13 Ocak 2005 tarihli “ileri derecede antisosyal kişilik bozukluğu sebebiyle askerliğe elverişli değildir” raporuyla askerlikle ilişiği kesildiği için o da. Anne ve babası ayrılan Özgür Dengiz, askerden döndükten sonra geceleri çöplerden topladığı eski eşyaları satarak para kazanmıştı. Çünkü geceleri uyuyamıyordu.</p>
<p>Evine düzenlenen baskında hem kendisi hem de buzlukta siyah poşetlere sarılı kurbanının etleri yakalandı. İfade verirken soğukkanlıydı.</p>
<p>İlk cinayetini şöyle anlatıyordu:</p>
<p>“İçimde yaşadığım bunalımdan kurtulabilmek için mücadelemi üçüncü şahıslarla sürdürmeye karar vermiştim. Bu sebepten o sabah evden çıkarken bir şahsı öldürmek amacıyla dışarı çıktım. Bilgisayar merakım ve bilgim olduğu için öldüreceğim kişilerin anladığım bir iş ile uğraşmış olmalarını tercih ettim.”</p>
<p>Ama ilk cinayeti, istediği etkiyi yapmamıştı. Polis tarafından yakalanmıştı.</p>
<p>“Sedat Erzurumlu isimli şahsın cinayetinden sonra toplum içerisinde daha çok tepki uyandıracak, dikkat çekecek ve ses getirecek başka bir cinayet işleyebilmek için yine uygun bir ortam ve hedef şahıs bulabilmek amacı ile İmrahor köyü civarına gittim. Çünkü orası, sürekli aşırı alkol kullananların ve ahlaka aykırı davranışlarda bulunan kişilerin geldiği bir yerdi. Aracıyla yanımdan geçmekte olan Cafer E.’nin yüzüne iki el ateş ettim. Cesedi yan koltuğa koyup şoför koltuğuna oturdum ve otomobili tenha bir noktaya çektim. Silahımı çantama koydum, bıçağımı çıkarttım. Bacak kısımlarını bıçakla ayırdım ve çantama koydum. Eve gittim. Yemek için aldığım baldırları buzluğa koydum. Öldürdüğüm kişinin kalan etlerini kesmek ve bölgede yaşayan köpeklerle paylaşmak için olay yerine geri döndüm. Kendime ayırdığım parçaları da poşetleyerek çantama koydum.”</p>
<p>Hayatının geri kalan bölümünde imkânı olduğu takdirde sürekli olarak insan eti yemeyi düşündüğünü de söyledi Dengiz.</p>
<p>“Yıllardır boşu boşuna dana eti yemişiz.”</p>
<p class="margin-ust-m"></p>
<p class="line">10 Ocak 2008</p>
<p>Adli Tıp Kurumu, Dengiz için, “Akıllı, cezai ehliyeti tam” raporu verdi. Dengiz, Adli Tıp Kurumu uzmanlarının sorusuna, “Ben çöplüklerden beslendiğim için kendime kedi ve köpekleri örnek aldım. Onlar da ölülerini yiyordu,” diyecekti.</p>
<p>Özgür Dengiz polislere, “Müebbet alır 30 yıl yatarım. O zamana kadar da nasıl olsa afla çıkarım,” dese de, ağırlaştırılmış hapse mahkûm oldu.</p>


<p class="margin-ust-m"></p>
<p class="line">Onu Anlatıyorlar</p>
<p>Mahalle sakinleri: “Özgür’ün eve girdiğini, çıktığını bile görmezdik. Kendi halinde, sessiz bir tipti. Sessiz, saf bir çocuk. Hiç evlenmedi. Selam verir, bizi severdi. Yapmış olabileceğine ihtimal vermiyoruz.”</p>
<p>Kuzeni: “Evine gittiğimizde odasından çıkmazdı. Amca oğluyum, düğünümüze bile gelmedi. Bağlama da çalardı. Gençken neşeliydi. Cezaevinden sonra değişti.”</p>
<p>Halası: “Babası otoriter bir adam. 17 yaşındayken oğlunun cinayetini o ihbar etmişti.”</p>


<p class="margin-ust-m"></p>
<p class="line">Yamyamlık</p>
<p>Taş Devri’nden beri, insanlar ya beslenme ihtiyacıyla ya da dini nedenlerden ötürü insan eti yemişlerdir. Homo Erectus olarak bilinen tarih öncesinin insanları, diğer mağara adamlarının beyinlerini yemekten büyük zevk alırdı. Yeni Zelanda’dan Kuzey Amerika’ya kadar tüm dünyadaki yerliler, cesaretleri onlara geçsin diye düşman savaşçılarının yüreklerini yerdi. Merasimlerde insan eti yenmesi, Aztek dininin temel taşlarındandı. Fijililer yalnızca tadını beğendikleri için insan eti yerdi. Ancak Musevi-Hıristiyan geleneğinde insan eti yemek o kadar yoğun bir nefretle karşılanır ki insan eti yemek veya açlıktan ölmek arasında seçim yapmak zorunluluğuyla karşılaşıldığında, bazı insanlar ikinci şıkkı tercih edilebilir.</p>
<p>1972’de And Dağları’na düşen uçakta sağ kalanların hayatta kalabilmek için birbirini yemesi de bu duruma örnek gösterilebilir. Almanya, yirminci yüzyılda insan eti yiyenlerin çok büyük yüzdesini üretmiştir. 1920’lerin toplumsal karmaşası sırasında, son derece hasta bir ruha sahip olan Fritz Haarmann, en az elli oğlan çocuğunu kesmiş, etlerinin bir kısmını yemiş ve sonra da kalanları karaborsada dana eti olarak satmıştır. En az onun kadar manyak olan vatandaşı Georg Grossmann, insan eti satarak gelirine katkıda bulunmuştur; ancak o tombul genç kadınları tercih edip etlerinden sosis yapmıştır. Savaş sonrası Alman yamyamlarından biri de müşterilerinden en az otuz tanesini öldürüp etlerini yemiş olan han işletmecisi Karl Danke’dir.</p>
<p>Almanya’da bu olayların yaşandığı yıllarda, Sado-Mazoşist bir kaçık olan Albert Fish Amerika’yı dolaşıp küçük oğlanları ve kızları avlamaktaydı. En sonunda on iki yaşında güzel bir kız çocuğu olan Grace Budd’ı kaçırıp öldürmekten idam edildi. Fish, Grace’in vücudunun bazı parçalarını pişirip yediğini itiraf etti. “Milwaukee Canavarı” olarak bilinen Jeffrey Dahmer yakalandığında buzdolabında kurbanlarının bedenine ait parçalar bulundu. Aralıklarla bu parçaları pişirip yiyordu. Bu örnekler, insan ne kadar medenileşirse medenileşsin, çok altta bir yerde yamyamlığın devam ettiğini gösteriyor.</p>
<p>Tıpkı elli iki kurbanla modern zamanların en korkunç seri katili olma rekorunu elinde bulunduran Rus “Çılgın Canavar” Andrei Chikatilo gibi. Chikatilo, kurbanlarının bir kısmının cinsel organlarını yemişti. Polis onu yakaladığında “Tuhaf bir ağız kokusu” vardı dedi.</p>
<p>Kısaca, “Hannibalizm” olarak adlandırılan bu kişilik bozukluğu, katilin duyduğu öfkenin ne denli büyük olduğunu gösteren bir eylem. Kişi, beslediği yoğun öfke nedeniyle kurbanını öldürmekle yetinmiyor ve “Sen bana aitsin. Ben sana sahibim” düşünceleriyle öldürdüğü kişiyi yiyerek işini sonlandırıyor. Öldürmek, sinirinin yatışması için yeterli olmuyor. Öldürdüğü kişinin etlerini yemeyi; işkence, zevk ve ödül olarak görüyor.</p>
<p class="margin-ust-xl"></p>
</body>
</html>