<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title>Sevinç Yavuz - Türk Seri Katiller</title>

<link href="../Styles/main.css" type="text/css" rel="stylesheet"/>
</head>
<body>
<h1>KADIN KATİLİ</h1>
<blockquote>
<p class="sardav">
Yusuf Cihan Bilgi, 1979’da Hatay’da doğdu. Bekâr. Garson. 2002’de Hatay’da on ay içinde iki kadını evinde, iki kadını da asansörde bıçaklayarak öldürdü. İstanbul’da yakalandı. Cezaevinde.</p>
</blockquote>

<p class="margin-ust-xl"></p>

<p class="line">Mart 2002<br/>Hatay</p>
<p>Ayşe Çelebi, komşusu Nahide Ö.’nün kapısına bugün üçüncü kez geliyordu. Komşusu sabahtan beri kapıyı açmamıştı. Kadın, Nahide Ö.’nün önce uyuduğunu düşünmüş, ama vakit geçtikçe meraklanmaya başlamıştı.</p>
<p>Ayşe Çelebi, komşusundan haber alamayınca çareyi polisi aramakta bulmuştu. Yaşlı komşusunun kimsesi yoktu. Hastaydı ve emekli maaşını almaya gitmek dışında dışarı çıkmazdı. Yıllardır bir kez bile kendisine haber vermeden bir yere gitmemişti.</p>
<p>Çelebi bunları ayaküstü polise anlattı. Komşusu, Nahide Ö.’nün hayatından endişe ettiğini söylüyor ve kapının bir an önce açılmasını istiyordu.</p>
<p>Çilingir çağrıldı ve hep birlikte içeri girildi. Polisin sesine yanıt veren olmadı. Evde ölüm sessizliği vardı. Bu sırada polisin dikkatini salon girişinde ağzı açık duran bir kadın çantası çekti. Polisler, çantaya doğru ilerliyorlardı ki, salonda bir kadının yerde yatmakta olduğunu gördüler.</p>
<p class="margin-ust-m"></p>
<p class="line">Üç saat sonra</p>
<p>Olay Yeri İnceleme ekibi, Nahide Ö.’nün evinde saatlerdir çalışıyordu. Yaşlı kadın, vücudunun çeşitli yerlerinden defalarca bıçaklanmıştı. Katiline direnemediği, eşyaların yerli yerinde durmasından belli oluyordu.</p>
<p>Ama Ayşe Çelebi, komşusunun kolunda bilezikler olması gerektiğini söylüyordu. Bilezikler de çalınmıştı.</p>
<p>Dosya ilk bakışta bir soygun cinayeti izlenimi veriyordu ve katil ya da katiller geride hiçbir iz bırakmamıştı. Oysa, Özkaya’nm katili başka kurbanların peşine düşecekti.</p>
<p class="margin-ust-m"></p>
<p class="line">İki ay sonra</p>
<p>65 yaşındaki Nimet Akkoyunlu emekli maaşını bankadan yeni çekmişti. Akdeniz Mahallesi’ndeki evine giderken yolda küçük bir alışveriş yaptı. Yorulmuştu.</p>
<p>Apartman kapısını açıp içeri girdi. Asansöre doğru yürüdü, düğmeye bastı. Asansöre girdi. Kapı tam kapanacakken içeri elinde bıçakla bir adam girdi ve yaşlı kadını defalarca bıçakladı.</p>
<p>Kısa aralıklarla iki kadının ölümü polisi alarma geçirmişti. İki kurbanın ortak özelliği yaşlı ve yalnız olmalarıydı. Her ikisinin de paraları çalınmıştı.</p>
<p class="margin-ust-m"></p>
<p class="line">Hatay, cami önü</p>
<p>Akşam alışverişini yapan 45 yaşındaki Binnaz B. hava kararmadan önce eve yetişmeye çalışıyordu. Son paketini manavdan almak için elini uzattı. Kolunda çok sayıda bilezik olduğunu bir süredir onu uzaktan seyreden adamın gördüğünden habersizdi.</p>
<p>Adam, kadını manavın önünden beri takip ediyordu. Kadının çantasını karıştırmasından eve yaklaştıklarını anladı. Elini cebine soktu. Etrafına bakındı. Kadınla mesafesinin açıldığını fark edip adımlarını hızlandırdı. Yetişmişti.</p>
<p>Binnaz B.’nin defalarca bıçaklanmış cesedi, apartman sakinlerince cinayetten yarım saat sonra bulundu. Cinayeti gören ya da duyan olmamıştı.</p>
<p>Katil, kurbanının bağırmasına engel olmuş, onu defalarca bıçaklamış ve kolunda gördüğü bütün bilezikleri alarak cinayet mahallinden uzaklaşmıştı.</p>
<p>Hatay polisi alarma geçmişti. Kimliği belirsiz bir katil, Hatay sokaklarında kol geziyordu. Başta kadınlar olmak üzere Hatay’da yaşayan herkes bu katili konuşuyor ve elinden geldiğince tedbir almaya çalışıyordu.</p>
<p class="margin-ust-m"></p>
<p class="line">Bir ay sonra</p>
<p>O sabah Daliye Ş., kızını okula göndermek için her zaman olduğu gibi erkenden kalktı. Kahvaltıyı hazırladı.</p>
<p>Kadın, bir yandan kızının okul çantasını hazırlıyor, diğer yandan da acele etmesi için onu sürekli olarak uyarıyordu. Kızı kahvaltısını nihayet bitirdiğinde hızla paltosunu giydirdi. Çocuk okula geç kalmak üzereydi.</p>
<p>Acele ettirerek kapıya kadar neredeyse sürükledi kızını. Sonra merdivenden inişini izledi uzun uzun. Kapı hafif aralıkken, girişteki ayakkabıları düzeltti. Doğruldu ve kapıyı kapatmak için elini uzattı. Kapıyı kapatmak üzereyken bir erkek elinin pervazı tuttuğunu gördü.</p>
<p>Katil, kadın kapıyı kapatacağı sırada içeri girmiş ve bıçakla ona saldırmıştı. Daliye Ş., diğer kurbanların aksine katile uzun süre direnmiş ama art arda gelen bıçak darbelerine dayanamamıştı. Katil, Şeker’in on iki bileziğini de alarak kayıplara karışmıştı.</p>
<p>Ama ilk kez bir kurban onunla boğuşmayı becerebilmişti. Bu sayede aranan ipucu son kurbanın tırnakları arasında bulundu; katile ait deri parçaları.</p>
<p>Polisin eline ilk kez önemli bir ipucu geçmişti. İşe civardaki kafe ve kahvehaneleri taramakla başlamışlardı. Yüzü yaralı bir adamı arıyorlardı. Cinayet masası dedektiflerine göre kadın, yüksek ihtimalle katilinin yüzünü yolmuştu. Çünkü sağ elinin dört tırnağı arasında da hayli yoğun doku parçaları vardı.</p>
<p>İnsan tırnağı çok ilginç bir yapıya sahiptir. Yapısı nedeniyle birçok madde ve dokuyu uzun süre barındırabilir. Doğal olarak burada bulunan gözle görülemeyecek kadar küçük parçalar ipucu olur.</p>
<p>Dört cinayet de belli bir bölge içinde işlenmişti. Polis, katilin yine bu bölgede oturduğunu düşünüyordu.</p>
<p>Aslında seri katiller sanılanın aksine örümcek gibidir. Kendi bölgelerine ağ kurar ve avlanırlar. Yakalanmamak için veya korktuklarından kendi bölgeleri dışına çıkamazlar.</p>
<p>Polis de bu bilgiyle hareket ediyordu. Bütün kahvehaneler, esnaf, marketler hatta bakkallar tek tek dolaşıldı. Binlerce insan arasında, özellikle kahvehanelerde yüzü yaralı bir adam aranıyordu.</p>
<p>Ve günler sonra bir kahvehane sahibi yüzü yaralı birini hatırladığını söyledi.</p>
<p>“Aylardır buraya takılırdı. Birkaç hafta önce yine geldi. Yüzünde derin tırnak izleri vardı. Hatırlıyorum çünkü çay verirken kendisine ‘Ne o yengeyle kavga mı ettin’ diye takıldım. Hiç sesini çıkarmadı... Gülümsedi sadece.”</p>
<p class="margin-ust-m"></p>
<p class="line">Bir hafta sonra</p>
<p>Yaralı yüz, 23 yaşındaki Yusuf Cihan Bilgi’ydi. Bilgi, son cinayetinden bir hafta sonra İstanbul’da yakalanmıştı. Tutuklanarak Hatay’a getirildiğinde evinde kurbanlarının kan izleriyle dolu giysileri bulundu. Giysiler defalarca yıkanmış ama kan lekeleri çıkmamıştı. Bilgi, cinayetlerini polise şöyle anlattı:</p>
<p>“İlk öldürdüğüm kadının evini tam dört gün izledim. Fazla dışarı çıkmıyordu. Yalnızca küçük ihtiyaçları için bakkala kadar gidip geliyordu. Yaşlı kadın evine girerken arkasından ben de girdim ve bıçağı öldürünceye kadar vurdum.”</p>
<p>“İkinci cinayeti asansörde işledim. Üçüncü cinayetten önce camide cuma namazı kıldım. Allah’tan işlediğim cinayetlerden dolayı beni affetmesini diledim. Camiden çıktıktan sonra semt pazarında dolaşırken, bir kadının kolunda bilezikleri gördüm. Takip ettim. Asansöre bindi. Arkasından binip ağzını tutarak bıçakladım.”</p>
<p>“İşsizdim, çaresizdim. Önce hırsızlık yaptım, sonra da...”</p>
<p>Bilgi, poliste verdiği ifadede cinayet nedeni olarak işsizliğini gösterdi. Söylediğine göre askerden geldikten sonra tüm aramalarına rağmen iş bulamamış ve çaresiz kalmıştı.</p>
<p>Ama bu noktada adli psikiyatrlar ne yazık ki Bilgi’den farklı düşünüyor.</p>
<p><b>Prof. Dr. Gökhan Oral (Adli Tıp)</b>: “Hiçbir çaresizlik, hiçbir hastalık bir cinayet nedeni değildir. Psikiyatri bilimi, kötülüğün neden seçildiğini anlamaya çalışır. Ama sanırım bunu asla başaramayacağız. Neden o kişi değil de bu kişi kötülüğü seçiyor, bilemiyoruz.”</p>
<p><b>Prof. Dr. Bülent Şam (Adli Tıp)</b>: “Aslında soygun adı altında Türkiye’de işlenen birçok cinayet seri cinayettir. Fantezi gerçekleştirmek için başlarlar ve devam ederler. Ama birçoğu ilk cinayetten sonra yakalandıkları için —ki iyi ki böyle— devam edemezler. Çünkü soygun asla cinayet nedeni değildir.”</p>
<p>Bilgi, Hatay Ağır Ceza Mahkemesi’nde yargılandı. Dört kez müebbet hapis cezasına mahkûm edildi.</p>
<p class="margin-ust-xl"></p>
</body>
</html>