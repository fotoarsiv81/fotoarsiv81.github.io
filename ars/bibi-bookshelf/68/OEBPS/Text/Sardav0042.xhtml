<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title>Sevinç Yavuz - Türk Seri Katiller</title>

<link href="../Styles/main.css" type="text/css" rel="stylesheet"/>
</head>
<body>
<h1>NEFRET KATİLİ</h1>
<blockquote>
<p class="sardav">Osman Bora Çuhacı, 1980’de Rize’de doğdu. Misyoner katil. Bir müteahhitin oğlu. 1998’de Rize’den İstanbul Üniversitesi Turizm İşletme Bölümü’nde okumak için İstanbul’a geldi. İlk yılında okulunu terk etti. Hemşire Şule Özbakan’la tanışıp, Halkalı’da birlikte yaşamaya başladı. 2005 yılında 3 kadın ve 1 travestiyi öldürdü. Cezaevinde.</p>
</blockquote>

<p class="margin-ust-xl"></p>

<p class="line">5 Ekim 2005<br/>Kartal/O-2 Bağlantı Yolu</p>
<p>Gece yarısına doğru gelen bir telefon ihbarı Kartal Aydos Ormanı yakınlarında, yol kenarında yakılmış bir ceset olduğunu söylüyordu. Cinayet masası dedektifleri ve olay yeri inceleme ekibi olay yerine ulaştığında manzara ürküntü vericiydi.</p>
<p>0-2 Otoyolu bağlantı yolu Uğur Mumcu Mevkii’nde yol kenarında bulunan ceset, kimliği anlaşılamayacak derecede yanmıştı. Ceset üzerinde yapılan ilk inceleme cesedin genç bir kadına ait olduğunu düşündürüyordu. Ancak yanık derecesi bundan emin olmayı güçleştiriyordu.</p>
<p>Olay yerinde başka bir ipucu bulunamadı ve ceset Adli Tıp Morgu’na kaldırıldı. Adli Tıp uzmanlarının şu sorulara yanıt bulması gerekiyordu: Kurban kim, kaç yaşında ve nasıl öldürüldü?</p>
<p>Özellikle kafatası ve pelvis kemikleri cinsiyet ayrımında kullanılan kemikler. Bütün beden yansa da arka kafa dediğimiz yerde maksoit çıkıntılardan ve çenenin açısından kişinin cinsiyeti tespit edilebiliyor.</p>
<p>Adli Tıp uzmanları bu verilere bakarak cesedin cinsiyeti ve yaşını tespit etmişti. Kimliği belirsiz ceset 25-30 yaşlarında bir kadına aitti ve kurban kafasına sıkılan tek kurşunla öldürülmüştü.</p>
<p>Üstelik kurşun kafatasını delip geçmemiş ve kemiklere saplanıp kalmıştı. Otopside bu kurşun dikkatlice çıkarıldı ve inceleme için kriminal laboratuarına gönderildi. Katile ait tek ipucu polisin eline geçmişti.</p>
<p>Silahlar neredeyse parmak izi gibidir. Her silah kendi karakteristiğini taşır ve o silahtan çıkan kurşun yalnızca o silaha ait izleri taşır. Balistik incelemede işte bu gözle görülemeyen izlerin mukayesesi yapılır ve hangi kurşun hangi silahtan atılmış anlaşılır.</p>
<p>Balistik uzmanları Adli Tıp Kurumu’ndan gönderilen merminin önce detaylı incelemesini yaptı. Daha sonra uzmanlar sistemde kayıtlı mermilerle ellerindeki mermiyi tek tek karşılaştırdı. Ancak sonuç olumsuzdu. Cesedin kafatasından alınan mermi hiçbir silahla ya da daha önce bulunan mermi çekirdekleriyle eşleşmiyordu. Katil, elindeki silahı ilk kez bir cinayette kullanmıştı.</p>
<p class="margin-ust-m"></p>

<p class="line">13 Gün Sonra<br/>Şişli</p>
<p>Songül Koca, annesi Nihan K.’dan iki gündür haber alamıyordu. Kadın 75 yaşındaydı, merdivenleri hızla tırmanırken, sağlık sorunları olan annesi için endişe ediyordu. Kapıyı çaldı. Bekledi. Çantasındaki yedek anahtarı çıkarıp kapıyı açtı ve salonda annesini yerde kanlar içinde yatarken buldu.</p>
<p>Nihan K., kafasına yastık konup tek kurşunla vurularak öldürülmüştü. Katil ya da katiller eve kurbanın rızasıyla girmişti... Kapıda herhangi bir zorlama olduğuna ya da evde boğuşma yaşandığına dair bir bulgu yoktu. Ev karıştırılmış, ancak hırsızlık yapılmamıştı. Polis, Songül Koca’dan annesinin bir süre önce Şişli’de yaklaşık 1 trilyon liralık 3 dairesini sattığını ve parayı kızıyla açtırdığı ortak hesaba yatırdığını öğrendi.</p>
<p>Şimdi bu iki cinayet arasında nasıl bir bağlantı var diyeceksiniz? İlk cinayette başından vurulmuş sonra yakılıp orman kenarına atılmış genç bir kadın var. İkinci cinayette ise yaşlı bir kadın. Üstelik evinde öldürülmüş. Bu iki cinayetin tek ortak noktası başlarından tek kurşunla vurulmaları. Eğer balistik uzmanının söylediği gibi her silahın parmak izi gibi kendine has bir karakteristiği olmasaydı belki de polis bu iki cinayet arasındaki bağı kuramayacaktı. Ancak polisin şansı bir kez daha yaver gitti. Yaşlı kadını öldüren mermi çekirdeği de kemiğe saplanmıştı. Bu çekirdeğin balistik incelemesinde anlaşıldı ki, her iki kadın da aynı silahtan yani aynı katilin silahından çıkan kurşunla öldürülmüştü.</p>


<p class="margin-ust-m"></p>
<p class="line">Birkaç Gün Sonra<br/>Zeytinburnu, Sabah 06.00</p>
<p>Nihan K. öldürüldüğü gün evinden cep telefonu da çalınmış, cinayet soruşturmasını yürüten polis de bu telefonu takibe almıştı. Cinayetten kısa bir süre sonra cep telefonu Zeytinburnu civarında ilk sinyalini verdi. Genç bir adam o bölgede bir bayiye cep telefonunu satmıştı. Satış sırasında bayi, nüfus cüzdanı fotokopisini istemişti. Kimlikte yazan isim, 27 yaşındaki Ali Kantarcı’ydı.</p>
<p>Şoförlük yapan Kantarcı, polisin kuşattığı evde karısı ve çocuklarıyla birlikte yaşıyordu. Ev halkının korku dolu bakışları arasında Kantarcı gözaltına alındı. Sorgusunda her şeyi inkâr ediyordu:</p>
<p>“Nihal Tezkurtaran’ı tanımıyorum... Diğer kadını da... Ben kimseye telefon da satmadım... Nüfus cüzdanımın o telefoncuya nasıl gittiğini bilmiyorum... Nüfus cüzdanımı yıllar önce kaybetmiştim ama... Şimdiye dek bir sorun çıkmadı. Ben yapmadım.”</p>
<p>Ali Kantarcı suçsuz olduğunu söylüyordu ama kurbanın cep telefonunu satan kişinin kendisi olmadığını da ispatlayamıyordu... Üstelik her iki cinayetin işlendiği günlerde de nerede olduğunu açıklayamıyordu. Yalnızca “çalışıyordum” demekle yetiniyordu.</p>
<p class="margin-ust-m"></p>
<p class="line">Kartal/Aydos Ormanı Yolu</p>
<p>Zanlının sorgusunun devam ettiği günlerde yine Pendik Aydos Ormanı mevkiinden bir haber geldi. O-2 Otoyol kenarında yanmış bir ceset bulunmuştu. Yine kadındı. Bu kez yanık derecesini daha az olmasından dolayı kadının genç olduğu tespit edilebiliyordu. Ama ilkinden farklı olarak ikinci cesedin baş kısmına kenarları iple bağlı bir poşet geçirilmişti. Ve bu kurban da önceki iki kadın gibi başından tek kurşunla vurularak öldürülmüştü. Üstelik balistik uzmanlarına göre aynı silahla.</p>
<p>Cinayetler giderek daha karmaşık bir hal alıyordu. Ve artık polis, seri bir cinayetle karşı karşıya olduğunu biliyordu. Ancak cinayetlerin son halkası, zanlı içerideyken işlenmişti. Yanmış iki cesedin kimlik tespiti çalışmalarına hız veren polis son 1 yıl içinde yapılan yüzlerce kayıp başvurusu tek tek inceledi. Listeyi 12 aileye kadar indirdi. Aileler teşhis için emniyete çağrıldı.</p>
<p>Yapılan DNA incelemesi sonunda kadınları kimlikleri tespit edildi. İlk kurban, 25 yaşındaki Begüm K.’ydi. Evliydi, bir de çocuğu vardı. Ancak eşinden gördüğü şiddete dayanamayıp Kahramanmaraş’tan İstanbul’a kaçmıştı. İkinci kurban ise, Gökçen Ş.’ydi. O da 30’lu yaşlarının eşiğinde genç bir kadındı. Fakat İstanbul’da dehşet saçan katilin cinayetleri bu üç kurbanla sınırlı kalmayacaktı.</p>
<p>Soruşturma yürütülürken 29 Kasım 2005 günü bu kez Beşiktaş’ta bir travestinin arabasında kafasına tek kurşun sıkılarak öldürülmüş olduğu haberi geldi. Araç lüks bir sitenin giriş yolunda park edilmişti. Otomobildeki 25 yaşındaki “Serenay” takma adlı Sonat T., kafasından tek kurşunla vurularak öldürülmüştü. Kriminal polis, otomobilin sağ ön kapı çıtasında kurbanınkinden farklı iki parmak izi tespit etti.</p>
<p>Ayrıca, aracın içinde 7.65 milimetre çapında bir adet boş kovan bulundu. Boş kovan incelenmek üzere kriminal laboratuvarına gönderildiğinde polis Sonat T.’nin seri katilin dördüncü kurbanı olduğunu anladı. Bu kez katil geride ilk kez ipucu bırakmıştı. Otomobilin kapısındaki parmak izlerini.</p>
<p>Otomobilde bulunan parmak izleri incelediğinde özel bir hastanede hemşire olarak görev yapan Şule Özbakan’a ulaşıldı. Araçta bulunan parmak izleri ona aitti. Parmak izlerinin bir hemşireye yani bir kadına ait çıkması Cinayet Masası dedektiflerini şaşırtmıştı. Polis, kurbanların üçünün kadın dördüncüsünün ise bir travesti olduğunu göz önüne alarak katilin bir erkek olduğunu düşünüyordu. Yine de Şule Özbakan’ın araçta parmak izlerinin olması onun katil olduğunu göstermezdi. Bu nedenle hemşire takibe alındı.</p>


<p class="margin-ust-m"></p>
<p class="line">Halkalı</p>
<p>Hemşire, her zamanki gibi akşam saatlerinde işyerinden ayrılmış, ancak bu kez ailesiyle birlikte yaşadığı ev yerine Halkalı’da bir siteye gitmişti. Cinayet bürosu dedektifleri saatlerdir hemşirenin çıkmasını bekliyorlardı. Saatler ilerledikçe hemşirenin geceyi burada geçireceğine inanmaya başlamışlardı. Bu durumda takip için görev değişimi yapılması gerekiyordu. Tam bu sırada telsizden bir anons geçti:</p>
<p>“Ekiplerin dikkatine. Atakent Sitesi A Blok’ta silahlı yaralama olayı bildirildi... En yakın ekibin olay yerine intikali...”</p>
<p>Adres polislerin takibe aldığı yere aitti. Koşar adım daireye ulaştıklarında Hemşire Şule Özbakan’ı bacağından silahla vurulmuş halde buldular.</p>
<p>Yerde kıvranıyor, ağlıyor ve polislere kendisini kurtarmaları için yalvarıyordu. Yaralı kadının hemen başucunda ise, bir adam oturuyordu. Sakindi, içeri giren polislere gülümsedi ve “Adım Osman Bora Çuhacı,” dedi.</p>
<p>Polisler için seri cinayet dosyası giderek daha karmaşık bir hal alıyordu. Son cinayette parmak izi bulunan hemşire bir eve gitmiş ve gittiği evde vurulmuştu. Şule Özbakan ve adının Osman Bora Çuhacı olduğunu söyleyen adam o gece gözaltına alındı. Kadın yaralı olduğu için hastaneye, adam ise İstanbul Emniyet Müdürlüğü Cinayet Bürosuna götürüldü.</p>
<p>Düğümü ise, iki şey çözebilirdi: Evde bulunan silah, hemşire ve Çuhacı’nın anlatacakları. Özbakan hastane odasında verdiği ilk ifadede, iki kadının öldürülüp yakılmasından haberi olmadığını ama Nihan Kurtaran ve Sonat T. cinayetlerinin yanında işlendiğini itiraf ediyordu: “O gün Nihan Kurtaran’ın evine gittik. Yaşlı kadının çok parası olduğunu biliyorduk. Ama para alamayacağımızı anladık. Bunu üzerine Osman silahını çıkarıp kadını öldürdü. Sonra da evde para aradı ama bulamadı. Sonat’ı öldürdüğü gün ise, ikimiz de çok alkollüydük. Osman ayrıca hap da kullanmıştı. Osman Murat’la pazarlık yaparken ben de arabada bekliyordum. Kısa bir süre sonra silah sesi duydum. Osman koşarak yanıma geldi. O’nu öldürdüğünü söyledi. Hemen oradan ayrıldık.”</p>
<p>Kadın, bugüne kadar sessiz kalmasını ise, şöyle açıklıyordu; “Osman’ın tehditlerden korktuğum için onu bugüne kadar ihbar edemedim. Ben hemşireyim. Mesleğim gereği, özellikle ateşli silah yaralamalarında ambulans geldiğinde tutanak tutulacağını ve durumun polise bildirileceğini biliyorum. Kaldı ki, beni yaraladığı silah ile cinayette kullanılan silah aynı. Eğer suç ortağı olsaydım ambulansı aramazdım.”</p>
<p>Acaba takip edildiğini bilse ambulansı arar mıydı? Belki de bu takip, onu beşinci kurban olmaktan kurtardı, kim bilir?</p>
<p>Aynı saatlerde Osman Bora Çuhacı da İstanbul Cinayet Masası dedektiflerine ifade veriyordu. Çuhacı, aslen Rizeli ancak Samsun’da yaşayan bir müteahittin oğlu. 1998’de memleketi Rize’den İstanbul Üniversitesi Turizm İşletme Bölümü’nü okumak için İstanbul’a geldi. Ancak eğitimini tamamlayamadan okulunu terk etti. Okulunu terk edince babası kendisine maddi desteği kesti. Bu sırada hemşire Şule Özbakan’la tanışıp, Halkalı’da birlikte yaşamaya başladı. Osman Bora Çuhacı sorgusunda öldürdüğü dört kurbanının ortak yönünü şöyle özetledi: “Fuhuş yapıyorlardı.”</p>
<p>“Şule’yle yaklaşık iki yıl önce tanıştık. Zaman zaman Halkalıdaki evimde kalıyordu. İşsizdim. Şule’nin maaşı ve kredi kartlarıyla geçiniyorduk. Begüm’le kadın satıcılığı yapan Nihan Kurtaran’ın evinde tanıştım. Beni uyuşturucuya alıştırdı, satmaya teşvik etti. Bana hap veriyordu. Bu kadının kötü bir insan olduğuna karar vererek Halkalı’daki evimde öldürdüm. Rent A Car’dan bir araç kiralayarak cesedi Yakacık’a götürüp uygun bir yerde yol kenarına attım. Yolda aldığım benzini üzerine döktüm ve sigara izmaritiyle ateşe verdim.”</p>
<p>Gökçe de Nihan’ın sattığı kadınlardandı. Para karşılığı birlikte oluyordum. Bir gün evimde ilişki sonrası Gökçe, silahıyla oynamaya başladı. Beni öldüreceğini düşünerek elinden silahı aldım ve onu kafasından vurdum. Yine bir araç kiralayarak cesedini Kartal’da ormanlık bir alana götürüp yaktım. Nihan’ı ise, randevu evi işleterek kızları kötü yola sevk ettiği için öldürdüm. Benim bu cinayetleri işlememe neden olduğu için onu öldürmeye karar verdim. Sonra cüzdanındaki paraları aldım ve cep telefonunu aldım. Sonra bu cep telefonunu sattım.”</p>
<p>Çuhacı, üç kadını neden öldürdüğünü anlattıktan sonra travesti cinayetini ise, şöyle aktardı polislere; “Şule’yle Galatasaray maçında iddiaya girdik. İddiayı ben kazandım. Kaybederse bana bir kadın ısmarlayacaktı. Sözünü yerine getirmesini istedim. Evden çıktık. Sonat’a rastladık. Parasını Şule ödeyecekti. Sonat 450 YTL istedi. Çok bulup 150 YTL teklif ettim. Önerdiğim parayla alay edip, küfür etti. Öfkelenip, silahı çıkarıp vurdum.”</p>
<p>Soruşturma sırasında Çuhacı’nın sevgilisinin, çalıştığı hastane yöneticileriyle bir diş doktorunu da tehdit ettiği belirlendi. Ayrıca gittiği bir diş doktorunu da öldürmekten son anda vazgeçtiğini söyledi. Çuhacı ifadesinde bir tek Şule Özbakan’ı tehdit ettiğini kabul etmedi;</p>
<p>“Şule’yi tehdit etmedim. Öyle olsaydı Şule cinayetlerden sonra benimle kalmazdı. Tutuklandığı yer de benim evimdi. Şayet Şule’yi tehdit etmiş olsaydım, onu yaralamak yerine öldürüp kurtulurdum. Bu sıkıntılara da girmezdim.”</p>
<p>Her ikisinin ifadesinden de anlaşıldığı gibi, son iki cinayette Osman Bora Çuhacı’nın yanında sevgilisi Şule Özbakan da vardı. Çuhacı ise, kurbanlarını fuhuş batağına saplandıkları için öldürdüğünü iddia ediyor. Tabii kurbanlarının artık Çuhacı’ya cevap verme şansı yok. Ama bu noktada akla gelen soru şu? Osman Bora Çuhacı neden böyle bir görev ya da misyon üstlendi?</p>
<p>Seri cinayet olgularında en tehlikelilerinden biri misyoner katillerdir. Bu katiller bir görevle hareket ederler ve kurbanlarını belli bir gruptan ya da bu gruptan olduğuna inandıkları insanlar arasından seçerler.</p>
<p>Osman Bora Çuhacı ve Şule Özbakan, İstanbul 7. Ağır Ceza Mahkemesi’nde yargılandı Mahkeme heyeti Nihal Tezkurtaran cinayetinden ikisine de ağırlaştırılmış müebbet hapis, Murat taç cinayetinden ise 19’ar yıl hapis cezası verdi. Çuhacı ayrıca, Begüm Tenekekesen ve Gökçen Şandır cinayetlerinden 25’er yıl hapis cezasına çarptırıldı.</p>


<p class="margin-ust-m"></p>
<p class="line">Asosyal Saldırganlık</p>
<p>Organize ve asosyal saldırganlar olarak nitelenen misyoner katiller, genellikle ortalamanın üzerinde bir IQ’y<sup>a</sup> sahiptir. Bu kategoride bulunan saldırgan tipleri genellikle cinayetleri methodik olarak planlarlar, onları bir yerde öldürüp, bir başka yerde de cesetten kurtulurlar.</p>
<p>Genellikle kurbanlarının acıma veya sempati duygularına dokunarak kandırırlar ve gönüllü olmaları dolayısıyla özellikle fahişeleri hedef alırlar.</p>
<p>Suç mahallinde ileri seviyede bir kontrolleri vardır ve genellikle adli tıp hakkında eksiksiz bilgiye sahiptirler. Bu bilgi sayesinde izlerini çok iyi yok ederler ve takip edilmeleri oldukça zorlaşır. Medya takibini iyi yaparlar ve bundan büyük bir projeymişçesine gurur duyarlar. Arkadaş veya partnerleri vardır ve hatta bazen evli ve çocuklu da olabilirler. Yakalandıkları zaman komşu ve akraba çevresi ile yapılan görüşmelerde, katiller hakkında genelde zararsız ve kimseyi incitmeyecek kişi olarak bahsedilmiştir. Bazı seri katiller işledikleri cinayetlerin sırrının çözülmesini oldukça zorlaştırır. İntihar notları ile yanlış yönlendirmeler, cinayeti başkasına yükleyecek bazı tuzaklar, çete savaşına kurban olmuş süsü verme ve hatta doğal bir ölüm gibi gösterme en çok başvurdukları yöntemlerdir.</p>
<p class="margin-ust-xl"></p>
</body>
</html>