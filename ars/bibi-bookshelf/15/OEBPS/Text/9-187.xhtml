<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-187</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-186">Apartheid</p>

    <p class="paragraf">Güney Afrikalılar arasında “ayrılık” anlamına gelen apartheid, 1948–1994 yılları arasında son derece katı bir ırksal ayrım sistemi olarak Güney Afrika’da uygulanmıştır. Apartheid rejimi 1980’lerde dünya çapındaki aktivistlerin hedefi haline gelmiştir. Bu baskı, sistemin çöküşüne ve apartheid yerine ırk çeşitliliğine dayanan demokratik bir yapılanmanın kurulmasına olanak sağlamıştır.</p>

    <p class="arayazi ParaOverride-16">Güney Afrika nüfusunun önemli bir bölümü Hollanda asıllılardan (Afrikaner) oluşan eski bir İngiliz sömürgesidir. 1948 yılında Afrikaner Ulusal Partisi beyaz ırkın üstünlüğüne dayanan bir politika temelinde seçimleri kazanınca ülkenin resmi ulusal politikası apartheid olmuştur.</p>

    <p class="arayazi">Sistem beyaz nüfusun çok daha kalabalık olan siyah nüfus üzerindeki egemenliğini koruyacak şekilde kurulmuştur. Apartheid sistemi altında halk ırksal kategorilere göre ayrılmıştır: beyaz, siyah, Hintli veya renkli. Son iki kategoride yer alan insanların hakları büyük ölçüde kısıtlanmıştı.</p>

    <p class="arayazi">1951 yılında hükümet siyahlar için “bantustan” denilen özel bölgeler oluşturmuştur. Bu bölgelere yerleştirilen siyahlardan Güney Afrika içerisinde başka yerlere gitmek istediklerinde geçiş belgelerini yanlarında bulundurmaları talep edilmektedir.</p>

    <p class="arayazi">Apartheid karşıtı başkaldırılar son derece sert bir biçimde bastırılmıştır. Apartheid karşıtı Afrika Ulusal Kongresi’nin liderlerinden Nelson Mandela (1918–2013) terörizmle suçlanmış ve vatana ihanetten mahkum edilmiştir.</p>

    <p class="arayazi">Uluslararası alanda kınamalar çoğalmış, 1961 yılında Güney Afrika, İngiliz Milletler Cemiyeti’nden ayrılmak zorunda kalmıştır. Soğuk Savaş sırasında ülke ABD’nin müttefiki olduğundan kimi Batılı ülkeler doğrudan bir tepki vermekten kaçınmışlardır.</p>

    <p class="arayazi">Soğuk Savaş’ın bitişinin ardından içte ve dışta apartheid karşıtı baskı artmış ve ülke dünya sahnesinde parya devlet muamelesi görmeye başlamıştır. Afrikaner Ulusal Partisi’nin lideri F. W. de Klerk (1936–) baskılar karşısında pes etmiş ve Mandela dahil olmak üzere çeşitli siyah liderleri serbest bırakmıştır.</p>

    <p class="arayazi">1994 yılında apartheid sistemi çökmüş ve yapılan ilk genel seçimler sonucu Mandela ülkenin ilk siyah başkanı olmuştur.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- “Bantustan” terimi cahil ya da güçsüz bir ülkeyi tanımlayan küçük düşürücü bir kelime haline gelmiştir. Dünya siyasetinde bir devleti küçük düşürmek için kullanılmaktadır.</span></p>

    <p class="paragraf"><span class="italik _idGenCharOverride-1">2- 1980’lerde uluslararası toplum Güney Afrika’nın dünya spor müsabakalarına katılımını boykot ediyordu. Pek çok ülke onlara TV programları satmayı reddediyordu. Güney Afrika 1964’ten 1992’ye kadar olimpiyatlardan dışlanmıştı.</span></p>

    <p class="paragraf"><span class="italik _idGenCharOverride-1">3- Mandela ve Klerk, 1993 yılında Nobel Barış Ödülü’nü paylaştılar.</span></p>
  </div>
</body>
</html>
