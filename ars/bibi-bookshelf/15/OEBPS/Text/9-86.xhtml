<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-86</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-87">Katharine Hepburn</p>

    <p class="paragraf">Katharine Hepburn (1907–2003), Hollywood’un tipik genç aktrislerinin aksine feminist bir ikondu. “Sinemanın First Lady’si” olabilmek için bağımsız ruhunu atletizm, kıvrak zeka ve güçlü bir kavrama yeteneği ile birleştirmişti.</p>

    <p class="arayazi ParaOverride-16">Hepburn’un kariyeri altmış yıldan uzun sürmüş, dört Oscar almış (bu bir oyuncu için rekordu) ve on iki kez Oscar’a aday gösterilmiştir. Belki de en çok soylu New England aksanı ve sahne efsanesi Spencer Tracy ile olan çeyrek yüzyıllık ilişkisi ile adından söz ettirmiştir (Tracy ilişkileri boyunca bir başkasıyla evliydi).</p>

    <p class="arayazi">Hepburn’un ilk filmi <span class="CharOverride-14">A Bill of Divorcement</span>’dir (1932). Bir yıl içerisinde <span class="CharOverride-14">Morning Glory</span> (1933) filmindeki rolü ile En İyi Kadın Oyuncu Oscar’ı kazanır.</p>

    <p class="arayazi">Hepburn’un sinema perdesindeki ilk önemli partneri Cary Grant’tır. Howard Hawks’ın romantik komedi türünün en başarılı örneği olarak görülen <span class="CharOverride-14">Bringing Up Baby</span> (1938) filminde başrolü paylaşırlar. Bu film, diğer birçok Hepburn filmi gibi gişede istenilen başarıya ulaşamaz. Bu yüzden <span class="CharOverride-14">Photoplay</span> dergisinde yapılan bir ankette ona “gişe zehri” adını takarlar.</p>

    <p class="arayazi">1939 yılında Hepburn Hollywood’dan ayrılır ve <span class="CharOverride-14">The Philadelphia Story</span> adındaki popüler bir romantik komedide oynamak üzere Broadway’e gelir. Daha sonra öykünün haklarını satın alarak oyunun film versiyonunun 1940 yılında çekileceği Hollywood’a geri döner.</p>

    <p class="arayazi">Spencer Tracy (1900–1967) ile ilk kez <span class="CharOverride-14">Woman of the Year</span> (1942) filminde birlikte rol alır. Film sıklıkla Hepburn’un en iyi filmi olarak değerlendirilmektedir. İkili birlikte sekiz film daha çekerler. Sahne dışındaki ilişkileri Tracy 1967 yılında ölene dek sürecektir.</p>

    <p class="arayazi">1951 yılında Hollywood ikonu Humphrey Bogart ile <span class="CharOverride-14">The African Queen</span> filminde bir araya gelir. Hepburn ikinci baharında aşkı bulan yaşlı bir kadını canlandırmaktadır. Bu rol kariyerinin kalan kısmını tanımlayacaktır.</p>

    <p class="arayazi">Kariyerinin geç döneminde alacağı Oscarlar, pek çoklarının diğer başrol oyuncusu Tracy’e bir hediye olduğunu düşündüğü <span class="CharOverride-14">Guess Who’s Coming to Dinner</span> (1967) ile başlar. Tracy filmin bitiminden kısa bir süre sonra hayatını kaybeder. Üçüncü Oscar’ı <span class="CharOverride-14">The Lion in Winter</span> (1968) ile gelir. Hiç beklenmeyen dördüncü Oscar’ını ise <span class="CharOverride-14">On Golden Pond</span> (1981) ile kazanır. Filmde Henry Fonda ve kızı Jane ile birlikte oynamaktadır.</p>

    <p class="arayazi">Hepburn son filmini ölümünden dokuz yıl önce 1994 yılında yapar. Doksan altı yaşında Connecticut’taki evinde ölür.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Hepburn Amerikan Film Enstitüsü tarafından sinema perdesinin bir numaralı kadın efsanesi olarak adlandırılmıştır.</span></p>

    <p class="paragraf"><span class="italik _idGenCharOverride-1">2- Hepburn, Spencer Tracy ile dokuz, Cary Grant ile dört filmde birlikte oynamıştır.</span></p>

    <p class="paragraf"><span class="italik _idGenCharOverride-1">3- “The African Queen” Hepburn ve Bogart’ın oynadıkları ilk renkli filmdir.</span></p>
  </div>
</body>
</html>
