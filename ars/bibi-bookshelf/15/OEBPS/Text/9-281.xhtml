<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-281</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-280">Mihail Gorbaçov</p>

    <p class="paragraf">Ülkeyi canlandırmak ve ülkenin üzerine kurulduğu temelleri yeniden düzenlemek için bir süreç başlatan Mihail Gorbaçov (1931–), istemeden de olsa SSCB’nin çöküşüne liderlik etmiştir. O glasnost (açıklık) ve perestroyka (yeniden yapılanma) politikalarının komünizmin yanlışlarından arınmasına yardımcı olacağına inanıyordu.</p>

    <p class="arayazi ParaOverride-16">1985 yılında Gorbaçov, Sovyetler Birliği Komünist Partisi Genel Sekreteri olduğunda ülke ekonomik bir krizle karşı karşıyaydı. Daha etkin bir hükümet ve daha fazla demokrasi sayesinde ülkenin sorunlarının çözülebileceğine inanıyordu.</p>

    <p class="arayazi">Glasnost politikasıyla konuşma özgürlüğünü arttırdı ve basın üzerindeki kısıtlamaları sınırlandırdı. Perestroyka ile piyasa ekonomisine doğru yavaş bir geçiş süreci başlattı. Küçük işletmelere özel mülkiyet izni getirdi. Sanayide kârlılığa izin verdi ve ekonomideki merkezi hükümet kontrolünü azalttı.</p>

    <p class="arayazi">Ne var ki reformları ülkenin canlanmasını sağlamadı. Aksine çok sayıda beklenmedik sonucun ortaya çıkmasına neden oldu. Muhafazakar Sovyet yandaşları onu fazla liberal olmakla suçladılar. Liberallerse reformlarında yeterince ileri gitmediği yönünde eleştiri getiriyorlardı.</p>

    <p class="arayazi">Öte yandan uluslararası alanda Gorbaçov, ABD’ye karşı yürütülen silahlanma yarışına bir dur dedi. 1988 yılında Sovyetler Birliği’nin Afganistan’la yürüttüğü savaşa son verdi. Aynı yıl diğer Doğu Bloku ülkelerine kendi geleceklerine karar verme özgürlüğü tanıdığını açıkladı. Onların verdikleri kararlarsa 1989 yılı itibarıyla büyük ölçüde Doğu Bloku’ndaki komünist rejimlerin çöküşüne neden oldu. Bu ülkeler arasında Doğu Almanya, Çekoslovakya ve Polonya da bulunuyordu. Sovyet Cumhuriyetleri’ndeki domino etkisi devam etti. Buralarda önce glasnostla beraber bağımsızlık talepleri ortaya çıkmış; ardından Estonya, Letonya, Litvanya gibi ülkeler hızla bağımsız olmuşlardır.</p>

    <p class="arayazi">Ülkesinin dağıldığını gören Gorbaçov, 1991 yılı Ağustos ayında politik hayatının bittiğini anladı. Bir askeri darbeyle görevden alındı. Birkaç gün sonra geri dönse de politik olarak zayıflamıştı. Dört ay sonra Sovyetler Birliği çöktü.</p>

    <p class="arayazi">Gorbaçov’un geride bıraktıkları tartışma konusu oldu. Batı’da <span class="CharOverride-14">Times</span> dergisi onu 1980’lerin en etkili adamı, Sovyet modelini dağıtan ve Soğuk Savaş’ı bitiren vizyon sahibi bir lider olarak övüyordu. Öte yandan onun döneminde Rusların temel ihtiyaçlarını temin edebilmek için uzun kuyruklarda beklemeleri gerekmişti. Büyük çaplı bir yozlaşma ortaya çıktı. Zengin ve yoksul arasında önemli bir uçurum meydana geldi. İmparatorluk şok edici bir biçimde çöktü.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Gorbaçov, Stavrapol bölgesinde köylü bir ailenin çocuğu olarak doğdu. 1952 yılında Komünist Parti’ye katıldı. 1971 yılında Merkez Komite’ye girdi. 1980 yılında Politbüro üyesi oldu.</span></p>

    <p class="paragraf"><span class="italik _idGenCharOverride-1">2- Gorbaçov 1990 yılında Nobel Barış Ödülü’nü kazandı.</span></p>

    <p class="paragraf"><span class="italik _idGenCharOverride-1">3- Alnındaki doğum lekesi alameti farikasıydı.</span></p>
  </div>
</body>
</html>
