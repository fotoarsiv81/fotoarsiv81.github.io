<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-178</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-177">Johnny Cash</p>

    <p class="paragraf">Johnny Cash (1932–2003), country müziğin hakiki kanun kaçağıydı. Onun ortaya çıkmasından önce country kibar ve beyefendi Nashville profesyonellerinin icralarından ibaretti. Cash ise canlı sözleri ve sert yaşam biçimi ile her şeyi değiştirecekti.</p>

    <p class="resim"><span><img alt="r122.png" class="_idGenPageitem-128" src="../Images/r122_fmt.jpeg"/></span></p>

    <p class="arayazi">Arkansas’ta doğan Cash, kariyerine 1955 yılında Sun Records’ta başladı. Efsanevi Memphis markası aynı zamanda Elvis Presley (1935–1977) ile de sözleşme imzalamıştı. Cash ve yardımcı grubu çeşitli hit şarkılar kaydettiler. Bunların arasında kariyeri boyunca kendisi ile özdeşleşecek olan iki parça da vardı: “Folsom Prison Blues” (1956) ve “I Walk the Line” (1956).</p>

    <p class="arayazi">1950’lerde bile Cash “Siyahlar İçindeki Adam” olarak imajını inşa etmişti. Fantezi takımlar ve Nashville kovboy ayakkabıları yerine tepeden tırnağa siyah bir kostüme bürünmüştü. Kısa süre sonra Memphis ile bağlarını kopardı. 1958 yılında Columbia Records ile bir anlaşma imzaladı ve 1966 yılında ilk karısından ayrıldı.</p>

    <p class="arayazi">1960’larda Cash’in kanundışı imajı ve davranışları doruk noktasına ulaşmıştı. Madde bağımlılığı problemi ve 1968 yılında evleneceği halk şarkıcısı June Carter (1929–2003) ile olan fırtınalı ilişkileri en önemli eserlerinden biri olan “Ring of Fire” (1963) ile dile geldi. Carter, Cash’in alkol ve haplarla olan mücadelesini anlatan şarkının yazarlarındandı. Çeşitli defalar özel mülkteki çiçekleri koparmak gibi küçük suçlar işlediği gerekçesiyle gözaltına alındı.</p>

    <p class="arayazi">Sonunda Cash gerçekten cezaevine gitti, ama konser vermeye. Folsom Cezaevi’ndeki mahkumlar için Cash bir idoldü. “Folsom Prison Blues” şarkısını kendi marşları olarak benimsemişlerdi. 1968 yılında cezaevinin içinde <span class="CharOverride-14">Johnny Cash at Folsom Prison</span> isimli albümünde kaydedilen bir konser verdi. Sonraki yıl onu Kaliforniya’nın San Quentin Cezaevi’nde yaptığı bir başka albüm izledi. 1970’lerin başında Cash’in kanundışı imajı gerilemeye başladı. Alkolü ve hapları bırakmış, Hıristiyan inancını yeniden keşfetmişti.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- San Quentin konserinden sonra Cash, uzun yıllar gözden kayboldu. 1990’larda ise yapımcı Rick Rubin (1963–) yönetiminde yeni kayıtların piyasaya çıkması ile yeniden adından söz ettirdi.</span></p>

    <p class="paragraf"><span class="italik _idGenCharOverride-1">2- San Quentin’de canlı okunan “A Boy Named Sue” isimli şarkı, çocuklara yönelik şiirleriyle tanınan Shel Silverstein (1930–1999) tarafından yazılmıştı.</span></p>

    <p class="paragraf"><span class="italik _idGenCharOverride-1">3- 1990’larda Cash İncil’i okuduğu sesli bir kitap çıkardı. On dokuz saat uzunluğundaki bu kayıt on altı kompakt diskten oluşuyordu.</span></p>
  </div>
</body>
</html>
