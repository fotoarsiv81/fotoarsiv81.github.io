<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-172</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-171">Cary Grant</p>

    <p class="paragraf">İngiltere Bristol’da Archibald Alexander Leach adıyla doğan Cary Grant (1904–1986), başarılı romantik komedilerdeki performanslarıyla kendine güvenli, şık erkek karakterlerin simgesi olmuştur. Yaşamı boyunca filmleriyle hiç Oscar Ödülü almamış olmasına rağmen (2007 yılında kendisine yaşam boyu başarı dalında özel bir Oscar Ödülü verilmiştir) Hollywood’un en iyi aktörlerinden biri olarak görülmektedir. 2004 yılında <span class="CharOverride-14">Premier</span> dergisi onu tüm zamanların en büyük film yıldızı ilan etmiştir. Sinema tarihçisi David Thomson (1941–) onu, “sinema tarihinin en önemli ve en iyi aktörü” ilan etmiştir. Amerikan Film Enstitüsü erkek sinema efsaneleri arasında onu Humphrey Bogart’ın (1889–1957) ardından ikinci sıraya koymuştur.</p>

    <p class="arayazi ParaOverride-16">Grant 1931 yılında Hollywood’a gelmiştir. Daha öncesinde bir akrobat, vodvil ve sahne sanatçısı olarak parlak bir kariyeri olmuştur. <span class="CharOverride-14">The Awful Truth</span> (1937) filminde oynayacağı ve kariyeri boyunca onunla özdeşleşecek olan kibar ve esprili karakterden önce değişik kalitede yirmi dokuz ayrı filmde rol almıştır.</p>

    <p class="arayazi">Bir dizi romantik komedide kıvrak zekasını, komedi zamanlamasını ve romantik sahne ışığını kullanmaya devam etmiştir. Bunlar arasında kariyerinde dönüm noktası niteliğinde olan <span class="CharOverride-14">Bringing Up Baby</span> (1938), <span class="CharOverride-14">Holiday</span> (1938), <span class="CharOverride-14">His Girl Friday</span> (1940) ve <span class="CharOverride-14">The Philadelphia Story</span> (1940) gibi filmler bulunmaktadır. Bu filmlerin üçünde (<span class="CharOverride-14">His Girl Friday</span> hariç diğerleri) ünlü Hollywood yıldızı Katharine Hepburn (1907–2003) ile oynamıştır.</p>

    <p class="arayazi">Grant’ın filmleri yönetmen ya da oyuncu arkadaşlarından bağımsız olarak genellikle başarılıdır. Öte yandan iki önemli yönetmenle olan çalışmaları ön plana çıkmaktadır. Howard Hawks’la (1896–1977) beş (<span class="CharOverride-14">Bringing Up Baby</span> ve <span class="CharOverride-14">His Girl Friday</span> dahil), Alfred Hitchcock’la (1899–1980) dört [<span class="CharOverride-14">Notorious</span> (1946) ve <span class="CharOverride-14">North by Northwest</span> (1959) dahil] film çekmiştir.</p>

    <p class="arayazi">1966 yılında emekliye ayrılmadan önce Grant toplam yetmiş üç film yapmıştır. Pek çok yönetmen ve yapımcı onu emeklilik kararından vazgeçirmeye çalışmış ama o, seksen iki yaşında ölene dek bu kararından dönmemiştir.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Grant en iyi aktör dalında iki kez Oscar’a aday gösterilmişti: “Penny Serenade” (1941) ve “None but the Lonely Heart” (1944).</span></p>

    <p class="paragraf"><span class="italik _idGenCharOverride-1">2- Tony Curtis (1925–2010), Billy Wilder’ın (1906–2002) klasik komedisi “Some Like It Hot” (1959) filminde Grant’ın aksanını parodileştirmiştir.</span></p>

    <p class="paragraf"><span class="italik _idGenCharOverride-1">3- Yazar Ian Fleming (1908–1964) Grant’ın James Bond karakteri için bir ilham kaynağı olduğunu söylemiştir. Grant’a filmde oynaması için teklif götürülmüş ama, kendisini beyazperdede bir İngiliz casusu oynamak için fazla yaşlı bulduğundan bu teklifi reddetmiştir.</span></p>
  </div>
</body>
</html>
