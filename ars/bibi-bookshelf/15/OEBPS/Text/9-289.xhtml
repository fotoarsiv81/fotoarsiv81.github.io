<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-289</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-288">Postmodernizm</p>

    <p class="paragraf">Edebiyat alanındaki postmodernizm, kabaca 1940’larda ortaya çıkmış ve bir tür olarak günümüze kadar gelmiştir. Kendi içinde çeşitlilikleri barındıran bir tür olan postmodernizm farklı uluslardan farklı türlerde eser veren çok sayıda yazarı etkilemiştir. Bu çeşitliliğe rağmen postmodernist çalışmalar genellikle benzer özellikler gösterirler: Kendine atıfta bulunma, ironik mizah, farklı tarz ve stillerin karıştırılması, yüksek ve bayağı kültürün iç içeleştirilmesi, toplumun hakim düşüncelerinin dışındaki bakış açılarının yansıtılması, eski çalışma ve figürlerin yeni bir çerçevede ele alınması.</p>

    <p class="arayazi ParaOverride-16">Adından da anlaşılabileceği üzere postmodernizm, edebiyatta son derece yaygın olan öncülü modernizmin ötesine geçer. James Joyce (1882–1941), Virginia Woolf (1882–1941), William Faulkner (1897–1962) ve T. S. Eliot (1888–1965) gibi modernist yazarlar 20. yüzyılda dünyanın ani dönüşümüne tanıklık etmişlerdir. Onlar dünyayı tecrit olmuş, yabancılaşma ve belirsizliklerle dolu mahvolmuş bir pencereden görmüşlerdir. Oysa postmodernistler için bu dünya artık yeni ve yabancı değildir. Bunu verili bir durum olarak kabul etmişler ve yeni dünyaya dışarıdan, oyunbaz ve mizah içeren gözlerle bakmaya başlamışlardır.</p>

    <p class="arayazi">Pek çok postmodernist çalışma modern dünyanın sorunlarına ironi ve kara komedi çerçevesinde yaklaşır. Joseph Heller’in (1923–1999) <span class="CharOverride-14">Catch-22</span> ve Kurt Vonnegut’un (1922–2007) <span class="CharOverride-14">Slaughterhouse-Five</span> isimli eserleri modern savaşın dehşetini çılgın ve karikatürize bir hikaye anlatımıyla dile getirir. Thomas Pynchon (1937–) ve Don DeLillo (1936–) romanları paranoya, yanlış anlam ve bilgi yüklemesi gibi temaları işler.</p>

    <p class="arayazi">Bütün bunlara ek olarak, postmodernist çalışmalar genellikle yazar, okuyucu ve eser arasındaki ilişkilerle eğlenirler. John Fowles’un (1926–2005) kendisini de öyküye yerleştirdiği <span class="CharOverride-14">The French Lieutenant’s Woman</span> (1969) üç farklı sona sahiptir. Karakterlerinin kendi kontrolünden çıktığını ima eder. Italo Calvino’nun (1923–1985) <span class="CharOverride-14">Se una notte d’inverno un viaggiatore</span> (Bir Kış Gecesi Eğer Bir Yolcu) (1979) adlı eseri Calvino’nun doğrudan doğruya okuyucuya seslenen ve onun okuma deneyimini açıklayan pasajların bulunduğu on farklı romana ait bölümlerin serpiştirilmesi ile oluşturulmuştur.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Postmodernist olarak görülen sayısız yazarlardan bazıları: Tom Stoppard (1937–), Jean Rhys (1890–1979), Umberto Eco (1932–), John Gardner (1933–1982), Vladimir Nabokov (1899–1977), Paul Auster (1947–), Truman Capote (1924–1984), Salman Rushdie (1947–), John Barth(1930–), William Gaddis (1922–1998), Jeanette Winterson (1959–), Philip K. Dick (1928–1982) ve Toni Morrison (1931–).</span></p>

    <p class="paragraf"><span class="italik _idGenCharOverride-1">2- Postmodern hareketin içinde postkolonyalizm ya da üstkurmaca gibi çeşitli alt türler yer alır. Bu akımlar kendi içlerinde çok farklı eserleri kapsayacak şekilde saçaklanmışlardır.</span></p>

    <p class="paragraf"><span class="italik _idGenCharOverride-1">3- Postmodernizm edebiyattan ibaret değildir. Aslında en etkin olduğu alanlardan biri de mimaridir. Bu anlamda ilk akla gelen eserler Paris’teki Centre Pompidou ve New York City’deki AT&amp;T Binası’dır.</span></p>
  </div>
</body>
</html>
