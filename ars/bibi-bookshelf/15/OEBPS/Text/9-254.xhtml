<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-254</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-253">Kurt Vonnegut</p>

    <p class="paragraf">Hiçbir zaman büyük bir ödül kazanmamış olmasına rağmen Kurt Vonnegut (1922–2007), geçen yüzyılın en saygın Amerikan yazarları arasında yer almaktadır. İlginç ve sıradışı romanları hep zıtlıklarla doludur. Onun eserleri, komik ama kötümser, karikatürize ama ağırbaşlı, okumak için son derece kolay ama anlaşılması zor olmuşlardır. Eserleriyle ağır başlı edebiyata bir miktar bilimkurgu taşımış ve yazılarındaki pasifist yaklaşım Vietnam Savaşı döneminde Vonnegut’u savaş karşıtı kültürün kahramanı haline getirmiştir.</p>

    <p class="resim"><span><img alt="r169.png" class="_idGenPageitem-173" src="../Images/r169_fmt.jpeg"/></span></p>

    <p class="arayazi">Aslen Indianalıdır. 1943 yılında II. Dünya Savaşı’nın zirvesinde orduya yazılmadan önce koleje gider. Bu kararı hayatını biçimlendirecek olan bir deneyim yaşamasına yol açacaktır. 1945 Şubat’ında Müttefiklerin Almanya’da Dresden şehrini bombalamasına tanık olur. Bu bombalamalar Avrupa’nın en tarihi şehirlerinden birisinin yok olmasına neden olacaktır. Sadece bir gecede 35 bin civarı insanın öldüğü tahmin edilmektedir. 1944 yılında Nazilerin eline esir düşen Vonnegut, bombalamadan sağ kurtulmayı başarabilen bir avuç Amerikan askerinden birisidir. Tanık olduğu mutlak yıkım ve can kayıpları zihnine kazınmıştır.</p>

    <p class="arayazi">Vonnegut savaş sonrasında yazar olarak bir kariyer yapmak için ABD’ye geri döner. Bilimin yıkıcı potansiyelini anlatan <span class="CharOverride-14">Cat’s Cradle</span> (1963) romanının da aralarında bulunduğu bir dizi eser kaleme alır. Nihayetinde, savaş dönemi deneyimlerini <span class="CharOverride-14">Slaughterhouse-Five</span> (1969) isimli romanında anlatır. Vonnegut tarzını son derece parlak bir biçimde gösteren eserde otobiyografik anılar sahneyi, yaratıklar, zaman sıçramaları ve benzeri bilimkurgu ögeleri ile paylaşmaktadır. Romanın kahramanı Dresden’in bombalanmasına tanık olduğu sırada zamanda sıçramalar yaşar ve kendi kontrolü dışında kronolojik olmayan bir biçimde yaşamının farklı dönemlerine gider. Romanın savaş karşıtı mesajı Vietnam Savaşı protestocularında karşılığını bulmuştur. Özellikle üniversite kampüslerinde Vonnegut hayatının kalan kısmı boyunca bir kahraman olarak görülecektir.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 1947 yılında Chicago Üniversitesi, Vonnegut’un antropoloji tezini profesyonel bulmayarak reddeder. 1971 yılında “Cat’s Cradle” isimli romanın tez değerinde olduğuna hükmederek sonunda onu mezun ederler.</span></p>

    <p class="paragraf"><span class="italik _idGenCharOverride-1">2- 1950’lerin başında Vonnegut, Massachusetts’te bir Saab bayiliği almış ama çok geçmeden iflas etmiştir. Daha sonra esprili bir biçimde, bu başarısızlığının İsveç merkezli Nobel Ödülü’nün hiçbir zaman kendisine verilmemesinin gerekçesi olduğunu söylemiştir.</span></p>

    <p class="paragraf"><span class="italik _idGenCharOverride-1">3- Vonnegut sonraki yıllarında da savaş karşıtı bir aktivist olarak kaldı. 2003 yılında ABD’nin Irak’ı işgaline karşı aktif tavır aldı.</span></p>
  </div>
</body>
</html>
