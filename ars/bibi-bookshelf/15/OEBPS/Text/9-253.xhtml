<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-253</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-252">Ronald Reagan</p>

    <p class="paragraf">Ronald Reagan (1911–2004) Beyaz Saray’daki sekiz yılı süresince iyimser yaklaşımları ile ülke içinde ve dışında ABD’nin güvenini yerine getirdi. Onun döneminde ülke ekonomik krizden çıkarak gelişme sürecine girdi. Öte yandan zenginlerle yoksulların arasındaki fark açıldı. Kimi tarihçiler Reagan’ın antikomünist retoriğinin ve savunma harcamalarını yükseltmesinin Sovyetler Birliği’nin çöküşünde rol oynadığını düşünmektedirler.</p>

    <p class="resim"><span><img alt="r168.png" class="_idGenPageitem-172" src="../Images/r168_fmt.jpeg"/></span></p>

    <p class="arayazi">Reagan, Illinois’de doğdu. Hollywood oyuncusu, radyo yayıncısı ve halkla ilişkiler uzmanı olarak politikaya atılmadan önce başarılı bir kariyer yaptı. Özgürlükçü düşünceye yürekten bağlı Reagan, 1962 yılında Demokrat Parti’den ayrılarak Cumhuriyetçilere katıldı.</p>

    <p class="arayazi">Reagan 1966 yılında Kaliforniya Valisi seçildi. İki dönem görevde kaldı. 1976 yılında Cumhuriyetçi Parti başkanlık seçimlerinde Gerald R. Ford’u (1913–2006) neredeyse yeniyordu. 1980 yılında ise küçük devlet, vergilerin düşürülmesi ve dengeli bir bütçe söylemleriyle partisinin başkanı seçilmeyi başardı. Demokrat Başkan Jimmy Carter’ı (1924–) hemen hemen hiç zorlanmadan alt etti.</p>

    <p class="arayazi">Reagan bir yandan vergileri düşürüp federal harcamaları kısıtlarken, diğer taraftan Sovyet liderlerini ABD’yi silahlanma yarışında yenemeyeceklerine ikna etmek için yaptığı milyarlarca dolarlık silah alımları bütçe açığının neredeyse üç kat artışına neden oldu. Sovyetler Birliği’ni “şeytan imparatorluğu” olarak nitelendirerek Soğuk Savaş’ı retorik düzeyinde de sürdürdü.</p>

    <p class="arayazi">1986 yılında İran-kontra ilişkisi nedeniyle kişisel sorumluluk almaya zorlanınca ortaya çıkan skandal neredeyse görevden ayrılmasına neden oluyordu. Emri altındaki devlet görevlileri İran’a silah satmışlar, elde edilen kârın bir kısmını da Nikaragua’da Küba destekli Sandinista yönetimine karşı gerilla savaşını desteklemek için kullanmışlardı. Daha sonra Kongre’de yapılan oturumlarda Reagan önde gelen bir aktörden ziyade delege gibi çalışan, olaylardan habersiz bir lider olarak tasvir edilmişti.</p>

    <p class="arayazi">Öte yandan skandal Reagan’ın popülerliğine pek az zarar verdi. 1989 yılında görevden ayrıldığında tarihin en popüler başkanlarından biriydi. 1994 yılında Alzheimer hastalığına yakalandığını açıkladı. Doksan üç yaşında ölümüne dek Kaliforniya’da yaşadı.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- İlk döneminin 69. gününde Reagan, bir suikast girişiminden sağ kurtulmayı başardı. Saldırganın kurşunu sol akciğerine girmişti. Tehlikeli miktarda kan kaybetmiş olmasına rağmen mizah anlayışını korumayı başarmıştı. Karısına “Tatlım, eğilmeyi unuttum.” dediği söylenmektedir.</span></p>

    <p class="paragraf"><span class="italik _idGenCharOverride-1">2- Reagan elliden fazla Hollywood filminde rol aldı. Bunların arasında, efsanevi Notre Dame oyuncusu George Gipp’i (1895–1920) canlandırdığı “Knute Rockne All-American” (1940) filmi bulunmaktadır.</span></p>

    <p class="paragraf"><span class="italik _idGenCharOverride-1">3- Reagan, Hollywood’a gitmeden önce Iowa’da bir radyoda spor spikerliği yaptı. Des Moines’teki WHO için Chicago’dan gelen telgraf raporlarını kullanarak maç sunuyordu. Söylendiğine göre bir maçın dokuzuncu atışı sırasında hat gider. Reagan bu arada faul atışları hakkında ayrıntılı betimlemeler yaparak durumu idare etmeye çalışır.</span></p>
  </div>
</body>
</html>
