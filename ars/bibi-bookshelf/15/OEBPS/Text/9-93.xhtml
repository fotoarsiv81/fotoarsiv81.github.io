<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-93</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-94">John Ford</p>

    <p class="paragraf">Yapılmış en başarılı western filmlerini yönettiği söylenen John Ford (1894–1973) klasik stili ile ünlenmiştir. Bu tarzda <span class="CharOverride-14">Stagecoach</span> (1939), <span class="CharOverride-14">The Grapes of Wrath</span> (1940) ve <span class="CharOverride-14">The Searchers</span> (1956) gibi eserler ortaya çıkarmıştır.</p>

    <p class="resim"><span><img alt="r65.png" class="_idGenPageitem-71" src="../Images/r65_fmt.jpeg"/></span></p>

    <p class="arayazi">Dört kez en iyi yönetmen dalında Oscar ödülü almış, John Wayne ve Hennry Fonda’nın büyük yıldızlar haline gelmelerinde önemli bir katkısı olmuştur. Kendisinden sonra gelen Martin Scorsese, George Lucas, Jean-Luc Godard ve Akira Kurosawa gibi yönetmenleri etkilemiştir.</p>

    <p class="arayazi">Yaklaşık yirmi yıl boyunca çeşitli sesli ve sessiz filmler çektikten sonra ilk Oscar Ödülü’nü <span class="CharOverride-14">The Informer</span> (1935) ile kazanmıştır. Film İrlanda İç Savaşı sırasında geçmekte ve başrolde Victor McLaglen (en iyi oyuncu dalında Oscar Ödülü’nü almıştır) oynamaktadır.</p>

    <p class="arayazi">Ford’un <span class="CharOverride-14">Stagecoach</span> filmi onun ilk sesli westernidir. Film hem türün şekillenmesine hem de John Wayne’in tanınmasına yardımcı olmuştur. Önceki filmlerden daha sofistike temalar ve daha renkli karakterler içermekte, medeniyet ve vahşi bölgeler arasındaki çelişkileri ortaya sermektedir. <span class="CharOverride-14">Stagecoach</span> gişede büyük başarı elde etti. Wayne ve Ford daha sonra bir düzine filmde birlikte çalıştılar.</p>

    <p class="arayazi">1939 yılında Ford, Henry Fonda ile birlikte çalışmaya başladı. İki yıllık bir dönemde bu ikili birlikte üç film yaptılar. Bunlardan <span class="CharOverride-14">The Grapes of Wrath</span> (1940), Ford’a ikinci kez en iyi yönetmen dalında Oscar Ödülü’nü kazandırdı. Film uzun yıllar, en iyi Amerikan filmi olarak değerlendirildi. Fonda ve Ford son derece önemli bir western olan <span class="CharOverride-14">My Darling Clementine</span> (1946) için de birlikte çalıştılar.</p>

    <p class="arayazi">Ford, yönetmenliğini yaptığı <span class="CharOverride-14">Fort Apache</span> (1948), <span class="CharOverride-14">She Wore a Yellow Ribbon</span> (1949) ve <span class="CharOverride-14">Rio Grande</span> (1950) gibi süvari serilerinde Wayne’in sahne imajının oluşmasını sağladı. Ford’un Vahşi Batı’yı İrlanda’nın yeşil kırları ile değiştirdiği <span class="CharOverride-14">The Quiet Man</span> (1952) ve en etkili filmi olan <span class="CharOverride-14">The Searchers</span> ikilinin en kalıcı eserleri olmuştur.</p>

    <p class="arayazi"><span class="CharOverride-14">The Searchers</span>’ta Wayne, Ethan Edwards isimli anti kahraman rolündedir. Film takıntı, ırkçılık ve ahlaki ikiyüzlülük gibi konulara odaklanmaktadır. Wayne bu rolün kendisinin favorisi olduğunu ifade etmiştir. Film sayesinde Hollywood, beyazların Kuzey Amerika’ya yayılışını ve bunun Amerikan yerlileri üzerindeki yıkıcı etkilerini kabullenmiştir.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Ford genellikle western filmleri ile tanınsa da en iyi yönetmen dalında Oscar Ödülü’nü aldığı filmlerden hiçbiri western değildir.</span></p>

    <p class="paragraf"><span class="italik _idGenCharOverride-1">2- Ford “Stagecoach” ile başlayarak Monument Valley, Utah ve Arizona’da yedi büyük film çekmiştir.</span></p>

    <p class="paragraf"><span class="italik _idGenCharOverride-1">3- “The Searchers” Martin Scorsese’nin “Taxi Driver” (1976) ve George Lucas’ın “Star Wars” (1977) filmleri için ilham kaynağı olmuştur.</span></p>
  </div>
</body>
</html>
