<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-257</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-256">Siyah Güç</p>

    <p class="paragraf">Yurttaşlık Hakları Hareketi’nin radikal bir uzantısı olan 1960’lar ve 1970’lerin Siyah Güç Hareketi, Afro-Amerikalıların politik güce ulaşması için daha agresif ve tartışmalı mücadele yöntemleri kullanmıştır. Siyah Güç’ün en önemli temsilcisi olan Kara Panterler, hak arayışının önde gelen savunucusu Martin Luther King Jr.’ın (1929–1968) şiddet içermeyen mücadele yöntemlerini bir kenara bırakmışlardır. Hareketin taraftarları 1970’lerde dağılmadan önce otoritelerle gündeme oturan çatışmalar yaşamışlardır.</p>

    <p class="resim"><span><img alt="r172.png" class="_idGenPageitem-175" src="../Images/r172_fmt.jpeg"/></span></p>

    <p class="arayazi">King gibi önde gelen liderler ve NAACP, beyazlarla birlikte yürüyerek ırk ayrımına son vermeyi teşvik etmenin ırksal eşitliğe ulaşmanın en doğru yolu olduğuna inanıyorlardı. Stokely Carmichael (1941–1998) gibi Kara Panter destekçilerine göre ise siyahlar kendi hareketlerine yön vermeli ve beyazların desteğine daha az başvurmalıydı. Ünlü 1966 konuşmasında Carmichael şöyle diyordu: “Bu, ülkedeki siyah insanlara birleşmeleri, geçmişlerini fark etmeleri, kendi toplumlarını inşa etmeleri için yapılan bir çağrı. Bu, siyah insanlara kendi amaçlarını tanımlamaları, kendi örgütlenmelerini yönetmeleri için yapılan bir çağrı.”</p>

    <p class="arayazi">Siyah Güç Hareketi 1960’larda büyük bir popülerlik kazandı. Zira King Suikastı sonrası pek çok siyah açısından, barışçıl yöntemler ve entegrasyon konusunda ısrar eden Yurttaşlık Hakları Hareketi hayal kırıklığı olmuştu. Siyahların kendilerine yetebilmesi düşüncesiyle grup üyeleri siyah topluluklar içerisinde gıda ve sağlık yardım programları oluşturdular. Aynı zamanda silahlanmaya başlamışlardı. Connecticut’taki bir olayda, polisle çalıştığından şüphelendikleri bir üyelerini vurmuşlardı.</p>

    <p class="arayazi">Hareket zamanla bazı eleştiriler almaya başladı. Kimileri, Kara Panterler’in yalnızca siyah toplumunun tecridine ve marjinalleşmesine neden olduğunu savundular. Özellikle silah kullanımını teşvik etmeleriyle siyahların adının kötüye çıkmasına neden oluyorlardı.</p>

    <p class="arayazi">Siyah Güç Hareketi 1970’lerde dağıldı. Buna karşılık, inandıkları ilkeler Siyah Sanat Hareketi gibi daha pozitif çeşitli faaliyetlerce benimsendi.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Siyah Güç terimi ilk olarak Afro-Amerikalı yazar Richard Wright’ın (1908–1960) 1954 tarihli bir kitabında geçmektedir.</span></p>

    <p class="paragraf"><span class="italik _idGenCharOverride-1">2- 1969 tarihli Siyah Güç Marşı, “Say It Loud: I’m Black and I’m Proud” (Haydi haykır: Siyahım ve Gurur Duyuyorum) isimli şarkı James Brown (1933–2006) tarafından yazılmıştır. Şarkı “Rolling Stone” dergisinin 2004 tarihli tüm zamanların en önemli 500 şarkısı listesine girmiştir.</span></p>

    <p class="paragraf"><span class="italik _idGenCharOverride-1">3- Amerikalı koşucular Tommie Smith (1944–) ve John Carlos (1945–) 1968 Meksika Olimpiyatları’nda madalya töreninde yumruklarını havaya kaldırıp Kara Panter selamı verince ceza almışlardır.</span></p>
  </div>
</body>
</html>
