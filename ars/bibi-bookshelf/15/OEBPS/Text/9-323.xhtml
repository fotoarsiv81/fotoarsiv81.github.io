<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-323</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-322">Rush Limbaugh</p>

    <p class="paragraf">Muhafazakar görüşleri ve kendine özgü mizah anlayışı sebebiyle sevgi ve nefret duygularını aynı anda üzerine çeken Rush Limbaugh (1951–) Amerika’nın en yüksek reyting oranlarına sahip radyo programının yaratıcısı olmuştur. Her hafta 600 merkezde 13,5 milyon insan onu dinlemektedir. Sağın kahramanı ve Sol siyasetin önde gelen düşmanlarından birisi olmuştur.</p>

    <p class="resim"><span><img alt="r233.png" class="_idGenPageitem-226" src="../Images/r233_fmt.jpeg"/></span></p>

    <p class="arayazi">Limbaugh özünde bir şovmendir. Öte yandan politik yorumlarıyla hem Cumhuriyetçileri hem de Demokratları harekete geçirmektedir. Destekçileri 1994 yılında Cumhuriyetçilerin Kongre’de hakimiyet kurmasında önemli bir rolü olduğunu savunurlar. Karşıtları ise en iyi ihtimalle samimiyetsiz, daha sert bir dille yalancı olduğunu düşünmektedirler. Her iki durumda da yayıncılık alanında bir devdir.</p>

    <p class="arayazi">Limbaugh çoğunlukla avukatlardan oluşan bir aileden gelmektedir. Onunla aynı adı taşıyan büyük babası, Dwight D. Eisenhower (1890–1969) döneminde Hindistan’ın ABD büyükelçisi olmuştur. Limbaugh yayıncılığa henüz lise öğrencisiyken Missouri, Cape Girardeau’da DJ olarak başlamıştır. Radyo alanında kariyer yapma adına başarısızlıkla sonuçlanan birkaç girişiminin ardından Kansas City Royals Beyzbol Takımı için satış görevlerinde çalışmaya başlar.</p>

    <p class="arayazi">1983 yılında radyoya geri döner. Kansas City’deki KMBZ için politik yorumculuk yapmaktadır. Bir yıl sonra Sacramento’daki KFBK tarafından işe alınır. Burada büyük bir başarı elde eder. Dört yıl içerisinde reytingleri üç katına çıkacaktır.</p>

    <p class="arayazi">1988 yılında ABC Radio Network kanalıyla bir anlaşma imzalar ve New York City’ye gider. Burada yirmi yıl boyunca liberallerin baş belası olacaktır. Onun başarısı Sean Hannity (1961–) ve Michael Savage (1942–) gibi muhafazakar radyo yorumcularına ve ayrıca Al Franken (1951–) gibi daha az sayıdaki liberal yorumculara ilham verir.</p>

    <p class="alt">Ek Bilgiler</p>

    <p class="arayazi">1- Limbaugh radyoculuk kariyerine lisedeyken Rusty Sharpe takma adıyla başlar. Daha sonra Pittsburg’ta çalışırken Jeff Christie adını kullanır.</p>

    <p class="arayazi">2- 1993 yılında Radyo Onur Listesi’ne alınır. 1998 yılında Ulusal Yayıncılar Onur Listesi’ne girer. 1992,1995, 2000, 2005 yıllarında Marconi Ödülü’nü alır.</p>

    <p class="arayazi">3- 2003 yılında ESPN Limbaugh’u “Sunday NFL Countdown” programı için yorumcu olarak işe alır. “Philadelphia Eagles” oyun kurucusu Donovan McNabb (1976–) hakkında yaptığı ırk temelli bir yorumunun yarattığı tartışmanın ardından kısa süre sonra işten ayrılır.</p>
  </div>
</body>
</html>
