<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-109</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-110">Red Auerbach</p>

    <p class="paragraf">Yetenekleri keşfetme konusunda son derece keskin olan gözleri, kavgacılığı ve zafer sigaraları ile tanınan basketbol koçu Arnold “Red” Auerbach (1917–2006) “Boston Celtics”i Amerikan profesyonel spor tarihinin önde gelen takımlarından biri haline getirdi.</p>

    <p class="resim"><span><img alt="r74.png" class="_idGenPageitem-80" src="../Images/r74_fmt.jpeg"/></span></p>

    <p class="arayazi">Celtics’le sözleşme imzaladığı 1950 yılından emekliye ayrıldığı 2006’ya kadar Auerbach tam on altı NBA şampiyonasında takımlarına liderlik etti: Dokuz şampiyonada takımın baş antrenörüydü, altısında takımın genel menajerliğini yapıyordu, birinde ise takım başkanıydı. 1959’dan 1966’ya kadar Celtics aralıksız sekiz NBA şampiyonluğu kazandı. Bu Amerikan spor tarihinde eşine hiç rastlanmamış bir başarıydı.</p>

    <p class="arayazi">Auerbach NBA’da ırksal eşitliğin öncüsü sayılabilir. 1950 yılında siyahi bir oyuncu olan Chuck Cooper’ı (1926–1984) takıma alarak bir ilki gerçekleştirdi. 1963-1964 sezonundaki bir maçta ilk beşin tamamını siyahi oyunculardan kurdu. 1966 yılında yine bir siyahi olan Bill Russell’ı (1934–) koç olarak işe aldığında da bir ilki gerçekleştirmiş oluyordu.</p>

    <p class="arayazi">Yeteneği tanıma konusundaki kapasitesi başarılı transferler yapmasını ve böylece Celtics’e hatırı sayılır bir başarı getirmesini mümkün kıldı. Onur Listesi’ndeki on bir oyuncuya koçluk yaptı. Genel menajerlik yaparken başkalarını da takımına alacaktı. Buna rağmen her zaman bireysellikten ziyade takım oyununa ağırlık verdi. Koçluk yaptığı ya da takıma aldığı Onur Listesi oyuncuları arasında Russell (1934–), Bob Cousy (1928–), Tom Heinsohn (1934–), Larry Bird (1956–), Kevin McHale (1957–), Bill Sharman (1926–2013) ve John Havlicek (1940–) gibi isimler bulunmaktadır.</p>

    <p class="arayazi">Basketbol konusundaki kavrayış kabiliyetinin yanı sıra henüz maçlar bitmeden yaktığı zafer sigaraları da onu efsanevi bir üne kavuşturmuştu. Kendinden emin tavrı rakip oyuncuları, koçları ve kimi zaman takım sahiplerini bile çıldırtırdı. 1957 yılındaki bir maçtan önce St. Louis Hawks’ın sahibine meydan okumasıyla başlayan sürtüşme adamın çenesine bir yumruk atmasıyla son bulmuştu.</p>

    <p class="arayazi">Auerbach kalp krizi sonucu seksen dokuz yaşında hayatını kaybetti.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 1966-1967 sezonundan önce koç olarak emekli olduğunda normal sezonlarda (938) ve play-off (99) sezonlarında herhangi bir NBA koçundan daha fazla maç kazanmıştı (daha sonra bu rekorları başkaları tarafından kırılacaktı).</span></p>

    <p class="paragraf"><span class="italik _idGenCharOverride-1">2- 1985 yılında Celtics 2 numaralı formayı Auerbach’e tahsis etti (1 numaraya sahip olan takım sahibi Walter Brown’dan sonra takım tarihindeki en önemli adamdı).</span></p>

    <p class="paragraf"><span class="italik _idGenCharOverride-1">3- Yılın NBA Koçu Ödülü Auerbach’ın adına verilmektedir.</span></p>
  </div>
</body>
</html>
