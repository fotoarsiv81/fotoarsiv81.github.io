<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-224</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-223">The Monkees</p>

    <p class="paragraf">Beatles ve Rolling Stones gibi rock gruplarının popülerliğinden yararlanmak isteyen NBC, 1965 yılında The Monkees’i yarattı. 1960’ların sonunda kısa bir süre gençler arasında popüler olan grup, aynı zamanda yavan ve kurumsal bir rock anlayışının temsilcisi haline gelmişti.</p>

    <p class="resim"><span><img alt="r148.png" class="_idGenPageitem-153" src="../Images/r148_fmt.jpeg"/></span></p>

    <p class="arayazi">Aslına bakılırsa müzik grubu olmadan önce <span class="CharOverride-14">The Monkees</span> bir TV şovuydu. Bob Rafelson (1933–) ve Bert Schneider (1934–2011) isimli TV yapımcıları hazırladıkları programı sıkıntılar çeken bir pop müzik grubunun hikayesi üzerine geliştirdiler. Kendilerine <span class="CharOverride-14">A Hard Day’s Night</span> (1964) ve <span class="CharOverride-14">Help!</span> (1965) gibi erken dönem Beatles filmlerini örnek almışlardı.</p>

    <p class="arayazi">Başlangıçta yapımcılar mevcut müzik gruplarından yararlanmayı düşündüler. Daha sonra akıllarına farklı bir fikir geldi. Müzikal arka planı olan aktörlerden ve müzisyenlerden yararlanarak kendileri sil baştan bir grup kuracaklardı. Kurdukları son ekipte gitarda Michael Nesmith (1942–), basta Peter Tork (1942–) gibi müzisyenler ve vokalde Davy Jones (1945–2012) ile davulda Mickey Dolenz (1945–) gibi oyuncular vardı.</p>

    <p class="arayazi">Beatles’ın tüm üyelerinin şu ya da bu özellikleri ile bilinmeleri gibi The Monkees’te de herkese bilinçli olarak bir rol verilmişti: Bir akıllı (Nesmith), bir saf (Tork), sevimli (Jones) ve eğlenceli (Dolenz).</p>

    <p class="arayazi">Temel müzik eğitimi, oyunculuk ve komedi derslerinin ardından program ilk kez 12 Eylül 1966 tarihinde yayınlandı. Şov ABD’de ve diğer ülkelerde popüler hale geldi.</p>

    <p class="arayazi"><span class="CharOverride-14">The Monkees</span> TV programının başarısı müzikal başarısı ile örtüşüyordu. Grup, “Last Train to Clarksville” ve “I’m a Believer” isimli bir numaraya kadar yükselmiş iki şarkı yaptı. İkincisinin sözlerini ünlü söz yazarı Neil Diamond yazmıştı. Grubun adını taşıyan ilk albümleri bir milyondan fazla sattı.</p>

    <p class="arayazi">Hayranları artık onlardan canlı performanslar bekliyordu. Ne var ki ortada ciddi bir problem vardı. The Monkees albümlerinde kendileri çalmamışlardı. Yine de 1966 sonlarına doğru tura çıktılar ve çok beğenildiler. TV programının son bölümü 1968 yılında yayınlandı. Grup 1971 yılında dağıldı. Fakat grup üyeleri günümüzde turnelerine devam etmektedirler.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Steven Stills (1945–), The Monkees için yapılan elemeleri geçememiştir. 1960’ların sonunda “Crosby, Stills, Nash and Young” grubu üyelerinden biri olacaktır.</span></p>

    <p class="paragraf"><span class="italik _idGenCharOverride-1">2- The Monkees dizisinin çoğu bölümü Üç Ahbap Çavuş’un kullandığı stüdyoda çekilmiştir.</span></p>

    <p class="paragraf"><span class="italik _idGenCharOverride-1">3- The Monkees’in kimi bölümlerinde jump cut tekniğinden yararlanılmıştır. İlk olarak Fransız yönetmen Jean-Luc Godard (1930–) tarafından yeni dalga tarzındaki filmi Breathless için 1960 yılında kullanılan bu teknikte bir sahneden diğerine ani değişikliklerle geçilmektedir.</span></p>
  </div>
</body>
</html>
