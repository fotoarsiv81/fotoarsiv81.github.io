<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-277</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-276">Clint Eastwood</p>

    <p class="paragraf">Clint Eastwood (1930–) Hollywood’un dışında kalmış sert erkek rollerindeki bir TV yıldızı olarak başladığı kariyerinde sonradan parlak bir aktör, yönetmen ve hem savaş filmleri hem de duygusal dramalar çeken bir film yapımcısı haline geldi.</p>

    <p class="arayazi">1959-1965 yılları arasında dönemin en popüler TV dizilerinden olan western tarzındaki <span class="CharOverride-14">Rawhide</span>’da Rowdy Yates tiplemesini canlandırdı. Başarılı olmasına rağmen Eastwood, Hollywood yapımcılarının bir TV yıldızının ciddi filmlerde rol alamayacağını düşündüklerini fark etti.</p>

    <p class="arayazi">Hollywood’dan uzak duran Eastwood ünlü İtalya yönetmen Sergio Leone (1929–1989) ile birlikte spagetti western olarak adlandırılan bir dizi film çekti. Vahşi Batı’yı konu alan bu filmler İtalya’da çekiliyordu. <span class="CharOverride-14">A Fistful of Dollars</span> (1964) filmiyle Eastwood keskin bakışlı, az ama öz konuşan namı diğer Adsız Adam tiplemesini inşa etmiş oldu. Film Eastwood’un gönlünden geçeni yapmasına vesile olmuştu. Bir sinema yıldızıydı artık.</p>

    <p class="arayazi">Leone ile birlikte <span class="CharOverride-14">For a Few Dollars More</span> (1965) ve eleştirmenlerin bir başyapıt olarak nitelendirdiği <span class="CharOverride-14">The Good, the Bad and the Ugly</span> (1966) isimli iki başarılı film daha yaptı. Filmlerde Eastwood çok az konuşsa da, çizdiği tipleme onun hafife alınmayacak tehlikeli ve sert bir adam olduğunu gösteriyordu.</p>

    <p class="arayazi">1971 yılı Eastwood için çok önemliydi. <span class="CharOverride-14">Play Misty for Me</span> isimli ilk filmini yönetti. Aynı yıl, <span class="CharOverride-14">Dirty Harry</span> filmine adını veren simge haline gelmiş ana karakteri canlandırdı. Eastwood’un akıl hocalarından biri olan Don Siegel’ın (1912–1991) yönetmenliğini yaptığı <span class="CharOverride-14">Dirty Harry</span>, antikahraman silahlı soyguncu tiplemesinin yerine antikahraman kötü polis tiplemesini geçiriyordu.</p>

    <p class="arayazi">Eastwood 1980’lerde genellikle kendi yönettiği filmlerde başrollerde yer aldı. Bunun bir istisnasını oluşturan <span class="CharOverride-14">Bird</span> (1988) ise efsanevi caz saksafoncusu Charlie Parker’ın (1920–1955) yaşamını anlatan ve başrolünü Forest Whitaker’ın (1961–) oynadığı övgü almış bir filmdi.</p>

    <p class="arayazi">Olgunlaşan Eastwood eleştirmenlerin duygusal ve etkileyici bulduğu sade bir yönetmenlik tarzı geliştirdi. Bu çerçevede ilk büyük başarısını yakaladığı western türüne geri dönüş niteliğindeki <span class="CharOverride-14">Unforgiven</span> (1992) isimli filmiyle, aralarında en iyi film ve en iyi yönetmen de dahil dört dalda Oscar kazandı.</p>

    <p class="arayazi">Bu on yılda Eastwood, <span class="CharOverride-14">Mystic River</span> (2003), <span class="CharOverride-14">Million Dollar Baby</span> (2004); II. Dünya Savaşı dramaları <span class="CharOverride-14">Flags of Our Fathers</span> (2006) ve <span class="CharOverride-14">Letters from Iwo Jima</span> (2006) filmleriyle neslinin en büyük yönetmenlerinden biri olarak ününü pekiştirdi. <span class="CharOverride-14">Unforgiven</span> gibi <span class="CharOverride-14">Million Dollar Baby</span> yapımı da Eastwood’a en iyi film ve en iyi yönetmen dallarında Oscar ödülü kazandırdı.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 1986 yılında Eastwood, Kaliforniya’daki Carmel-by-the-Sea şehrinde belediye başkanı seçildi. İki yıl görevde kaldı ve bu süre boyunca sinemayla ilgilenmeye devam etti. “Heartbreak Ridge” (1986) ve “Bird” filmleri bu dönemde yapılmışlardır.</span></p>

    <p class="paragraf"><span class="italik _idGenCharOverride-1">2- Eleştirmen Tim Dirks tarafından on yılın vigilante tarzındaki en çığır açıcı filmi olarak anılan “Dirty Harry”, Eastwood’un oynadığı dört devam filmi dahil olmak üzere çok sayıda taklide ilham vermiştir.</span></p>

    <p class="paragraf"><span class="italik _idGenCharOverride-1">3- Eastwood 1995 yılında Irving G. Thalberg Memorial Ödülü’nü kazanmıştır. 1996 yılında Amerikan Film Enstitüsü tarafından kendisine Yaşam Boyu Başarı Ödülü verilmiştir.</span></p>
  </div>
</body>
</html>
