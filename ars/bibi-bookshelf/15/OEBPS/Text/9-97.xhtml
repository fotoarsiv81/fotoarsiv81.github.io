<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-97</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-98">Milton Berle</p>

    <p class="paragraf">Milton Berle (1908–2002), 20. yüzyılın en popüler komedyenlerinden ve aktörlerinden birisidir. Öte yandan ilk büyük televizyon yıldızı olarak da tanınmaktadır. 1948 yılında NBC’de yayınlanan <span class="CharOverride-14">Texaco Star Theater</span> sıradışı bir başarı elde etmiş ve acemilik aşamasındaki bu iletişim aracının popülerleşmesine katkıda bulunmuştur.</p>

    <p class="arayazi">Berle’nin asıl ismi Milton Berlinger’dir. Hayatı boyunca şov dünyasında çalışmıştır. Çocukken Charlie Chaplin (1889–1977) benzerleri yarışmasını kazandıktan sonra annesi onu bir gösteri sanatçısı olarak kariyer yapmaya teşvik etmiştir. New York City’de sessiz filmlerde rol almıştır. On yaşındayken gezgin çocukların vodvil sahnesine katılmıştır.</p>

    <p class="arayazi">Bir vodvil ve Broadway yıldızı olmuş, Hollywood filmlerinde ve radyo oyunlarında rol almıştır. 1948 yılında gelişmeye başlayan televizyon dünyasına geçtikten sonra yıldız olmuş ve “Miltie Amca” ve “Bay Televizyon” adlarıyla ünlenmiştir. Yaptığı komiklikler (özellikle kadın kılığına girmesi ve ön dişlerini karartması) televizyon izleyicileri için büyük bir olay haline gelmiştir. Şovu gece kulübü ve vodvil sahnesinde yaptıkları ile benzerlik göstermektedir. Çeşitli komiklikler yapmakta, yıldızları konuk etmekte, onlara gösteri yapmaları için fırsat tanımakta ve izleyicilerle iletişime girmektedir.</p>

    <p class="arayazi">Berle’nin etkisi oldukça büyük olmuştur. <span class="CharOverride-14">Life</span> dergisine göre 1947 yılında kullanımda olan 136 bin televizyon seti bulunmaktadır. 1948’in sonlarına doğru bu sayı 700 bine çıkmıştır. İki aylık bir yayın süresinden sonra şovu çok popüler olmuştur. Öyle ki, 1948 başkanlık seçimleri sırasında yayını durdurulmayan tek program onunkidir.</p>

    <p class="arayazi">1951 yılında NBC ile eşi benzeri görülmemiş otuz senelik bir sözleşme imzalar (kendisine yılllık 200 bin dolar ödenecektir). 1953 yılına gelindiğinde popülerliği azalmaya başlar. Texaco programın sponsorluğundan çekilir. Bütün çabalarına rağmen Berle’nin programı yeniden reytinglerin üst sıralarına taşınamaz.</p>

    <p class="arayazi">Hayatının geri kalan kısmında Berle, Hollywood filmlerinde rol almış ve başkalarının TV şovlarına çıkmıştır. Gece kulüplerinde ve gösteri amaçlı düzenlenen şovlarda da sahne almaya devam etmiştir.</p>

    <p class="arayazi">1984 yılında Televizyon Sanat ve Bilimler Akademisi Onur Listesi’nde yer alan yedi yenilikçiden birisidir. Doksan üç yaşında kolon kanserinden ölmüştür.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Pek çok komedyen Berle’yi şakalarını çalmakla suçlamıştır. Dedikodu yazarı Walter Winchell (1897–1972) onu kötü esprilerin hırsızı diye adlandırmıştır. Berle bu ününü de komedyen kişiliğinin bir parçası olarak kullanmıştır.</span></p>

    <p class="paragraf"><span class="italik _idGenCharOverride-1">2- Berle genellikle eğlence sanatçılarından oluşan Friars Kulüp’te epeyce aktifti. Sıklıkla grubun ünlü dalga geçme seremonilerinin başını çekerdi.</span></p>

    <p class="paragraf"><span class="italik _idGenCharOverride-1">3- Berle’yle özdeşleşen iki önemli unsur, sigarası ve Texaco Star Theater’ın giriş cümlesidir: “İyi akşamlar, bayanlar ve mikroplar”</span></p>
  </div>
</body>
</html>
