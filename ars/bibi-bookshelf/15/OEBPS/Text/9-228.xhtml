<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-228</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-227">James Dean</p>

    <p class="paragraf">Yalnızca -belki de tam bu nedenle- üç filmde başrol oynamış olmasına rağmen James Dean (1931–1955), ABD’de ve dünya çapında ikon haline gelmiştir. Kaliforniya, Bakersfield civarında Porsche Spyder marka arabasını sürerken başına gelen kaza sonucu hayatını kaybetmiştir. Bu nedenle sonsuza dek 24 yaşındaki hali ile hatırlanacaktır. “Hızlı yaşa, genç öl” sözü, Amerikan popüler kültüründe hiçbir zaman bu denli güçlü hissedilmemiştir.</p>

    <p class="resim"><span><img alt="r150.png" class="_idGenPageitem-155" src="../Images/r150_fmt.jpeg"/></span></p>

    <p class="arayazi">Dean 1950’lerin başında bir dizi küçük film ve TV yapımında yer aldıktan sonra Broadway’e gitti ve burada ilk kez büyük bir başarı kazandı. Hollywood’a bir yıldız olarak dönen Dean, Elia Kazan’ın (1909–2003) yönettiği bir John Steinbeck romanı uyarlaması olan <span class="CharOverride-14">East of Eden</span> (1955) filminde ilk önemli rolünü oynadı. Dean bu rolü Paul Newman’ın elinden almıştı. Bir çiftçinin ebediyen ikiz kardeşinin gölgesinde yaşamaya mahkum olmuş, duygusal olarak yaralı Cal adındaki oğlunu canlandırıyordu.</p>

    <p class="arayazi">Kimi eleştirmenler Dean’in performansını idolü Marlon Brando’nun taklidi olarak değerlendirseler de Dean en iyi oyuncu dalında Oscar Ödülü’ne aday gösterildi. Ne yazık ki bu onura ulaştığını öğrenecek kadar çok yaşamayacaktı.</p>

    <p class="arayazi">İkinci büyük çalışması olan Nicholas Ray’in yönetmenliğini yaptığı <span class="CharOverride-14">Rebel Without a Cause</span> filminin yayınlanmasına bir aydan kısa bir zaman kalmışken 30 Eylül 1955’te öldü.</p>

    <p class="arayazi">İmzası olarak görülebilecek rolünde Dean, on yedi yaşında bir başka kasabaya taşınmak zorunda kalmış ve kısa süre içerisinde ailesi, polis ve akranları ile sorunlar yaşayan Jim Stark’ı canlandırıyordu. O dönem çocuk olanların gözünde gençlik öfkesinin sembolü olmuştu. Bunların arasında Dean’e adeta tapan yirmi yaşındaki Elvis Presley de vardı. Cinsel yaşamı ile ilgili belirsizlikler (yönetmen Ray dahil onu tanıyan pek çok kişi biseksüel olduğunu söylemektedir) filmde de vurgulanmıştır ve onun gey topluluğunun ikonu haline gelmesine yardımcı olmuştur.</p>

    <p class="arayazi">Dean’ın son filmi <span class="CharOverride-14">Giant</span> (1956), petrol işiyle uğraşan Teksaslı bir aile hakkındadır. Film büyük ölçüde ölümünün ardından tamamlanmıştır. On dalda Oscar’a aday gösterilen <span class="CharOverride-14">Giant,</span> en iyi film dalında Oscar kazanmıştır. Dean bu filmle birlikte ölümünün ardından ikinci kez en iyi oyuncu dalında Oscar’a aday gösterilmiştir.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Dean aktris Liz Sheridan ile nişanlanmıştır. Sheridan daha sonra çok tutulan TV dizisi “Seinfeld”de Jerry’nin annesi Helen Seinfeld’i canlandırmıştır.</span></p>

    <p class="paragraf"><span class="italik _idGenCharOverride-1">2- Dean ölümünün ardından Oscar’a aday gösterilen ilk ve vefatının ardından iki kez bu onuru yaşayan tek oyuncudur.</span></p>

    <p class="paragraf"><span class="italik _idGenCharOverride-1">3- “Rebel Without a Cause” canlandırdığı karakterin soyadı olan Stark, “East of Eden” filminde canlandırdığı karakterin soyadı olan Trask ile anagram oluşturmaktadır. Bu bir tesadüf değildir. Yönetmen Nicholas Ray (1911–1979) başından beri Dean’in Jim Stark’ı oynamaya yazgılı olduğuna inanmaktadır.</span></p>
  </div>
</body>
</html>
