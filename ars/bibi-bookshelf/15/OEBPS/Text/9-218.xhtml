<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-218</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-217">Bob Woodward ve Carl Bernstein</p>

    <p class="paragraf">Onlarınki gazetecilik tarihinin en inanılmaz öykülerinden birisidir. 1972 yılı Haziran ayında <span class="CharOverride-14">Washington Post</span> için adli haberler yapan ve birbirlerini çok az tanıyan Bob Woodward (1943–) ve Carl Bernstein (1944–) isimli iki muhabire son derece zararsız görünen bir görev verilir. Washinton DC’de Watergate Ofisi’ndeki Demokratik Ulusal Komite Karargahı’nda yaşanan bir hırsızlık vakası üzerinde çalışacaklardır.</p>

    <p class="arayazi ParaOverride-16">İki yıl içerisinde yapacakları adi hırsızlık haberi Başkan Richard M. Nixon’un (1913–1994) istifasıyla sonuçlanacak büyük bir skandalın patlak vermesine neden olacaktır. Bu sayede bu iki isim 20. yüzyılın en önemli gazetecileri arasına gireceklerdir.</p>

    <p class="arayazi">Watergate haberlerinin etkisi başkanın ve yönetiminin düşüşünün çok ötesine geçecektir. Başarıları araştırmacı gazeteciliğin yükselişine katkıda bulunmuştur. Anonim kaynakların kullanımı popüler hale gelmiştir (Watergate soruşturmasında anahtar unsur Derin Gırtlak lakaplı kişidir). Gazetecilik yoluyla gerçeklere ulaşmaya çalışan yeni bir yazar nesli ilhamını Watergate’ten almıştır.</p>

    <p class="arayazi">Vietnam Savaşı ile aynı döneme denk düşen çalışmaları vatandaşlarda ülkenin liderlerine karşı mevcut bulunan güvensizliğin artmasına neden olmuştur.</p>

    <p class="arayazi">Woodward ve Berstein’in 1974 tarihli Watergate Raporu ile ilgili kitapları <span class="CharOverride-14">All the President’s Men</span> çok satanlar arasına girmiş ve 1976 yılında Oscar Ödüllü bir film uyarlaması yapılmıştır. <span class="CharOverride-14">The Final Days</span> (1976) isimli ikinci bir kitap çalışmasının ardından ikili ayrı yollara gitmişlerdir.</p>

    <p class="arayazi">Woodward ilgisini CIA, Yüksek Mahkeme, Bill Clinton (1946–), George W. Bush (1946–) ve diğer konulara kaydırarak Amerikan tarihinin en önemli yazarlarından birisi olmuştur. <span class="CharOverride-14">Post</span> gazetesinde şef editör yardımcılığı yapmaktadır.</p>

    <p class="arayazi">Berstein ise bağımsız yazarlık kariyeri yapmak için 1976 yılında <span class="CharOverride-14">Post</span> gazetesinden ayrılmıştır. Bu tarihten itibaren düzensiz aralıklarla yayınlar yapmaktadır. En son eseri olan Hillary Rodham Clinton (1947–) biyografisi 2007 yılında yayınlanmış ve hazırlanması on yıl sürmüştür.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Derin Gırtlak’ın kimliği yakın Amerikan tarihinin en büyük sırlarındandır. FBI müdür muavini Mark Felt (1913–2008) Mayıs 2005 tarihinde Woodward’ın gizemli kaynağının kendisi olduğunu açıklayana dek otuz yıl boyunca bu bilgi bir sır olarak kalmıştır.</span></p>

    <p class="paragraf"><span class="italik _idGenCharOverride-1">2- “All the President’s Men” kitabının Hollywood versiyonunda Woodward’u Robert Redford (1937–) ve Berstein’ı Dustin Hoffman (1937–) canlandırmıştır.</span></p>

    <p class="paragraf"><span class="italik _idGenCharOverride-1">3- Woodward ve Berstein, 1972-1976 arasındaki çalışmalarını Teksas Üniversitesi’ne 2003 yılında 5 milyon dolar karşılığında satmışlardır.</span></p>
  </div>
</body>
</html>
