<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-102</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-103">Gordie Howe</p>

    <p class="paragraf">Wayne Gretzky (1961–), 1970’lerde ortaya çıkana kadar Gordie Howe (1928–) en başarılı hokey oyuncusu olarak görüldüğünden Mr. Hockey olarak adlandırılıyordu.</p>

    <p class="resim"><span><img alt="r71.png" class="_idGenPageitem-77" src="../Images/r71_fmt.jpeg"/></span></p>

    <p class="arayazi">Çetin bir oyuncu olan Howe sayı yapan becerikli dokunuşları, güçlü yumrukları ve benzersiz istikrarı ile tanınıyordu. 1946 yılında on sekiz yaşındayken “Detroit Red Wings”le başlayan kariyeri elli iki yaşında hokeyi bırakana dek tam 32 sezon sürmüştü ( 1973 yılında sahalara geri dönmeden önceki iki sezonu emekli bir sporcu olarak geçirmişti).</p>

    <p class="arayazi">Howe’un oyunculuk düzeyi Ulusal Hokey Ligi’nde (NHL) ve diğer spor dallarında uzun yıllar aşılamamıştır. Çok sayıda başarısı bulunmaktadır. Ulusal Hokey Ligi’nde altı kez En Değerli Oyuncu olmuştur. Altı kez lig skor lideri olmuştur. Dört kez Stanley Kupası’nı kazanmıştır. Gol ve puan gibi çeşitli kategorilerde lig lideri olarak hokeyi bırakmıştır.</p>

    <p class="arayazi">Gretzky, Howe’un sayı rekorlarına ulaşmıştı. Buna rağmen Howe diğer tüm oyunculardan daha fazla sayıda oyunda yer almış ve hokey tarihindeki herhangi bir sağ kanat oyuncusundan daha fazla puan almıştır.</p>

    <p class="arayazi">Detroit’teki 25 sezondan sonra 1971 yılında hokeyi bıraktı. Ama iki yıl sonra, kendisine oğulları Mark ve Marty ile oynama fırsatı teklif edildi. NHL’e rakip yeni bir lig olan Dünya Hokey Birliği’ndeki (WHA) “Houston Aeuros” için mücadele edecekti.</p>

    <p class="arayazi">Houston’da dört yıl oynadı. İki lig şampiyonluğu kazandı ve bir lig MPV ödülü aldı. Ayrıca iki yıl “New England Whalers” için oynadı.</p>

    <p class="arayazi">1979 yılında WHA ve NHL birleşti. Howe son sezonunda “Hartford Whalers” için oynadı. O yıl elli iki yaşına girmiş olmasına rağmen 80 müsabakada yer almıştı. 23. kez NHL all starı olduğunda on dokuz yaşındaki Gretzky ile birlikte oynuyordu. Mr. Hockey sopasını kendisi kadar büyük bir başkasına bırakıyordu.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Howe 2589 puan, 1071 gol ve 1518 asistle hokeyi bıraktı (Bu skorlara play off ve WHA maçları da dahildir). NHL maçlarında 801 gol atmış ve 1850 puan almıştır. Sahip olduğu bu rekorlar daha sonra Gretzky tarafından geçilmişti.</span></p>

    <p class="paragraf"><span class="italik _idGenCharOverride-1">2- Howe 1950 play-off oyunları sırasında neredeyse ölüyordu. Detroit’in Toronto ile yaptığı bir maç sırasında kafatası çatlamış ve beyni hasar görmüştü. Bir süre durumu kritikliğini korumuş ama beyninde oluşan basıncı hafifletmek için yapılan cerrahi müdahalenin ardından durumu düzelmiştir.</span></p>

    <p class="paragraf"><span class="italik _idGenCharOverride-1">3- Howe 1997 yılında altmışlı yaşlarında yine sahalara döndü. Uluslararası Hokey Ligi’nde “Detroit Vipers”ın bir maçında boy göstermişti.</span></p>
  </div>
</body>
</html>
