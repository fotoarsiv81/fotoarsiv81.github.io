<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-328</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-327">Carl Lewis</p>

    <p class="paragraf">Carl Lewis’in atletizm alanındaki başarıları emsalsizdir. Dokuz altın madalyayla olimpiyat tarihinde son derece özel bir yere sahiptir. Olimpiyatlarda aynı branşta (uzun atlama) dört kez altın madalya kazanmış üç atletten birisidir. 1984 yılında 100 metre, 200 metre, 4x100 metre bayrak yarışı ve uzun atlama branşlarının hepsinde altın madalya kazanarak Jesse Owens’ın tarihi rekorlarını yinelemiştir. On yıllık bir süre içerisinde Lewis, arka arkaya 65 uzun atlama müsabakasından birincilikle ayrılmıştır.</p>

    <p class="resim"><span><img alt="r237.png" class="_idGenPageitem-230" src="../Images/r237_fmt.jpeg"/></span></p>

    <p class="arayazi">Başarıları ona büyük övgüler kazandırmıştır. Uluslararası Olimpiyat Komitesi tarafından Yüzyılın Spor Adamı ve <span class="CharOverride-14">Sports Illustrated</span> tarafından Yüzyılın Olimpik Sporcusu olarak adlandırılmıştır.</p>

    <p class="arayazi">Tüm bu başarılarına karşılık Lewis (1961–) ABD’de hiçbir zaman Asya ve Avrupa’da olduğu kadar benimsenmemiştir. Kimileri onu tevazu eksikliğiyle ve 1984 Los Angeles Olimpiyatları’ndaki başarılarını kârlı ciro hesaplarıyla nakde çevirmeye çalışmakla suçlamışlardır.</p>

    <p class="arayazi">Spor dünyasında sahip olduğu konum göz önünde tutulursa kibirli olmakta haklı olduğu anlaşılabilir. 1984 yılında dört altın madalya kazandıktan sonra 1988 yılında iki madalya daha kazanmıştır. 100 metre ve uzun atlama branşlarında altın madalyasını muhafaza eden ilk atlet olmuştur. 1992 yılında uzun atlama ve 4x100 metre bayrak yarışında iki altın madalya daha kazanmıştır.</p>

    <p class="arayazi">En dramatik başarısını 1996 yılında Atlanta Olimpiyatları’nda kazanmıştır. ABD uzun atlama takımına zar zor girebilmiş olmasına karşın, atlayışları sonunda herkesi şaşırtmayı başararak benzersiz spor yaşamının son altın madalyasını elde etmiştir.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 1988 Seul Olimpiyatları’nda 100 metrede altın madalya kazandığı koşuda, yarışı birinci olarak bitirmemişti. Kanadalı koşucu Ben Johnson (1961–) birinci olmuştu. Ne var ki Johnson’un ilaç kullandığı anlaşıldığından madalyayı Lewis almıştı.</span></p>

    <p class="paragraf"><span class="italik _idGenCharOverride-1">2- Lewis Dünya Şampiyonası’nda toplam on madalya kazanmıştır (sekiz altın, bir gümüş, bir bronz). 1991 Tokyo Dünya Şampiyonası özellikle akıllarda yer etmiştir. 100 metreyi 9,86 saniyede koşarak dünya rekorunu kırmış, öte yandan uzun atlamada on yıllık yenilmezliğinin Amerikalı Mike Powell (1963–) tarafından sona erdirilişine tanıklık etmiştir. Powell, Bob Beamon’a ait dünya rekorunu kırmayı başarmıştır.</span></p>

    <p class="paragraf"><span class="italik _idGenCharOverride-1">3- Basketbol ya da futbol oynamamış olmasına rağmen 1984 yılında NBA’de “Chicago Bulls” (10. turda) ve NFL’de “Dallas Cowboys” (12. turda) takımları tarafından seçilmiştir.</span></p>
  </div>
</body>
</html>
