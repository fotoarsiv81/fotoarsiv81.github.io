<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-352</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-351">Don DeLillo</p>

    <p class="paragraf">New York City’li Don DeLillo on yıllar boyunca postmodern edebiyatın önde gelen temsilcilerinden biri olarak anılmıştır. Bir düzineden fazla romanında kullandığı kara mizah anlayışıyla tüketim kültürünü, maddeciliği ve medya kültürünü sorgulamıştır. Modern Amerikan kültürünü karakterize eden bazı unsurları tartışma konusu yapmıştır.</p>

    <p class="resim"><span><img alt="r255.png" class="_idGenPageitem-246" src="../Images/r255_fmt.jpeg"/></span></p>

    <p class="arayazi">1936 yılında Bronx’da doğan DeLillo bir İtalyan işçi mahallesinde büyüdü. Fordham Üniversitesi’ne gitti. Mezun olduktan sonra reklamlar için metin yazarlığı yaptı. Daha sonra bu işten canı sıkıldı ve roman yazmaya başladı. <span class="CharOverride-14">Americana</span> (1971) kitabıyla başlayarak eleştirmenler tarafından büyük bir övgü alan çeşitli romanlar yayınladı. Öte yandan eserleri çok satmıyordu.</p>

    <p class="arayazi"><span class="CharOverride-14">White Noise</span> (1985) kitabıyla büyük bir başarı yakaladı. Bu çalışma halen en önemli eseri olarak değerlendirilmektedir. Roman, Jack adında bir adamın karanlık ve mizahi öyküsüdür. Jack küçük bir kasaba kolejinde Hitler Araştırmaları Departmanı’nda çalışmaktadır. Karısı Babette ise gizli ölüm korkusu ile mücadele etmektedir. Evlerinin yakınlarında kimyasal madde sızıntısı meydana gelince aynı korkuyu Jack de yaşamaya başlar.</p>

    <p class="arayazi"><span class="CharOverride-14">White Noise</span> çok yönlü bir postmodern romandır. Hikaye ikinci plandadır. Olay örgüsü ateist rahibeler tarafından idare edilen bir hastane gibi marka isimleri, ezoterik akademik tartışmalar, popüler kültür göndermeleri içeren garip olaylar arasında zikzak çizmektedir. DeLillo teknoloji, kitle kültürü ve sağlık takıntılı bir toplumu anlatır. İnsanlar ne yana dönseler orada medyanın koca burnunu görmektedirler. İlginç bir biçimde herkesin birbirinden haberdar olduğu bu dünyada, bireyler kendilerini hiç olmadığı kadar yalıtılmış hissetmektedirler.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- DeLillo’nun “White Noise” sonrası yazdıklarının arasında Lee Harvey Oswald (1939–1963) hakkındaki “Libra” (1988), bir terörizm sorgulaması olan “Mao II” (1991), gerçek ve kurgusal karakterlerle kendine özgü bir 20. yy Amerikan tarihi olan “Underworld” (1997) gibi romanlar bulunmaktadır.</span></p>

    <p class="paragraf"><span class="italik _idGenCharOverride-1">2- DeLillo sıklıkla caz müziği, ekspresyonist resim ve yabancı filmleri en çok etkilendiği üç kaynak olarak anar.</span></p>

    <p class="paragraf"><span class="italik _idGenCharOverride-1">3- Yazar olmanın ilk yollarından birinin herhangi bir konuda ciddi değerlendirmelerde bulunmaktan kaçınmak olduğunu söylemektedir.</span></p>
  </div>
</body>
</html>
