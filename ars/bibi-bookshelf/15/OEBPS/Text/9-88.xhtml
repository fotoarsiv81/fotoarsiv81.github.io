<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-88</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-89">Rocky Marciano</p>

    <p class="paragraf">Rocky Marciano (1923–1969), gelmiş geçmiş en büyük, en yetenekli boksör değildi. Ama bilinen boksörlerin en dayanıklısıydı. 1,76’lık boyu ve 83 kg’lık ağırlığıyla normal ölçülerin altında olmasına rağmen 49 galibiyet, 0 mağlubiyetlik bir rekora ve ağır sıklet boks şampiyonluğuna ulaştı. Boks tarihinin hiç yenilmemiş yegane ağır sıklet boksörüydü.</p>

    <p class="resim"><span><img alt="r61.png" class="_idGenPageitem-67" src="../Images/r61_fmt.jpeg"/></span></p>

    <p class="arayazi">Asıl adı Rocco Francis Marchegiano olan Marciano, Boston’un dış bölgelerinde doğdu. Marciano “Brockton Blockbuster” ve “Brockton’lu Rock” olarak anılıyordu. Çocukluk hayali beyzbolda yakalayıcı olmaktı. Ne var ki 1947 yılında “Chicago Cubs”la yaşadığı başarısız deneyim tamamen boksa yönelmesine neden oldu. Zaten dört yıl önce ABD ordusundayken boksa başlamıştı.</p>

    <p class="arayazi">1948 yılında profesyonel oldu ve son derece güçlü olan sağ yumruğu sayesinde yıldızı parladı. Yumruğuna “Suzie Q” adını takmıştı. 1951 yılının Ekim ayında aynı zamanda idolü olan eski şampiyon Joe Louis (1914–1981) ile karşılaştığında 37-0 ve 32 nakavtlık bir kariyer derecesine sahipti.</p>

    <p class="arayazi">Louis 1937’den 1949 yılına kadar ağır sıklet boks şampiyonu olarak kalmıştı. 1951 yılında otuz yedi yaşındaydı ve artık köşesine çekilmişti. Eski şampiyonu nakavt ettikten sonra Marciano idolü Louis’in soyunma odasında ağladı. Louis eski gücünü kaybetmiş olsa da onu yenmek Marciano’ya önemli bir prestij kazandırmıştı. Yakında Jersey Joe Walcott (1914–1994) ile unvan maçına karşılaşacaktı.</p>

    <p class="arayazi">23 Eylül 1952’de Marciano, Walcott’u 13. raunda kadar sürükledi. Bir nakavta ihtiyacı vardı ve Suzie Q ona bunu sağladı. Walcott kendinden geçmiş ve şampiyonluk kemerini Marciano’ya bırakmıştı.</p>

    <p class="arayazi">Unvanını, biri Walcott ve ikisi Ezzard Charles’la (1921–1975) yapılan efsanevi maçlar da dahil olmak üzere toplam altı maçta korumayı başardı.</p>

    <p class="arayazi">1956 yılında ringden çekilen Marciano kırk altıncı doğum gününden bir gün önce bir uçak kazasında öldü.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Marciano hakkında Pulitzer ödüllü spor yazarı Red Smith (1905–1982) şöyle yazar: “O, eldiven giymiş en zorlu, en güçlü ve en adanmış boksördü. Korku nedir bilmezdi. Acıdan anlamazdı.”</span></p>

    <p class="paragraf"><span class="italik _idGenCharOverride-1">2- Marciano’nun 49 galibiyetine yaklaşan bir diğer boksör 1985 yılında Michael Spinks (1956-) karşısında bir maç kaybedene kadar 48-0’lık derecesi olan Larry Holmes’tu (1949–).</span></p>

    <p class="paragraf"><span class="italik _idGenCharOverride-1">3- Marciano 1,72 cm ile ağır sıklet şampiyonlarının arasında en kısa kanat açıklığına sahip olan boksördü.</span></p>
  </div>
</body>
</html>
