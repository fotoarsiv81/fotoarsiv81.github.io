<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-321</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-320">Wayne Gretzky</p>

    <p class="paragraf">Wayne Gretzky’nin (1961–) “Büyük Adam” olarak anılmasının bir sebebi vardır. Hokey tarihinin en önemli oyuncusudur. Amerikan takım oyunları tarihinde Babe Ruth haricinde hiçbir oyuncu Wayne Gretzky gibi rekorlar kitabını yeniden yazmamıştır. Babe’den farklı olarak Wayne, fiziki açıdan güçlü bir oyuncu değildi. Bir keresinde şöyle demişti: “Gözlerim ve aklım işin çoğunu hallediyor.”</p>

    <p class="arayazi ParaOverride-16">Ontario, Brantford’lu orta saha oyuncusu, dokuz yaşından beri Kanada’da ulusal çapta büyük beklentiler altında spor yaptı. Spor muhabirleri onu efsanevi hokey oyuncusu Gordie Howe (1928–) ile karşılaştırıyordu.</p>

    <p class="arayazi">Gretzky beklentilerin de ötesine geçecekti. “Edmonton Oilers”in dört Stanley Kupası almasına yardımcı oldu. Dokuz kez Ulusal Hokey Ligi’nin (NHL) En Değerli Oyuncusu seçildi. On kez ligin skor lideri oldu. İki kez play-off MVP’si seçildi. 1999 yılında hokeyi bıraktığında 61 NHL rekoru bulunuyordu. 894 gol, 1.963 asist ve toplamda 2.857 sayılık kariyer istatistiklerine sahipti.</p>

    <p class="arayazi">Hiçbir hokey oyuncusu toplamda Gretzky’nin asistleri kadar dahi sayı yapamamıştır. Bu istatistik hokey sporundaki rakipsizliğinin güzel bir örneğidir.</p>

    <p class="arayazi">Gretzky profesyonel anlamda sahalara ilk olarak 1978 yılında Dünya Hokey Birliği’nde (WHA) yer alan “Indianapolis Racers” takımıyla çıktı. Aynı yıl Edmonton Oilers’a satıldı. WHA’de Yılın Çaylağı seçildi.</p>

    <p class="arayazi">WHA ligi o sezonun ardından feshedilince 1979-1980 sezonundan itibaren Edmonton Oilers NHL organizasyonuna dahil oldu. Gretzky gelir gelmez ligi domine etti. Arka arkaya kazanacağı sekiz En Değerli Oyuncu Ödülü’nün ilkini aldı.</p>

    <p class="arayazi">En ünlü rekorlarından bazıları şunlardı: 1981-1982 sezonunda ilk 39 karşılaşmada 50 gol attı. Yılı 92 gollük bir rekorla bitirdi. 1983-1984 sezonuna arka arkaya 51 karşılaşmada sayı yapmayı başardı. 1984-1985 play-off karşılaşmalarında 47 sayıya ulaştı. 1985-1986 sezonunda toplamda 216 sayıyla bir rekor kırmış oldu.</p>

    <p class="arayazi">Gretzky aynı zamanda hokeyin ABD’nin ılıman bölgelerinde popülerleşmesinde rol oynadı. Zira 1988 yılında Edmonton’dan “Los Angeles Kings” takımına satıldı. 1993 yılında Kings takımını Stanley Kupası finaline taşıdı. Kariyerini “St. Louis Blues” ve “New York Rangers” takımlarında oynayarak tamamladı.</p>

    <p class="alt">Ek Bilgiler</p>

    <p class="paragraf">1- Gretzky 1988 Nagano Kış Olimpiyatları’nda Kanada için oynadı. 2002 Salt Lake City Kış Olimpiyatları’nda Kanada takımı için idarecilik görevinde bulundu. Elli yılın ardından ülkesine altın madalya kazandıran takımı bir araya getiren kişiydi. 2006 Torino Kış Oyunları’nda da aynı başarıyı gösterdi.</p>

    <p class="paragraf">2- NHL kariyeri boyunca tam dört kez bir sezonda 200 sayı barajını geçti. Başka hiçbir oyuncu bir kez bile bu barajı geçememiştir.</p>

    <p class="paragraf">3- 2000 yılındaki NHL All Star oyununda giydiği formanın numarası olan 99 tüm lig tarafından onun onuruna emekli edildi.</p>
  </div>
</body>
</html>
