<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-169</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-168">Billy Graham</p>

    <p class="paragraf">Amerikan papazı ya da Protestan Amerika’nın papası olarak anılan Billy Graham (1918-), dünyanın önde gelen evanjeliklerdendir. Altı kıtada 215 milyon insana İncil’i öğretmiş ve son on bir ABD başkanının ruhani danışmanlığını yapmıştır.</p>

    <p class="resim"><span><img alt="r115.png" class="_idGenPageitem-121" src="../Images/r115_fmt.jpeg"/></span></p>

    <p class="arayazi">Hoşgörülü yaklaşımı onu ilginç kılan en önemli özelliğiydi. Katı dini doktrinlerden ve partizan politikalardan kaçınarak dünya barışına ve İncil aşkına yönelmiştir. Özellikle radyo, televizyon ve sinema dahil olmak üzere medyanın gücünden yararlanmış ve mesajını insanların evlerine kadar ulaştırmıştır.</p>

    <p class="arayazi">Graham, Kuzey Carolina, Charlotte’daki bir mandırada büyüdü. Kendi dini uyanışı on altı yaşındayken gezgin evanjelik Mordecai Ham (1877–1961) tarafından yönetilen bir toplantıya şahit olduktan sonra gerçekleşti. 1939 yılında bir Güney Baptist vaizi olarak atandı. Kısa süre sonra ülke çapında ve Avrupa’da vaazlar vermeye başladı.</p>

    <p class="arayazi">1940’ların sonuna doğru, muhtemelen güçlü antikomünist yaklaşımı nedeniyle gazete sahibi William Randolph Hearst (1863–1951) tarafından keşfedildi. Hearst medya gücünü Graham’ın toplantılarını desteklemek için kullandı. Normalde Los Angeles’ta üç haftalık bir programı olan Graham orada sekiz haftadan daha uzun süre kaldı. Kısa sürede ulusal bir figür haline gelmişti.</p>

    <p class="arayazi">On yıllar boyunca Graham, dünya barışını desteklemeye ve ABD ile Çin ve SSCB’nin uzlaşması temalarını işlemeye devam etti. 1977 yılında Macaristan’ı ziyaret ederek Demir Perde’nin gerisinde vaaz veren ilk evanjelist oldu. Daha sonra dört kez SSCB’de konuşma yaptı. 2007 yılında George H. W. Bush (1924–) Graham’a tarihin dengesinin özgürlük lehine dönmesi için yaptığı yardımlar nedeniyle teşekkür etti.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Graham yanlış adımlar da atmıştı. Joseph McCarthy (1908–1957) tarafından 1950’lerde yürütülen komünist avını destekledi. Beyaz Saray’da Başkan Richard M. Nixon’a (1913–1994) yaptığı antisemitist yorumlar kayıt altına alınmıştı.</span></p>

    <p class="paragraf"><span class="italik _idGenCharOverride-1">2- Graham, Harry Truman’dan (1884–1972) bu yana Beyaz Saray’daki tüm başkanlarla birlikte oval ofiste dua etmiştir.</span></p>

    <p class="paragraf"><span class="italik _idGenCharOverride-1">3- Graham’ın ilk toplantıları, Güney’de siyahlarla beyazların sandalyelerinin ayrılmadığı ilk kamusal faaliyetlerdendi.</span></p>
  </div>
</body>
</html>
