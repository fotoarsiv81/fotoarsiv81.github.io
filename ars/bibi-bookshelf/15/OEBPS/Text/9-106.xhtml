<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-106</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-107">Woody Guthrie</p>

    <p class="paragraf">Woody Guthrie’nin “This Land Is Your Land” (1940) isimli şarkısı Irving Berlin’in “God Bless America” (1938) isimli şarkısıyla birlikte sıklıkla 4 Temmuz etkinlikleri kapsamında çalınmaktadır. Guthrie’nin şarkılarında dinleyicilerin genellikle dikkatini çekmeyen öfkeli birçok dize bulunmaktadır:</p>

    <p class="paragraf ParaOverride-16"><span class="CharOverride-14">Kilise kulesinin gölgesinde halkımı gördüm</span></p>

    <p class="paragraf"><span class="CharOverride-14">Yardım ofisinin yanında halkımı gördüm</span></p>

    <p class="paragraf"><span class="CharOverride-14">Onlar orada aç dikildikçe, sordum</span></p>

    <p class="paragraf"><span class="CharOverride-14">Burası bizim ülkemiz mi?</span></p>

    <p class="paragraf ParaOverride-16">1940 yılında yazılan bu şarkı Berlin’in neşeli yurtseverliğine bir yanıttı. Guthrie milyonlarca Amerikalının işsiz olduğu bir dönemde böyle bir yaklaşımı basmakalıp ve ahmakça buluyordu.</p>

    <p class="paragraf">Oklahoma kökenli olan Woodrow Wilson Guthrie (1912–1967), Büyük Buhran sırasındaki kuraklık felaketinden kaçanlardandı. Kah otostop yaptı, kah avarelik. Bir rivayete göre iş bulmak için Kaliforniya’ya kadar yürüdü. Yolculuklarının etkisiyle Guthrie Amerikan işçilerine büyük bir sempati beslemeye başlamıştı. En sonunda New York’a yerleşti. Burada ilerici politik hareketlerle ilişki kurdu. Huddie “Lead Belly” Ledbetter (1889–1949), Pete Seeger (1919–2014) ve Burl Ives (1909–1995) gibi müzisyenlerle ortak işler yaptı. II. Dünya Savaşı sırasında askerleri tarihi baladlar ve Nazi karşıtı şarkılarla coşturdu. Gitarını, “Bu Makine Faşistleri Öldürür” yazısı ile süslemişti.</p>

    <p class="paragraf">Hayatının son on beş yılında Huntington hastalığından mustaripti. Son yıllarını New York ve New Jersey hastanelerinde korkunç acılar içerisinde geçirdi. Hastanede yatarken en büyük hayranlarından olan folk şarkıcısı Bob Dylan (1941–) tarafından ziyaret edildi.</p>

    <p class="paragraf">Eşitlikçi ve yurtsever olan Guthrie’nin müziğinde politik ve politik olmayan temalara rastlamak mümkündü. O, kendi şarkılarını seslendirdi ve sıradan insanın sesi oldu. Basit bir müzik yapıyordu. Şaşalı müzikler onun gözünde burjuva işiydi. Dylan, Joni Mitchell (1943–), Joan Baez (1941–) ve Bruce Springsteen (1949–) gibi folk müzik sanatçılarına ilham verdi. Guthrie’nin 1960’larda Amerikan folk müziğinin canlanmasına önemli katkıları olduğuna inanılmaktadır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Woody’nin oğlu Arlo Guthrie (1947–), ünlü savaş karşıtı şarkısı “Alice’s Restaurant”ı babasının 1967 yılında ölümünden bir ay sonra yapmıştır.</span></p>

    <p class="paragraf"><span class="italik _idGenCharOverride-1">2- Woody’nin külleri New York City’de son yaşadığı yer olan Coney Island sahiline serpilmiştir.</span></p>

    <p class="paragraf"><span class="italik _idGenCharOverride-1">3- Wilco grubu İngiliz söz yazarı Billy Bragg (1957–) ile birlikte Woody’nin yayınlanmamış eserlerini 1998 tarihli “Mermaid Avenue” isimli albümlerine almışlardır (Bu hem Woody’nin bir eserinin ismi hem Brooklyn’de bir sokağın adıdır).</span></p>
  </div>
</body>
</html>
