<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-232</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-231">Margaret Thatcher</p>

    <p class="paragraf">Büyük Britanya’nın ilk kadın başbakanı ve büyük bir dünya gücünü yöneten ilk kadınlardan biri olarak Margaret Thatcher (1925–2013), 20. yüzyılın en ilginç politik kişiliklerinden birisidir. İngiltere lideri olarak geçirdiği on bir buçuk yıl boyunca ülkesi ekonomik sıkıntıdan kurtulmuş, Arjantin karşısında bir savaşı kazanmış, on yıldan uzun süren bir politik istikrar dönemi yaşanmıştır.</p>

    <p class="arayazi">Demir Leydi lakabıyla bilinen Thatcher, bir bakkalın kızı ve yerel bir politikacı olarak başladığı mütevazi kariyerinde otuz dört yaşında parlamento üyeliğine yükselecekti. Muhafazakar Parti’de hızla ilerleyerek kabineye girdi. 1970 ve 1974 yılları arasında Başbakan Edward Heath’e (1916–2005) bağlı olarak eğitim sekreterliği görevini yürüttü.</p>

    <p class="arayazi">1975 yılında sürpriz bir şekilde Muhafazakar Parti’ye başkan oldu. Dört yıl sonra Muhafazakarlar seçimi kazandığında o da başbakan olacaktı.</p>

    <p class="arayazi">Görevdeyken Thatcher piyasa yanlısı bir çizgi izledi. Havayolları ve çelik sanayi dahil olmak üzere kilit sektörleri özelleştirdi. Ekonomiye devlet müdahalesini azaltma konusundaki başarısı 1980’lerin sonunda bir özelleştirme dalgası yarattı ve elliden fazla ülkenin Büyük Britanya örneğini izlemesine yol açtı.</p>

    <p class="arayazi">Thatcher ülke içindeki sendikaların gücünü büyük ölçüde kırdı. Vergi oranlarında kesintiye gitti. Ülkenin kendi kaynaklarına dayanmasının ve kişisel yükümlülüğün ülke ekonomisini canlandırabileceğine inanıyordu.</p>

    <p class="arayazi">1982 yılında Arjantin’in Güney Atlantik Okyanusu üzerindeki İngiliz kolonisi Falkland Adaları’nı işgal etmesinin ardından büyük bir zafer kazandı. İşgal üzerine Thatcher bir donanma kuvveti gönderdi. Adayı geri alıp, Arjantin güçlerini geri çekilmeye zorladı.</p>

    <p class="arayazi">Sovyetler Birliği’nin çöküşünde de önemli bir rolü vardı. Dostu ve müttefiki Başkan Ronald Reagan’ı (1911–2004), Sovyet genel sekreteri Mihail Gorbaçov’un (1931–) Batı’ya daha açık bir yaklaşımda bulunma politikları olduğuna ikna etmişti.</p>

    <p class="arayazi">Partisine desteğin azalmasıyla Thatcher, 1990 Kasım’ında istifa etti. 150 yıllık süre içerisinde ülkenin en çok görevde kalan başbakanı olmuştu. Yerine eski Hazine Bakanı John Major (1943–) geçti.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 1987 yılında Thatcher 20. yüzyılın arka arkaya üç seçim kazanan ilk İngiliz başbakanı oldu.</span></p>

    <p class="paragraf"><span class="italik _idGenCharOverride-1">2- 1984 yılında bir Muhafazakar Parti konferansı sırasında İrlanda Cumhuriyetçi Ordusu (IRA) Thatcher’ın kaldığı oteli bombaladı. Thatcher yara almadan kurtuldu. Buna karşılık beş kişi öldü ve otuz dört kişi yaralandı.</span></p>

    <p class="paragraf"><span class="italik _idGenCharOverride-1">3- 2007 yılında Thatcher, Avam Kamarası’nda bir bronz heykelle onurlandırılan ilk eski başbakandır.</span></p>
  </div>
</body>
</html>
