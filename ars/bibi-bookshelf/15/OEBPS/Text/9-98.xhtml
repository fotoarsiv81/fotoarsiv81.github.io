<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-98</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-99">William Faulkner</p>

    <p class="paragraf">William Faulkner (1897–1962), bölgenin acılı ve zor bir zamanında Güney’in önde gelen edebiyat tarihçilerinden biri olmuştur. İç Savaş ve Yurttaşlık Hakları Hareketi arasındaki bu dönemde ırksal gerilim yükselişe geçmiş, ekonomik çalkantılar yaşanmış ve eski Güney aristokrasisi yavaş yavaş etkisizleşmiştir.</p>

    <p class="resim"><span><img alt="r68.png" class="_idGenPageitem-74" src="../Images/r68_fmt.jpeg"/></span></p>

    <p class="arayazi">Faulkner’in kendisi de eski Güney’in bir ürünüydü: Ailesinin Mississippi’deki kökleri uzun yıllar öncesine gidiyordu. Aralarında belli başlı politikacılar ve İç Savaş kahramanları bulunuyordu. Eğitim sürecine fazla motive olamamış olsa da Faulkner okumayı seviyordu. Genç yaşında öyküler ve şiirler yazmaya başlamıştı. 1920’lerde kötü işlerde çalışıp, seyahat ederken daha sonra öykülerinin temel dekorunu oluşturacak olan Mississippi’deki hayali Yoknapatawpha şehrini tasarladı.</p>

    <p class="arayazi">Faulkner’in ilk büyük romanı <span class="CharOverride-14">The Sound and the Fury</span> (1929) genellikle onun başyapıtı olarak kabul edilmektedir. Roman köklü bir Güneyli ailenin maddi ve manevi açılardan çöküşünü anlatmaktadır. Okuyucular metinde Faulkner’in bilinç akışı tekniğindeki ustalığına tanıklık ederler. Bu tekniği karakterlerin düşüncelerini tam olarak ve kesinlik içerisinde aktarmak için sıklıkla zihni allak bullak eder biçimde kullanmaktadır. <span class="CharOverride-14">As I Lay Dying</span> (1930), <span class="CharOverride-14">Light in August</span> (1932), ve <span class="CharOverride-14">Absalom, Absalom!</span> (1936) gibi diğer temel romanlarında da Güney’in çöküşünü ve modern dünya ile bütünleşirken çektiği sıkıntıları ele alır.</p>

    <p class="arayazi">Uzun cümleleri, zorlu anlatımı ve genellikle kronolojik olarak aktarılmayan olay örgüleri ile Faulkner’in metinleri genellikle kolay okunmazlar. Bununla birlikte bu metinler dokunaklı ve unutulmaz hikayeler anlatmakta, Güney’in geçmişinin hayaletleri içe işleyen bir lirizmle verilmektedir. Faulkner’in tanık olduğu Güney’in krizleri artık ortadan kalkmış olsa da geçmişin günümüzü şekillendirme gücü, onun eserlerinde halen büyük bir açıklıkla kendisini ortaya koymaktadır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 2005 yazında Oprah, kitap kulübü için bir değil tam üç Faulkner romanı seçmiştir: “The Sound and the Fury”, “As I Lay Dying” ve “Light in August”</span></p>

    <p class="paragraf"><span class="italik _idGenCharOverride-1">2- Faulkner geçmişin günümüz üzerindeki bitmeyen etkisi üzerine düşünmemizi sağlamaktadır. 1951 tarihli oyunu “Requiem for a Nun”daki şu cümlesi çok ünlü olmuştur: “Geçmiş asla ölmez, geçmiş geçmişte kalmaz.”</span></p>

    <p class="paragraf"><span class="italik _idGenCharOverride-1">3- Romanlarına ek olarak, Hollywood’da da senaryo yazarı olarak kariyer yapmıştır. 1946 yılında Raymond Chandler’in (1888–1959) ünlü romanı “The Big Sleep”i (1939), başrolleri Humphrey Bogart (1899–1957) ve Lauren Bacall (1924–) tarafından paylaşılan filmin senaryosuna uyarlamıştır.</span></p>
  </div>
</body>
</html>
