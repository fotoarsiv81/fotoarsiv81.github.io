<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-237</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-236">Jack Nicklaus</p>

    <p class="paragraf">Jack Nicklaus’un golf başarıları göz kamaştırıcıdır. Parlak kariyeri boyunca PGA Tur’da 73 kez zafer kazanmıştır. Bunların arasında 18 büyük şampiyona zaferi de yer almaktadır. 1962’den 1978’e kadar yılda ortalama iki PGA etkinliğini zaferle tamamlamıştır.</p>

    <p class="arayazi ParaOverride-16">Nicklaus (1940–), Ohio, Columbus’ta doğdu. Erken yaşlardan itibaren golf dehası olarak görülüyordu. Yirmi yaşındayken 1960 yılındaki Amerika Açık’ı iki vuruş farkla Arnold Palmer’ın ardından ikinci gelerek bitirdi. O sıralarda halen amatör bir oyuncuydu. İki yıl sonra profesyonel oldu ve 1962 yılındaki Amerika Açık’ta, 18 delikli play-off turunda Palmer’ı yendi. Bu, Palmer için hayret verici bir bozgun olmuştu. Zira Nicklaus 11 delik kalmışken 5 vuruş geriden gelip kazanmayı başarmıştı. 1960’lar ve 1970’lerde ikisi arasındaki rekabet golfün popülerleşmesine katkıda bulunacaktı.</p>

    <p class="arayazi">Yirmi altı yaşındayken Nicklaus, o senenin tüm önemli şampiyonalarını kazanma başarısı gösterdi. Otuz bir yaşına geldiğinde bütün büyük turnuvalarda iki şampiyonluğu birden bulunan ilk sporcu olmuştu.</p>

    <p class="arayazi">“The Golder Bear” lakaplı Nicklaus, 1970’ler boyunca golf sporuna adeta hükmetti. 20. yüzyılda çok az sporcu kendi dalında onun gibi bir etkiye sahip olabilmiştir. On yıl içerisinde oynadığı 40 şampiyonada 8 kez galibiyet elde etmiş ve 35 kez yarıştığı şampiyonaları ilk onda bitirmişti.</p>

    <p class="arayazi">En unutulmaz zaferi muhtemelen 1986 yılında geldi. O sıralar kırk altı yaşında gücü tükenmiş bir adam olarak görülüyordu. O yılın Masters’ın final turundaki son dokuz deliğin toplamını muazzam bir başarıyla 30 vuruşla tamamlayarak altıncı ve son Masters Kupası’nı kazandı. Bu onun PGA Tur kariyerindeki nihai zaferi olacaktı.</p>

    <p class="arayazi">Günümüzde Nicklaus’un golf giyim malzemeleri ve araçları satan büyük bir imparatorluğu bulunmaktadır. Yüzden fazla önemli golf sahası tasarlamıştır. Bir PGA Tur etkinliği olan Memorial’ın kurucusu ve ev sahibidir.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 1999 yılında “Sports Illustrated” dergisi Nicklaus’u bireysel sporlar dalında 20. yüzyılın en iyi erkek atleti seçmiştir.</span></p>

    <p class="paragraf"><span class="italik _idGenCharOverride-1">2- Nicklaus, Masters’ı altı kez, Amerika Açık’ı dört kez, İngiltere Açık’ı üç kez, PGA Şampiyonası’nı beş kez kazanmıştır.</span></p>

    <p class="paragraf"><span class="italik _idGenCharOverride-1">3- 18 zaferinin yanında turnuvalarda kıl payıyla elde ettiği dereceler de son derece önemlidir. 19 kez ikinci olmuştur ve dokuz kez üçüncü olmuştur.</span></p>
  </div>
</body>
</html>
