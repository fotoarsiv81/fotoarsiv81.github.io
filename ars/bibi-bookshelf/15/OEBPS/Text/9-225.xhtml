<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-225</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-224">Deng Xiaoping</p>

    <p class="paragraf">Hiçbir zaman resmen ülkenin devlet başkanı olmasa da Deng Xiaoping (1904–1997), 1970’ler ve 1980’lerde Çin’in piyasa ekonomisine geçmesini sağlayarak devrimci reformlar gerçekleştirmiş, bir yandan da Komünist Parti’nin otoriter varlığını devam ettirmiştir.</p>

    <p class="arayazi ParaOverride-16">Bireylere ekonomilerini geliştirme hakkı tanıyarak Çin’in dünya sahnesine dev bir ekonomi olarak çıkmasını mümkün kılmıştır. Öte yandan muhalefeti bastırması ve demokrasi yanlılarını ezmesiyle de kötü bir ün kazanmıştır. 1989 yılında Tiananmen Meydanı’nda demokrasi talep eden yüzlerce Çinlinin katledilmesine onay vermiştir.</p>

    <p class="arayazi">Deng İç Savaş döneminde sadık bir biçimde komünizme hizmet etmiştir. 1934 yılında Uzun Yürüyüş’e katılmış, Mao Zedong (1893–1976) ve komünistlerin başa geçmesini sağlayan 1948-1949 yıllarındaki askeri faaliyetlere önemli katkılarda bulunmuştur.</p>

    <p class="arayazi">Deng 1954 yılında Çin Komünist Partisi’nin genel sekreteri olmuştur. Ne var ki pragmatik düşünceleri Mao’nun doktrinci komünizmiyle çelişir. 1966 yılında Mao’nun Büyük İleri Sıçrama politikasından kaynaklanan felaketin üstesinden gelmek için Çin’de piyasa ekonomisine uygun reformlar yapılmasını önerdiğinde kapitalist yöntemleri teşvik etmekle suçlanarak gözetim altına alınmış, Güneydoğu Çin’e sürgüne gönderilmiştir.</p>

    <p class="arayazi">1973 yılında geri dönen Deng iki yıl sonra bir başka tasfiye girişiminden de kurtulmayı başarmıştır. 1978 yılında rakiplerine karşı manevra yaparak Komünist Parti’nin kontrolünü ele geçirmiştir. Ekonomik gelişmeyi tetikleyen bir dizi önemli reform girişimi uygulamaya koymuştur. Bu stratejiler sonucunda Çin, tekstil ve diğer ürünlerde baskın bir üretici konumuna geleceği bir rotaya girmiştir. En önemlisi kırsal komünleri kaldırmış, köylülerin kendi topraklarını ekmelerine izin vermiştir. Şehirlilere küçük işletmeler açma hakkı tanımıştır.</p>

    <p class="arayazi">Eleştirmenleri Deng’in ekonomi politikalarının olumsuz sonuçlarına işaret etmektedirler: Terleme atölyeleri (sweatshops) ortaya çıkmış ve çocuk emeğinin kullanımı artmıştır. Günümüzde de hâlâ bir sorun olan ucuz ve kimi zaman sağlıksız ürünler üretilmiştir.</p>

    <p class="arayazi">1979 yılında Deng ABD ile çok yönlü ilişkiler kurmuştur. Hong Kong’un İngiliz idaresinden geri alınması için 1984 yılında başarılı görüşmeler yürütmüştür. Çin’in Japonya ile olan ilişkilerini geliştirmiştir. 1989 yılında resmen görevini bırakmışsa da uzun yıllar boyunca politik etkisini sürdürmüştür. Doksan iki yaşında ölmüştür.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Deng’in, “Kedinin rengi değil fareyi yakalaması önemlidir” aforizması çok ünlüdür. Bu sözü pragmatizmi ideolojiye tercih edişini yansıtmaktadır.</span></p>

    <p class="paragraf"><span class="italik _idGenCharOverride-1">2- 1990’ların başlarında Deng’in reformları 170 milyondan fazla köylünün aşırı yoksulluktan kurtulmasına yardım etmiştir.</span></p>

    <p class="paragraf"><span class="italik _idGenCharOverride-1">3- 1,50’lik boyuyla Deng, 1978 ve 1985 yıllarından “Time” dergisi tarafından iki kez Yılın Adamı seçilmiştir.</span></p>
  </div>
</body>
</html>
