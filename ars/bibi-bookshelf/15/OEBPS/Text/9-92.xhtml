<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-92</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-93">Robert Johnson</p>

    <p class="paragraf">Blues gitaristi Robert Leroy Johnson, 1911’in Mayıs’ında Mississippi, Hazlehurst’te doğdu. 1968 yılında bulunan ölüm sertifikası ise 16 Ağustos 1938 tarihinde öldüğünü gösteriyordu. Bunun dışında onun hayatı ile ilgili bilinen pek az şey bulunmaktadır. Fakat bilinen bir şey var ki, Johnson’un Teksas’ta 1936 ve 1937 arasında yaptığı kırk bir adet cızırtılı kaydı bulunmaktadır. Bunların arasında “Sweet Home Chicago” gibi klasikler ve “Love in Vain Blues”, “Traveling Riverside Blues” ve “Cross Road Blues” gibi şarkılar yer almaktadır. Bu eserler daha sonra Rolling Stones, Led Zeppelin ve Cream gibi rock yıldızları tarafından yeniden yorumlandıklarında büyük bir üne kavuşacaklardı.</p>

    <p class="resim"><span><img alt="r64.png" class="_idGenPageitem-70" src="../Images/r64_fmt.jpeg"/></span></p>

    <p class="arayazi">Hakkında pek az bilgi olduğu için Johnson’un hayatı etrafında bir mit oluşmuştur. Efsaneye göre Johnson, ıssız bir köşede ruhunu şeytana satmış ve karşılığında kendisine gitar çalma yeteneği verilmiştir. Johnson’un kendisi de bu efsanenin yayılmasına katkıda bulunmuştu. Öte yandan onu asıl üne kavuşturan kişi, bir başka Mississippili blues sanatçısı olan Son House (1902–1988) oldu. 1960’larda blues yeniden canlanırken hayranlarına bu efsaneyi anlatıyordu.</p>

    <p class="arayazi">Yeteneğinin kaynağı ne olursa olsun “Delta Blues Şarkıcılarının Kralı”, tam anlamıyla Amerikalı olan bu sanat formunun en iyi icracılarından birisiydi. Başlarda küçük seyirci topluluklarının karşısında ve sokak köşelerinde çalmış, en sonunda kendine ait bir kayda kavuşmuştu. Plakları, yaşadığı sırada ortalama bir başarıya sahip olmuştu. 1960’larda plaklarının yeniden basılmasıyla, özellikle Rolling Stones’tan Keith Richards (1943-) ve Led Zeppelin’den Robert Plant (1948-) olmak üzere, birçok rock müzisyeninde derin bir etki bırakmıştır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Robert Johnson’dan geriye sadece iki fotoğraf kalmıştır. Her ikisi de 1974 yılında sergilenmeye başlanmıştır.</span></p>

    <p class="paragraf"><span class="italik _idGenCharOverride-1">2- Robert Johnson’un “Love in Vain Blues” parçasının yeniden yorumu Rolling Stones’un “Get Yer Ya-Yas Out” (1970) albümünde Johnson’dan bahsedilmeksizin geleneksel bir halk şarkısı olarak yer almıştır. Albümün sonraki basımlarında ise şarkının yazarı olarak Johnson’un adı yazılmıştır.</span></p>

    <p class="paragraf"><span class="italik _idGenCharOverride-1">3- Johnson kayıtları ilk olarak 1961 yılında, John Hammond (1910–1987) Columbia Records’a “King of the Delta Blues Singers” plağının yeniden basılmasını önerince yaygın bir biçimde tanınmışlardır. Hammond daha sonra Bob Dylan (1941–), Aretha Franklin (1942–) ve Bruce Springsteen (1949–) gibi isimlerle birlikte çalışmıştır.</span></p>
  </div>
</body>
</html>
