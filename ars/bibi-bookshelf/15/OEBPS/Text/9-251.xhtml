<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-251</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-250">Mark Spitz</p>

    <p class="paragraf">Yüzücü Mark Spitz (1950–), sekiz günlük bir süre içerisinde daha önce hiçbir atletin başaramadığı bir şeyi başardı. Yedi müsabakaya katıldı, yedi altın madalya kazandı ve yedi dünya rekoru kırdı. Pek çokları Spitz’in <a id="Anchor-835"/>Münih Olimpiyatları’ndaki performansını olimpiyat tarihinin en büyük başarısı olarak değerlendirmektedir.</p>

    <p class="resim"><span><img alt="r166.png" class="_idGenPageitem-170" src="../Images/r166_fmt.jpeg"/></span></p>

    <p class="arayazi">Dört yıl önce Spitz 1968 Meksika Olimpiyatları’nda altın madalyayı altı kez kazanacağını umuyordu. Ne var ki bu hedefle kıyaslandığında yaşanan sonuç bir hayal kırıklığıydı: Bayrak yarışı ekibinin bir üyesi olarak iki altın madalya kazanmıştı. 100 metre kelebek stili yüzmede bir gümüş madalya ve 100 metre serbest stilde bir bronz madalyası vardı.</p>

    <p class="arayazi">Kendini geliştirmeye kararlı olan Spitz, Indiana Üniversitesi’ne giderek ünlü çalıştırıcı Doc Counsilman’la (1920–2004) birlikte hazırlanmaya başladı. Spitz orada sekiz bireysel kolej şampiyonluğu kazandı. Hoosiers takımının dört kez arka arkaya şampiyon olmasına yardımcı oldu.</p>

    <p class="arayazi">Münih Olimpiyatları’na katıldığında iki kez Yılın Yüzücüsü olmuş (1969-1971) ve 1971 yılında en iyi Amerikan amatör atleti olarak Sullivan Ödülü’nü kazanmıştı. Olimpiyatların mücadelesi son derece amansızdı. Ama 1968’den farklı olarak Spitz bu kez çok başarılıydı. Girdiği bütün yarışları kazanmıştı (100 ve 200 metre serbest stil, 100 ve 200 metre kelebek stili, her üç bayrak yarışı).</p>

    <p class="arayazi">Yahudi olan Spitz uluslararası Yahudi cemaatini başarılarıyla onurlandırıyordu. Özellikle Holokost’tan otuz yıldan az bir zaman sonra olimpiyatların Almanya’da yapılıyor oluşunun ayrı bir anlamı vardı. Ne var ki Filistinli Kara Eylül örgütünün üyeleri on bir İsrailli atleti öldürünce gurur dehşete dönüştü. Kendi güvenliği için Spitz kapanış seremonisi öncesi olimpiyatlardan ayrıldı.</p>

    <p class="arayazi">Spitz yirmi iki yaşında sporu bıraktı. Yüzme başarısını ve seks sembolü statüsünü Hollywood’a taşımayı denedi. Olimpiyatlardan sonraki ilk iki yıl edindiği şöhret sayesinde 7 milyon dolar kazandığı söylenmektedir. Ne var ki Hollywood kariyeri uzun sürmedi. Daha sonra Kaliforniya’da gayrimenkul işine girdi.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Kariyeri boyunca babası Arnold’un sözü hep kulağındaydı: “Yüzme her şey değildir, önemli olan kazanmaktır.” On yaşındayken dünyanın on yaş ve altı grubundaki en iyi yüzücüsüydü. Kendi yaş grubunda on yedi ulusal rekora ve bir dünya rekoruna sahipti.</span></p>

    <p class="paragraf"><span class="italik _idGenCharOverride-1">2- Spitz, Amerikan atlet Carl Lewis (1961–), Sovyet jimnastikçi Larissa Latynina (1934–) ve Finlandiyalı koşucu Paavo Nurmi (1897–1973) ile beraber olimpiyat tarihinde en çok altın madalyaya sahip olma (dokuz kez) başarısını paylaşmaktadır.</span></p>

    <p class="paragraf"><span class="italik _idGenCharOverride-1">3- 1977 yılında Spitz Uluslararası Yüzme Onur Listesi’ne alındı. 1983 yılında ABD Olimpiyat Onur Listesi’ne girdi.</span></p>
  </div>
</body>
</html>
