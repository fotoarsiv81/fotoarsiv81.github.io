<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-160</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-159">Bill Russell</p>

    <p class="paragraf">Basketbol tarihinde hiçbir oyuncu Bill Russell (1934–) kadar savunma, takım oyunu ve zaferle özdeşleşmemiştir. Russell yüzyılın ortalarında “Boston Celtics” takımının temel direğiydi. 1956’dan 1969’a kadar on bir şampiyonluk sezonunun hepsinde kadroda yer almıştır. Son iki şampiyonluk yılında akıl hocası Red Auerbach’in (1917–2006) yerine geçerek oyuncu-koç olarak hizmet etmiştir.</p>

    <p class="resim"><span><img alt="r107.png" class="_idGenPageitem-113" src="../Images/r107_fmt.jpeg"/></span></p>

    <p class="arayazi">2,08 metrelik boyuyla Russell, bir oyuncunun yüksek skorlar yapmadan da oyunda etkin ve başarılı olabileceğini ispat etmiştir. Kariyeri boyunca ortalama 15,1 sayı atmış olsa da beş kez Ulusal Basketbol Birliği’nin En Değerli Oyuncusu olarak oylanmış, on üç yıllık kariyerinde 12 kez all-star olmuştur.</p>

    <p class="arayazi">Döneminin en çok korkulan savunma oyuncusuydu. O bir ribaund büyücüsüydü. Kariyeri boyunca 22,5 ribaunt ortalamasına sahip oldu. Rakibi Wilt Chamberlain (1936–1999) gibi büyük bir fiziksel üstünlüğü yoktu. Öte yandan benzersiz içgüdüleri ve aklı ile muhteşem bir atletti. Çoğu zaman Chamberlain daha fazla skor yapmış ama şampiyonluğu Russell kazanmıştır.</p>

    <p class="arayazi">Russell, San Francisco Üniversitesi’nde iki kez kolej şampiyonu olduktan ve 1956 Olimpiyatları’nda altın madalya aldıktan sonra Celtics takımına geçmiştir. Daha önce Celtics hiç NBA şampiyonluğu kazanmamıştır. 1969 yılında basketbolu bıraktığında ise takımı basketbol tarihin önemli başarı sembollerinden biri haline gelmiştir.</p>

    <p class="arayazi">Başarılarına rağmen Russell, Boston’da ırkçılığa maruz kalmış, şehirdeki hayranları ve medya ile zorlu ilişkiler kurmuştur. Hayranlarına imza vermeyi reddetmesi ile ünlüdür. 1972 yılında Celtics’in forma numarası olan 6’yı emekli etmek istediğinde törene gelmemeyi seçmiştir. 1974 yılında Basketbol Onur Listesi’ne alınmak istenmesini bile umursamamıştır.</p>

    <p class="arayazi">Russell’in şehre karşı olan öfkesi son yıllarına doğru yumuşamıştır. 1999 yılında Celtics forma numarasını onun adına tekrar emekli ettiğinde yapılan törene o da katılmıştır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 1961-1962 döneminde Russell Chamberlain’in 50,4 sayı ortalaması karşısında yalnızca 18,9 ortalamasıyla sayı atabilmiştir. Yine de oyuncu arkadaşları tarafından ligin En Değerli Oyuncusu seçilmiştir.</span></p>

    <p class="paragraf"><span class="italik _idGenCharOverride-1">2- 1968 yılında “Sports Illustrated” tarafından Yılın Sporcusu ilan edilmiştir. “Sporting News” onu 1960’ların en iyi atleti ilan etmiştir.</span></p>

    <p class="paragraf"><span class="italik _idGenCharOverride-1">3- Russell 2007 yılında Harvard’dan fahri doktora almıştır. Buna gerekçe olarak başarılı savunma oyunu ile basketbolda bir devrim yaratmış olması gösterilmiştir.</span></p>
  </div>
</body>
</html>
