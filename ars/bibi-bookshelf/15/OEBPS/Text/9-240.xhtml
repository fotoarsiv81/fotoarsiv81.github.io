<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-240</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-239"><span class="CharOverride-19">Otomatik Portakal</span></p>

    <p class="paragraf"><span class="CharOverride-14">A Clockwork Orange</span> (Otomatik Portakal) (1962), İngiliz romancı Anthony Burgess’in (1917–1993) en bilinen eseridir. Hırçın ama karizmatik bir genç serseriyi anlatan bu rahatsız edici roman, apaçık şiddet betimlemeleriyle dikkatleri üzerine çekmiştir. Dili yaratıcı bir biçimde kullanmasıyla etki yaratan romanın 1971 yılında tartışmalar uyandıran bir film uyarlaması da yapılmıştır.</p>

    <p class="resim"><span><img alt="r156.png" class="_idGenPageitem-160" src="../Images/r156_fmt.jpeg"/></span></p>

    <p class="arayazi">1961 yılında halihazırda yarım düzine romana imza atmış olan Burgess, Sovyetler Birliği’ne tatile gider. Ziyareti sırasında Sovyet devletinin vatandaşlar üzerindeki mutlak kontrolü dikkatini çeker. Fakat o dönem Leningrad olarak adlandırılan St. Petersburg’da paradoksal biçimde kontrol edilemeyen gençlik çeteleri bulunmaktadır. Bu gözlemlerin Burgess geri döndüğünde yazdığı <span class="CharOverride-14">Otomatik Portakal</span> adlı kitabı üzerinde son derece önemli etkileri olmuştur.</p>

    <p class="arayazi">Romandaki olaylar Alex adındaki bir genç haydudun ağzından anlatılmaktadır. Alex, belirgin olmayan bir çevrede baskı altında tutulan müphem bir gelecekteki topluluğun parçası olarak yaşamaktadır. O ve arkadaşları yerel bir barda içtikleri içerisine uyuşturucu hap atılmış sütlerin etkisiyle sokakları birbirine katmaktadırlar. Çeşitli vahşi suçlar işleyip etraflarındaki insanların dehşete kapılmalarına neden olmaktadırlar. Bu suçlar silahlı gasptan sadistçe tecavüze kadar çeşitli eylemleri kapsamaktadır. Bütün bu eylemleri yaparken Rusça kelimeleri Cockney argosuyla harmanladıkları tuhaf bir dilde konuşmaktadırlar. Öte yandan Alex sıradan bir serseri değildir. Şiddete düşkünlüğüne rağmen duyarlı bir gençtir. Özellikle Beethoven başta olmak üzere klasik müzik hayranıdır.</p>

    <p class="arayazi">Tecavüz ettiği kurbanlarından birisinin ölümünün ardından Alex yakalanır ve hapse atılır. Hükümet tarafından şiddete olan eğiliminin ortadan kaldırılması için kendisine beyin yıkama işlemi uygulanır. Ne var ki bu beyin kontrol teknikleri sadece ondaki şiddet eğilimini değil özgür iradesini de elinden almaktadır. Bireyciliğin ateşli bir savunucu olan Burgess bunu kabul edilemez olarak görmektedir.</p>

    <p class="arayazi">Stanley Kubrick (1928–1999), 1971 yılında <span class="CharOverride-14">Otomatik Portakal</span> romanının sinema uyarlamasını yapmıştır. Film X rating almış ve bir eleştiri fırtınasına yol açmıştır. Bir kült haline gelse de Burgess kitabın sonunun filmden çıkarıldığını, bunun sondaki anlamı tamamen değiştirdiğini söyleyecektir.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Roman adını bir Cockney argosu deyiminden almaktadır: “as queer as a clockwork orange” (otomatik portakal kadar garip). Burgess bunun mekanik güçler tarafından yeniden düzenlenen yaşayan bir organizma için en uygun betimleme olduğunu düşünmüştür.</span></p>

    <p class="paragraf"><span class="italik _idGenCharOverride-1">2- “Otomatik Portakal” Burgess’in bir röportajında belirttiği gibi çok rahatsız edici bir romandır. Kendisi de, “Onu oluşturan bu şeylere tahammül edebilmek için yazarken sürekli sarhoş oluyordum” demiştir.</span></p>

    <p class="paragraf"><span class="italik _idGenCharOverride-1">3- Burgess kitabın en iyi eseri olmadığını düşünüyordu. Daima bu eserle hatırlanacak olması düşüncesinden hiç de mutlu değildi.</span></p>
  </div>
</body>
</html>
