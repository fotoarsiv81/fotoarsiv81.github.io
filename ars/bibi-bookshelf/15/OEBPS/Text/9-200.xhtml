<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-200</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-199">Marlon Brando</p>

    <p class="paragraf">Pek çok sinema tarihçisi Marlon Brando’yu (1924–2004) tüm zamanların en etkili oyuncularından biri olarak görmektedir. Bir oyuncunun canlandırdığı karakterin duygusal durumunu taklit etmeye çalıştığı metot oyunculuk tekniğini Hollywood’a getiren ilk büyük yıldızdır. Performansını son derece doğal bir oyunculuk tarzıyla süslemiştir. Bu yaklaşımla Brando, Amerikan sinema tarihinin en ikonik karakterlerinden bazılarına hayat vermiştir.</p>

    <p class="arayazi ParaOverride-16">Yoğun ve doğal stilini Broadway’den Hollywood’a taşımıştır. Bir Tennessee Williams oyunu olan <span class="CharOverride-14">A Streetcar Named Desire</span> (1951) uyarlamasında Stanley Kowalski’yi canlandırarak daha ikinci filminde büyük ses getirmeyi başarabilmiştir. <span class="CharOverride-14">Viva Zapata!</span> (1952) ve <span class="CharOverride-14">Julius Caesar</span> (1953) ile yaptığı başarılı dönüşün ardından 1950’lerin isyanını yansıtan çığır açıcı film <span class="CharOverride-14">The Wild One</span>’da (1953) oynamıştır. <span class="CharOverride-14">On the Waterfront</span> (1954) filminde Brando vahşi ve anlaşılmaz eski boksör Terry Malloy’u canlandırmış ve dördüncü kez aday gösterildiği en iyi erkek oyuncu dalında ilk Oscar Ödülü’nü almıştır.</p>

    <p class="arayazi">1950’lerin ve 1960’ların kalan kısmında kariyerinin ortasında durgunluk dönemine girmiştir. Para için kabul ettiği az sayıda filmde rol almış, Hollywood’dan tiksinmeye ve filmlerde oynamaktan sıkılmaya başlamıştır.</p>

    <p class="arayazi">Francis Ford Coppola’nın (1939–) yönetmenliğini yaptığı <span class="CharOverride-14">The Godfather</span> (1972) filminde sinema tarihinin en ikonik karakterlerinden biri olarak görülen Vito Carleone’yi canlandırmasıyla kariyeri yeniden yükselişe geçmiştir. Film öncesi Brando bir sahne testine alınmış, Paramount, oyuncunun ilginçlikleri hakkında uyarılmış olduğundan baştan tedbirli davranmıştır. Sonunda filmin oyuncu kadrosunda yer alan o dönem için yıldız sayılan tek oyuncu olmuş ve filmdeki rolü ona ikinci kez en iyi erkek oyuncu dalında Oscar kazandırmıştır.</p>

    <p class="arayazi">Cinsel içerikli sahnelerin yer aldığı <span class="CharOverride-14">Last Tango in Paris</span> (1972) en cüretkar filmi olarak görülmektedir. On yılın kalan kısmında Brando aralıklarla çalışmış ve dramatik bir şekilde kilo almıştır. Coppola’nın <span class="CharOverride-14">Apocalypse Now</span> (1979) filminde Colonel Walter E. Kurtz’u canlandırırken şişmanlığı karanlık ve gölgelerle örtülmeye çalışılmıştır. Her şeye rağmen film üzerindeki etkisi son derece büyüktür.</p>

    <p class="arayazi">Yaşamının kalan bölümünde aktörlüğünden çok hayatı merak edilir olmuştur. Son filmleri başarısız olmuş, Tahiti yakınlarındaki adasında münzevi ve gizemli bir yaşam sürmeye başlamıştır. Seksen yaşında ölmüştür.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- “The Godfather” filmindeki rolü için kendisine verilen Oscar Ödülü’nü kabul etmemiştir. Ödül törenini Hollywood’un Amerikan yerlilerine karşı olan yaklaşımlarını protesto etmek için kullanmıştır. Yerinden kalkmamış ve Sacheen Littlefeather isimli bir aktrisi kendi adına konuşmak için sahneye göndermiştir.</span></p>

    <p class="paragraf"><span class="italik _idGenCharOverride-1">2- Brando çok tutulan “Superman” (1978) filminde Süpermen’in babası Jor-El’i oynamak için 3,7 milyon dolar ücret ve kâr payı almış, sadece on iki gün boyunca çekimlere katılmıştır. Toplam on dakikalık rol için 14 milyon dolara yakın bir para kazanmıştır.</span></p>

    <p class="paragraf"><span class="italik _idGenCharOverride-1">3- “The Wild One”da canlandırdığı çocuksu hayta karakter Johnny Strabler, bir motorsiklet çetesinin lideridir. Filmin yayınlanmasından sonra deri ceketlerin ve motosikletlerin satışı Amerika genelinde patlama yapmıştır.</span></p>
  </div>
</body>
</html>
