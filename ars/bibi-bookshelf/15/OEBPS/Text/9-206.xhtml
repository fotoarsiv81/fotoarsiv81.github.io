<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-206</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-205">Beatlemania</p>

    <p class="paragraf">1963 yılı Aralık ayının başlarında pek az Amerikalı, Beatles ismindeki İngiliz müzik grubundan haberdardı. Fakat Aralık ayının başlarında Washington DC’den dokuzuncu sınıf öğrencisi Marsha Albert (1948–) bir AM radyo istasyonuna yazarak, kendilerinden grubun “I Want to Hold Your Hand” şarkısını çalmalarını istedi. Program yapımcısı gruba ait şarkının içinde bulunduğu bir albümün kopyasını Büyük Britanya’dan temin etti. 17 Aralık 1963 tarihinde parça radyoda yayınlandı.</p>

    <p class="arayazi">Washington’da yapılan bu tarihi yayının ardından çok az bir zaman geçmişti ki Amerika Beatlemania’ya yakalandı. Single’ın yeniden yayınlanması için hayranlardan ve diğer radyo istasyonlarından gelen talep üzerine, 26 Aralık’ta <span class="CharOverride-14">I Want to Hold Your Hand</span> albümü Amerika’da basıldı. Üç gün içerisinde ülke çapında 250 bin albüm satılmıştı.</p>

    <p class="arayazi">Başkan John F. Kennedy (1917–1963) suikastından kısa bir sonra gerçekleşen Beatles’ın ani popülaritesi tahmin edilmeyen bir gelişmeydi. 1964 yılı Şubat ayında Beatles Amerika turuna başlarken binlerce genç adı John F. Kennedy olarak değiştirilen New York’taki havaalanında grup üyelerini karşıladılar. İki gün sonra televizyonda <span class="CharOverride-14">The Ed Sullivan Şov’a</span> çıktıklarında alkışlar diğer bütün sesleri bastırıyordu.</p>

    <p class="arayazi">Beatles 1950’lerin sonlarına doğru Liverpool’da ortaya çıktı. Grup gitarda John Lennon (1940–1980) ve George Harrison (1943–2001), basta Paul McCartney (1942–) ve davulda Ringo Starr’dan (1940–) oluşuyordu. Elvis Presley (1935–1977) ve Chuck Berry (1926–) gibi Amerikan rock müzisyenlerinden etkilenmişlerdi. Grubun ilk albümünde gençleri etkileyen eğlenceli aşk şarkıları vardı. Amerika’daki başarılarına genellikle İngiliz İstilası adı verildi. Bu dönemde Rolling Stones’un da aralarında bulunduğu İngiliz grupları Atlantik’i aşarak Amerikan kültürünü etkilediler.</p>

    <p class="arayazi">Üç yıl sonra Beatles çılgın hayranlarından yorgun düşerek turlarını kesti. 1960’ların sonlarına doğru bir dizi stüdyo albümüyle birlikte grubun müzik tarzında ciddi bir değişiklik meydana geldi. “Lucy in the Sky with Diamonds” (1967) gibi çığır açan psikedelik şarkılar ve “While My Guitar Gently Weeps” (1968) gibi karanlık baladlar Beatlamania döneminin neşeli aşk şarkılarının yerini alıyordu.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 2004 yılında “Rolling Stone” dergisi Beatles’ı tüm zamanların en iyi rock grupları listesinin ilk sırasına yerleştirdi.</span></p>

    <p class="paragraf"><span class="italik _idGenCharOverride-1">2- Decca Records A&amp;R yöneticisi Dick Rowe, 1962 yılında Beatles’la bir albüm yapmayı reddettiğinde, “gitar gruplarının modası geçti” dediği söylenmektedir. Hatasını daha sonra “Rolling Stones”la sözleşme imzalayarak telafi etmeye çalışacaktır.</span></p>

    <p class="paragraf _idGenParaOverride-1"><span class="italik _idGenCharOverride-1">3- Beatles, CBS’teki “Ed Sullivan Şov”a çıktığında programı dönemin Amerikan nüfusunun %40’ını teşkil eden 73 milyon kişi izlemiştir.</span></p>
  </div>
</body>
</html>
