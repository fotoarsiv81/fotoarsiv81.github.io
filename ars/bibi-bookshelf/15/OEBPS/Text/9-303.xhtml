<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-303</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-302">Postkolonyalizm</p>

    <p class="paragraf">19. yüzyılın büyük bir bölümü ve 20. yüzyılın başlarında Aruba’dan Kore ve Zimbabve’ye kadar dünyanın büyük bölümü sömürgeci güçlerin kontrolündeydi. En büyük sömürgeci güçler İngiltere ve Fransa olsa da Japonya’dan Amerika’ya kadar çok sayıda ülkenin kendi coğrafi sınırları dışında toprakları vardı. II. Dünya Savaşı sonrası bu imparatorluklar dağılınca eski kolonilerin halkları hem politik hem de kültürel bağımsızlığın tadını çıkarmaya başladılar.</p>

    <p class="resim"><span><img alt="r219.png" class="_idGenPageitem-213" src="../Images/r219_fmt.jpeg"/></span></p>

    <p class="arayazi">Eskiden sömürgeciler tarafından kontrol edilen toprak parçalarındaki insanlar tarafından ya da onlar hakkında üretilen çalışmalar, postkolonyal edebiyat türü olarak sınıflandırıldı. Özel bir kıta ya da dile ait olmayan bu tür Afrika, Asya, Amerika ve Avusturalasya’da geniş toprak parçalarında yayılmış edebiyat eserlerini kapsamaktadır. Bu çeşitliliğe rağmen postkolonyal çalışmalar, kültürel ve ulusal kimlikler, dini gerilimler, bir ırka ya da etnik gruba diğerinin boyun eğdirmesi ve kültürlerin karışımı ya da mücadelesiyle ilgili meseleler gibi benzer temaları işlemekteydiler.</p>

    <p class="arayazi">Edward Said’in (1935–2003) <span class="CharOverride-14">Şarkiyatçılık</span> isimli çığır açan eserini yayınlamasıyla birlikte postkolonyal edebiyat 1978’den itibaren parlamaya başladı. Bu kitap Batı’nın dünyayı Batı ve diğerleri şeklinde bölerek görmeye meyilli olduğunun altını çiziyordu. Batılı olmayan kültür ve halklara egzotik bir anlam atfediliyordu. Aimé Césaire (1913–2008) ve Homi K. Bhabha (1949–) gibi teorisyenler Said’in bıraktığı yerden devam edip postkolonyal bilgi dağarcığını derinleştirdiler.</p>

    <p class="arayazi">Postkolonyal türde eser veren tanınmış çok sayıda yazar bulunmaktadır. Chinua Achebe’in <span class="CharOverride-14">Things Fall Apart</span> (1958), Jean Rhys’ın <span class="CharOverride-14">Wide Sargasso Sea</span> (1966), V. S. Naipaul’ın <span class="CharOverride-14">A Bend in the River</span> (1979) ve Salman Ruşdi’nin <span class="CharOverride-14">Midnight’s Children</span> (1987) romanları bu alanda verilmiş önemli eserler arasındadır. Bu tür günümüzde de gelişimini sürdürmektedir. Yeni bir postkolonyal yazar nesli ABD, İngiltere ve diğer Batı ülkelerinde yaşayan Batı kökenli olmayan göçmenlerin yaşamı üzerine yoğunlaşmaktadır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Postkolonyal olarak nitelenen yazarlar arasında Chinua Achebe (1930–2013), Edwidge Danticat (1969–), Nadine Gordimer (1923–), Jamaica Kincaid (1949–), Hanif Kureishi (1954–), Doris Lessing (1919–2013), Rohinton Mistry (1952–), Michael Ondaatje (1943–), Zadie Smith (1975–) ve Derek Walcott (1930–) gibi isimler yer almaktadır.</span></p>

    <p class="paragraf"><span class="italik _idGenCharOverride-1">2- Türün önemli metinlerinin büyük bir bölümü İngilizce olsa da Afrika dilleri, Arapça, Fransızca, Hintçe, İspanyolca gibi birçok dilde yazılmış eserler de bulunmaktadır.</span></p>

    <p class="paragraf"><span class="italik _idGenCharOverride-1">3- Ian Buruma (1951–) ve Avishai Margalit (1939–) “Occidentalism” (2004) adlı çalışmalarında Edward Said’in fikirlerini ters yönde derinleştirirler. Batılı olmayanların Batı hakkındaki negatif bakış açılarını ele almaktadırlar.</span></p>
  </div>
</body>
</html>
