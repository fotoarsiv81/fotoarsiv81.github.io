<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-270</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-269"><span class="CharOverride-19">2001: A Space Odyssey</span> (1968)</p>

    <p class="paragraf">Bilimkurgu deyince insanların aklına iyiler, kötüler, yaratıklar, ışık silahları, patlamalar ve savaş uçaklarından oluşan bir görüntü gelir. Stanley Kubrick’in pek çok hayranının tüm zamanların en iyi bilimkurgusu olduğunu düşündükleri <span class="CharOverride-14">2001: A Space Odyssey</span> (2001: Uzay Yolu Macerası) isimli filminde bu öğelerden hiçbiri bulunmamaktadır.</p>

    <p class="resim"><span><img alt="r185.png" class="_idGenPageitem-188" src="../Images/r185_fmt.jpeg"/></span></p>

    <p class="arayazi">Yönetmen Kubrick (1928–1999) insanlık tarihini başlangıcından yakın geleceğe kadar ele alacağı, sinema söyleminde köklü değişiklikler yapacağı ve bu süre içerisinde evrenin enginliğini keşfedeceği nitelikte bir film yapmak istiyordu. Kubrick filmi nispeten az diyalogla, klasik müzikler ve büyük ölçüde Douglas Trumbull’un (1942–) elinden çıkan özel efektlerle hazırlamıştı.</p>

    <p class="arayazi">Sadece bilimkurgu eserleri değil George Lucas’ın <span class="CharOverride-14">Star Wars</span>’undan (1977) Martin Scorsese’nin <span class="CharOverride-14">Gangs of New York</span>’una (2002 ) kadar çok farklı türdeki filmler, <span class="CharOverride-14">2001: A Space Odyssey</span>’ten etkilenmişlerdi.</p>

    <p class="arayazi">Kubrick, Arthur C. Clarke’ın (1917–2008) yazılarından, özellikle de 1948 tarihli kısa öyküsü “The Sentinel”den esinlenmişti. İkisi filmin metni üzerinde birlikte çalışmışlardı. Öte yandan <span class="CharOverride-14">2001</span>’in başarısı onun görselliğinden, ses ve müzikleri kullanım şeklinde kaynaklanıyordu.</p>

    <p class="arayazi">Film özellikle diyalogları kullanımı (veya nadiren kullanması) itibarıyla sinema dilinde önemli yenilikler yapmıştı. Alışılmadık bir biçimde dört bölümden oluşuyordu. Birinci ve dördüncü bölümde hiç diyalog yoktu. Filmin ilk yirmi beş dakikasında sözlü anlatıma yer verilmemişti. Herhangi bir diyalog olduğunda ise ortada söylemsel bir amaç bulunmuyordu. Daha ziyade insanların farklı durumlarda söyleyebilecekleri şeyler gerçekçi bir biçimde yansıtılıyordu.</p>

    <p class="arayazi">Diyalogların yokluğu ve özellikle uzay sahnelerinin yavaş akışı nedeniyle pek çok eleştirmen ve izleyici filmi sıkıcı ve karışık buldu. Kubrick’in hiçbir zaman yapmaya çalışmadığı türden klasik bir Hollywood filmi görmeyi umuyorlardı.</p>

    <p class="arayazi">Diğer eleştirmenler ise filmi özel efektlerini, insanlık tarihine ve uzayın enginliğine ilişkin tahminlere kapı açan açık uçlu anlatımını son derece yenilikçi buldular. Eleştirmen Roger Ebert (1942–2013) film için şöyle yazar: “Heyecanlandırmıyor ama insanda huşu uyandırıyor.”</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Filmin en çok hatırlanan karakteri bir süper bilgisayar olan HAL 9000’dir. Geminin mürettebatının bir parçası olarak kabul edilmektedir. HAL insan yaratıcılarını yok edebilecek kadar güçlü olan bir teknolojinin işaretlerini vermektedir.</span></p>

    <p class="paragraf"><span class="italik _idGenCharOverride-1">2- Kubrick başta filme özel bir müzik yapılmasını düşünmüş sonrasında ise filme özel olarak hazırlanmamış bir klasik müzik eseri kullanılmasına karar vermiştir. Filmle özdeşleşen eser Richard Strauss’un filmin başlarındaki bir ay tutulması sırasında çalınan “Also Sprach Zarathustra” adlı bestesi olmuştur.</span></p>

    <p class="paragraf"><span class="italik _idGenCharOverride-1">3- 141 dakikadan oluşan filmde diyaloglar kırk dakikadan kısa sürmektedir. Aslında film 160 dakikadır. Ne var ki seyirciler çok uzun bulduklarını söyleyince ilk gösterim sonrası Kubrick filmin on dokuz dakikasını kesmiştir.</span></p>
  </div>
</body>
</html>
