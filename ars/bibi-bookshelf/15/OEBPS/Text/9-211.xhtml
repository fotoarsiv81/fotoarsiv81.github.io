<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-211</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-210">Howard Cosell</p>

    <p class="paragraf">Ününün doruğunda olduğu sırada Howard Cosell (1918–1995), ülkenin hem en çok sevilen hem de en çok nefret edilen spor yayıncısıydı. Aynı zamanda oldukça dobra bir insandı. O 1960 ve 1970’li yılların spor yazarlarının çoğunluğundan farklı olarak yayında ve günlük hayatında sivri dilli, bilgili ve kibirliydi. Kendi sözleriyle ifade edilecek olursa: “Ben olanı anlatırım.”</p>

    <p class="arayazi ParaOverride-16">Mesele aslında ne söylediği değil nasıl söylediğiydi: Hemen ayırt edilen Brooklyn aksanıyla genizden kesik kesik, her bir hecenin üzerine Shakespeare’den bir parça okuyormuş gibi vurgu yaparak konuşurdu.</p>

    <p class="arayazi">Otuz yıllık TV kariyeri boyunca boks maçları sunarak, olimpiyatları anlatarak ve <span class="CharOverride-14">Monday Night Football</span> programında analiz yaparak ünlendi. Aynı zamanda ağırsıklet boks şampiyonu Muhammed Ali’yle (1942–) yaptığı yayınlarda oluşan dostluklarıyla da biliniyordu. Sık sık eleştiri oklarını üzerinde topluyordu. Bunun nedeni, iğneleyici yorumlarına ilaveten tartışmalı konularda ahlaki sınırları zorlamasıydı. Adaletsizlik ve ırkçılık suçlamalarına hedef olabiliyordu.</p>

    <p class="arayazi">Bir keresinde şöyle demişti: “Kibirli, zalim, korkunç, kendini beğenmiş biri olmakla suçlandım. Elbette ki öyleyim.”</p>

    <p class="arayazi">Cosell hukuk eğitimi aldı. Ama ABC’de tam gün spor yorumları yapmak için 1956’da stajını bıraktı. ABC’de <span class="CharOverride-14">Wide World of Sports</span> programında boks sporunu ele aldı. Sıkça Muhammed Ali’yle röportajlar yapıyordu. Kültürel farklarına rağmen, kimyaları uymuş ve ikili iyi dost olmuşlardı. 1967 yılında dini gerekçelerle askere gitmeyi reddettiği için unvanı elinden alınmak istendiğinde Cosell Ali’yi savundu.</p>

    <p class="arayazi">1970 yılında ABC spor yöneticisi Roone Arledge (1931–2002) kritik bir karar aldı ve Cosell’i <span class="CharOverride-14">Monday Night Football</span> programının yorumcu ekibine dahil etti. Bu doğru bir seçimdi. Cosell programa çok sayıda izleyici kazandırdı. Profesyonel sporların TV’de ilgi görmesini sağladı.</p>

    <p class="arayazi">Boks sporunun yozlaşması ve artan şiddetinden tiksinen Cosell, 1982 yılında boks maçlarını sunmayı bıraktı. On dört yılın ardından 1983 yılında <span class="CharOverride-14">Monday Night Football</span> programını da bıraktı. 1985 yılında kanaldaki çalışma arkadaşlarını eleştirdiği <span class="CharOverride-14">I Never Played the Game</span> kitabının basımının ardından kanal ABC onu işten çıkardı.</p>

    <p class="arayazi">1992 yılında son iki radyo programından da ayrılarak yayıncılıkla ilgisini tamamen kesmiş oldu. Yetmiş yedi yaşında kalp embolisinden öldü.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Cosell çeşitli filmlerde küçük rollerde oynadı. Bunların arasında iki Woody Allen (1935–) filmi ve “Saturday Night Live” programının bir bölümünde yaptığı sunuculuk da vardı.</span></p>

    <p class="paragraf"><span class="italik _idGenCharOverride-1">2- ABD TV rehberi bir anket sonucu onu ülkenin en çok sevilen ve en nefret edilen spor sunucusu seçti.</span></p>

    <p class="paragraf"><span class="italik _idGenCharOverride-1">3- Spor dünyasına girmeden önce New York Üniversitesi Hukuk Fakültesi’nde hukuki gözden geçirme editörüydü.</span></p>
  </div>
</body>
</html>
