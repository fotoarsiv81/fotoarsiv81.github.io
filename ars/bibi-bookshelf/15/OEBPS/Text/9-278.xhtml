<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-278</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-277">Öğrenci Taşıma</p>

    <p class="paragraf">1970’lerin başında federal mahkemeler devlet okullarında ırksal dengenin sağlanması için siyah çocukların beyaz mahallelerindeki okullara, beyaz çocukların da siyah mahallelerindeki okullara otobüslerle taşınması (<span class="CharOverride-14">busing</span>) yönünde kararlar aldılar. Bu karar güçlü bir muhalefete ve özellikle Boston örneğinde olduğu gibi yer yer protestolara neden oldu. Her zaman tartışmalı olan öğrenci taşıma uygulamasının farklı sonuçları oldu ve birçok şehirde bu uygulamadan vazgeçildi.</p>

    <p class="arayazi ParaOverride-16">Öğrenci taşıma 1950’ler ve 1960’larda Yüksek Mahkeme’nin aldığı, okullarda ırksal ayrılığın önlenmesine dönük bir dizi kararın sonucu olarak ortaya çıktı. Bunlardan en önemlisi olan 1954 tarihli <span class="CharOverride-14">Brown v. Board of Education</span> Dava’sı, siyah ve beyaz çocukların planlı bir biçimde farklı okullara gönderilmesini yasaklıyordu.</p>

    <p class="arayazi">Ne var ki yurttaşlık hakları savunucuları <span class="CharOverride-14">Brown</span> kararının eşit bir eğitimi güvenceye alacak kadar ileri gitmediğini savunuyorlardı. Yalnızca ayrımın yasaklanmasının ırksal açıdan dengeli bir eğitime yol açamayacağı düşüncesindeydiler. Zira öğrenciler bulundukları semtlerdeki okullara gidiyorlardı. Şehirlerdeki mahalleler genellikle ayrılmıştı. Irksal ayrımcılığı destekleyen politikaların olmadığı bölgelerde bile okullar kendiliğinden ayrılıyordu. Öğrenci taşıma savunucuları siyahların, beyazlarla aynı okullara gitmediği müddetçe görece daha düşük bir eğitim alacaklarını savunuyorlardı. Beyaz mahallelerindeki okullar belirgin bir biçimde daha varlıklıydı.</p>

    <p class="arayazi">İlk öğrenci taşıma düzenlemesi 1969 yılında North Carolina, Charlotte’da uygulandı. On binlerce beyaz ebeveyn düzenlemeyi protesto eden imza kampanyaları düzenlediler. Durum hızla Yüksek Mahkeme’nin önüne geldi. Yüksek Mahkeme öğrenci taşımayı destekledi ve böylece diğer şehirlerdeki uygulamaların da önünü açmış oldu. Aynı yıl uygulama Virginia, Richmond’da başladı. 1981 yılında Indiana, Indianapolis’te uygulamaya geçildi. Düzinelerce başka şehir de hızla ırksal açıdan dengeli okullar oluşturmakla sorumlu tutuldu.</p>

    <p class="arayazi">Ne var ki öğrenci taşıma uygulamasının sonucunda Boston’da yaşananlar bütün ulusun dikkatini çekecekti. 1974 yılında bir federal yargıç, şehir okullarını ırksal dengeyi sağlamak ve öğrenci taşıma uygulamasını yürürlüğe sokmakla görevlendirdi. Beyaz ebeveynler çılgına dönmüştü. Beyaz bir protestocu, siyah bir avukatı bayrak direği ile yaralamaya çalıştı.</p>

    <p class="arayazi">Okullar 1990’larda öğrenci taşıma uygulamasını bırakmaya başladılar. 2007 yılında Yüksek Mahkeme okullarda ırksal dengeyi sağlamak amacıyla ırka gönderme yapılmasını kanundışı ilan etti. Bir istisna olarak, geçmişte yapılmış bir ayrımcılığın tazmini halinde bu uygulama serbest olacaktı. Bu kararla kimi okulların tesadüfen oluşan ırksal dengesizlikler nedeniyle davalara muhatap olmasını engellemiş oluyordu. Kararı eleştirenler mahkemenin bu yaklaşımıyla okulların ırklara göre ayrışmasına izin verdiğini ileri sürdüler.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Boston’da bir fotoğrafçı olan Stanley Forman (1945–), 1976 yılında Boston City Hall’de yapılan şiddetli bir öğrenci taşıma protestosu sırasında çektiği fotoğraflarla Pulitzer Ödülü kazandı.</span></p>

    <p class="paragraf"><span class="italik _idGenCharOverride-1">2- Öğrenci taşıma 2001 yılında Charlotte’de son buldu. Bir yargıç, otuz yıldır uygulanan programın sonlandırılmasına hükmetmişti. Boston öğrenci taşıma programını 2000 yılında bitirdi.</span></p>

    <p class="paragraf"><span class="italik _idGenCharOverride-1">3- “USA Today” gazetesine göre, ABD’de beyaz öğrencilerin %43’ü, öğrencilerinin %90’ından fazlasının beyaz olduğu okullarda öğrenim görmektedirler.</span></p>
  </div>
</body>
</html>
