<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-259</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-258">Archie Bunker</p>

    <p class="paragraf">12 Ocak 1971 tarihinde Amerikalılar <span class="CharOverride-14">All in The Family</span> sitcom’u ve geri kafalı baba karakteri Archie Bunker’la tanıştığında, CBS telefon merkezine gelebilecek şikayetlerle baş edebilmek için eleman sayısını iki katına çıkarmıştı. İlk gösterim fazla ilgi çekmemiş ve sadece yirmi izleyici, kanalı aramıştı. Daha sonra ise dizi 50 milyon izleyici toplamış ve beş yıl boyunca en yüksek reytingli TV dizisi olmuştu. 2004 yılında <span class="CharOverride-14">TV Guide</span> dergisi Archie Bunker’ı televizyonların en popüler elli babasından birisi olarak gösteriyordu.</p>

    <p class="resim"><span><img alt="r174.png" class="_idGenPageitem-177" src="../Images/r174_fmt.jpeg"/></span></p>

    <p class="arayazi">Bir limanda ustabaşı, taksi şoförü ve sonunda bar sahibi olan geveze muhafazakar Archie Bunker, Carroll O’Connor (1924–2001) tarafından canlandırılıyordu. Archie Bunker azınlıklardan hoşlanmıyordu. Ulusun değişen yapısından hiç de hoşnut değildi. Ülkenin Franklin Delano Roosevelt tarafından mahvedildiğini söylüyordu. 704 Houser Sokağı, Queens, New York’taki evinin oturma odasındaki meşhur berjer koltuğuna oturup Rob Reiner (1947–) tarafından canlandırılan liberal damadı Michael Stivik ve Sally Struthers (1948–) tarafından canlandırılan kadın hakları savunucusu kızı Gloria ile sürekli laf dalaşına girmekteydi. Jean Stapleton (1923–2013) Archie’nin karısı Edith rolündeydi. Karısına sürekli mankafa diyordu. Archie’nin kullandığı “Kes sesini, Edith” sözü 2005 yılında <span class="CharOverride-14">TV Guide</span> dergisi tarafından ekranların en çok bilinen yirmi repliği listesine seçilmişti.</p>

    <p class="arayazi">Yüzeysel aile komedileri çağında <span class="CharOverride-14">All in the Family</span> ırkçılık, cinsellik ve Vietnam Savaşı gibi sosyal içerikli konulara değindi. Amerikan televizyonlarında ilk kez ailelerin kavga ettiği, tuvaletteki sifonlarının çekildiği gerçek yaşamı yansıtan bir anlatım kullanılmıştı. Eşit oranda saldırgan ve sempatik olan Bunker, sıradan bir Amerikalı örneği ve kahramandı. Bununla birlikte, kimileri tarafından cehaletle savaşan, kimilerince ise cehaleti ilerleten biri olarak görüldü. 1970’lerin başlarında “Bunker oyu” tabiri hoşnutsuz, alt-orta sınıf beyazlar için kullanılmaktaydı.</p>

    <p class="arayazi">Dizi, <span class="CharOverride-14">Married with Children</span> gibi benzer yapımlardaki mavi yakalı aile reisi tiplemelerinin önünü açmıştır. Günümüzde bile hâlâ pek az karakter Bunker gibi toplumun sinir uçlarına dokunabilmektedir. Bir sitcom oyuncusunun dediği gibi: “Archie, TV’de ondan bu yana halen kimsenin söylemediği şeyleri söylüyordu.”</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Archie Bunker karakteri ilhamını dizinin yapımcısı Norman Lear’ın (1922–) babasından almaktadır. Lear’ın babası yaşlı bir satıcı ve ikinci kuşak bir Rus Yahudi’sidir. Oğlunu “Gördüğüm en tembel beyaz çocuk” diyerek çağırmakta, karısına “Kes sesini!” (stifle) demektedir.</span></p>

    <p class="paragraf"><span class="italik _idGenCharOverride-1">2- Aktör Mickey Rooney (1920–) Bunker rolünü çok tepki çekeceğini düşündüğünden reddetmiştir.</span></p>

    <p class="paragraf"><span class="italik _idGenCharOverride-1">3- Archie ve Edith’in dizideki berjer koltukları Smithsonian’a bağışlanmıştır.</span></p>

    <p class="paragraf"><span class="italik _idGenCharOverride-1">4- Archie karakteri beşinci sezonunda senaryo gereği neredeyse ölecektir. Zira dizinin yıldızı Caroll O’Connor yapımcılarla bir sözleşme anlaşmazlığı yaşamıştır.</span></p>
  </div>
</body>
</html>
