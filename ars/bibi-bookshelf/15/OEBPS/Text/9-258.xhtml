<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-258</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-257">Secretariat</p>

    <p class="paragraf">Secretariat, at yarışları tarihinin en önemli safkanıdır. 1973 yılında yirmi beş yıl içerisinde üçlü kupayı (the Kentucky Derby, Preakness Stakes ve Belmont Stakes) kazanan ilk at olmuştur. Üç yarıştan ikisinde sahip olduğu rekorları halen kırılamamıştır.</p>

    <p class="resim"><span><img alt="r173.png" class="_idGenPageitem-176" src="../Images/r173_fmt.jpeg"/></span></p>

    <p class="arayazi">Secretariat adıyla bilinen Big Red 1970 yılında doğdu. 1957 Preakness yarışı galibi Bold Ruler ve Somethingroyal’ın yavrularıydı. Lucien Laurin (1912–2000) tarafından eğitilmişti.</p>

    <p class="arayazi">Secretariat’ı ünlü yapan koşu 1973 Belmont Yarışı’nda gerçekleşti. Kentucky Derby ve Preakness galibi Sham’ın da içlerinde bulunduğu sadece dört at Secretariat’ın karşısında dayanabildi. Yarışa tartışılmaz favori olarak başlayan Sham’la yaşanan kısa bir mücadelenin ardından Secretariat rakiplerinin önüne geçti. Bu üstünlüğünü 31 boy gibi inanılmaz bir farkla kazandığı yarışın sonuna kadar sürdürdü. 2,4 km’lik yarışı 2 dakika 24 saniyelik bir dünya rekoruyla bitirmişti.</p>

    <p class="arayazi">Yarış sunucusu Chic Anderson (1931–1979) bu başarıya tanık olduğunda şu ünlü sözlerini söylemişti: “Büyük bir makine gibi hareket ediyor.” Yarışın ilerleyen safhalarında jokey Ron Turcotte (1941–) arkasını dönüp diğer atlara baktı. Ortalıkta hiçbiri görünmüyordu. Turcotte daha sonra kendisinin Secretariat’a hiçbir şey yapmadığını, sadece atın vites yükseltmesine izin verdiğini söyleyecektir.</p>

    <p class="arayazi">Secretariat o kadar büyük bir gürültü kopardı ki 1973 yılında <span class="CharOverride-14">Time</span>, <span class="CharOverride-14">Newsweek</span> ve <span class="CharOverride-14">Sports Illustrated</span> gibi dergilere kapak oldu.</p>

    <p class="arayazi">İki yıllık kariyeri boyunca katıldığı 21 yarıştan 16’sını birinci bitirdi. 1,3 milyon dolar kazandı. İki ve üç yaşlarında Yılın Atı onuruna layık görüldü.</p>

    <p class="arayazi">Tırnak hastalığına yakalanıp 1989 yılında ötenazi ile hayatına son verilmeden önce 16 yıl boyunca damızlık olarak kullanıldı. Otopsisinde ortalama atların iki katı büyüklüğünde bir kalbi olduğu ortaya çıkmıştı.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Önceki Üçlü Kupa Şampiyonu 1948 yılında Citation isimli at olmuştu. Kendisinden sonra yedi at Kentucky Derby ve Preakness yarışlarının ikisini kazanıp yalnızca Belmont’ta kaybettiler.</span></p>

    <p class="paragraf"><span class="italik _idGenCharOverride-1">2- 1973 yılında sahibi Penny Chenery (1922–) atı, 6,8 milyon dolara bir üreme çiftliğine sattı.</span></p>

    <p class="paragraf"><span class="italik _idGenCharOverride-1">3- 1988 Preakness ve Belmont yarışları galibi Risen Star ve 1986 senesinde Yılın Atı seçilen Lady’s Secret, Secretariat’ın soyundan gelmektedir. Soyundan gelen atlar arasında 2004 Kentucky Derby ve Preakness yarışları galibi Smarty Jones da bulunmaktadır.</span></p>
  </div>
</body>
</html>
