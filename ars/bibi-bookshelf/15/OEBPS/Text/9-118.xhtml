<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-118</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-119">Fidel Castro</p>

    <p class="paragraf">Fidel Castro (1926–) ve devrimci grubu, diktatör Fulgencio Batista’yı (1901–1973) devirerek 1959 yılında ülkenin kontrolünü ele geçirdiklerinde Dwight D. Eisenhower (1890–1969) ABD başkanıydı. O tarihten itibaren dokuz başkan değişmiş, Castro ise Küba lideri ve dünya çapında devrimci bir simge olarak kalmaya devam etmiştir.</p>

    <p class="arayazi">Soğuk Savaş sırasında Castro, Sovyetler Birliği ile aynı saftaydı. Amerikan sahilinden 144 km uzaklıktaki bir komünist ülkenin lideri olarak kendi rolünden son derece mutluydu. Uzun yıllar boyunca Sovyetler Birliği, Küba ekonomisini destekledi. Onlara ucuza petrol sattı. Yüksek fiyatlara adada yetiştirilen şeker kamışını satın aldı. Küba’ya silah ve askeri teknolojiler verdi. Bu arada Castro ABD ve kapitalizme karşı mücadele ederken Küba milliyetçiliğini de geliştirdi. 1991 yılında Sovyetler Birliği çökünce Küba ciddi ekonomik problemlerle karşı karşıya kaldı.</p>

    <p class="arayazi">Castro, Kennedy döneminin iki önemli olayında belirleyici bir figür olmuştur: Domuzlar Körfezi Çıkarması ve Füze Krizi.</p>

    <p class="arayazi">1961 yılındaki Domuzlar Körfezi Çıkarması, bir grup ABD destekli Kübalı sürgünün ülkeyi işgal etme ve Castro rejimini devirme amacıyla başlattıkları başarısız bir girişimdi. Bu bozgun, ABD ve Kennedy yönetimi için büyük bir utanç olmuştu.</p>

    <p class="arayazi">Bir yıl sonra Amerikan keşif uçakları Sovyetler’in Küba’ya füze bataryaları yerleştirdiklerini tespit ettiler. Buraya konulacak silahlar Amerika’yı tehdit edebilirdi. John F. Kennedy (1917–1963) ve Sovyet lider Nikita Kruşçev (1894–1971) arasında on üç gün süren gerilimin ardından Sovyet lideri füzeleri çekme kararı aldı.</p>

    <p class="arayazi">Castro destekçileri onun evrensel sağlık-bakım sistemine, %98’lik okuma yazma oranına, düşük bebek ölüm oranlarına Castro rejiminin başarısı olarak atıf yaparlar. Onu eleştirenlerse Kübalıların yoksulluğunu işaret etmektedirler. Ülkenin altyapı yoksunluğu ve insan hakları ihlalleri ise Castro yönetiminin eleştiriye konu olan diğer yanlarıdır.</p>

    <p class="arayazi">Hastalandıktan sonra Castro 2008 Şubat ayında görevden çekilmiştir. Başkanlığı kardeşi Raúl Castro’ya (1931–) bırakmıştır. Fidel’in Küba toplumu ve siyaseti üzerinde halen ciddi bir etkisi vardır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- İktidarı kardeşine devredene dek Castro dünyanın en uzun süre hizmet eden lideri olmuştur. Divertikülit nedeniyle ameliyat olduğundan beri nadiren halkın arasına çıkmaktadır.</span></p>

    <p class="paragraf"><span class="italik _idGenCharOverride-1">2- CIA birçok defa Castro’ya suikast teşebbüsünde bulunmuştur. Başkanlığı sırasında John F. Kennedy kardeşi başsavcı Robert’i (1925–1968) suikast programının başına getirmiştir. Bu amaçla Castro’nun milkshake’ine arsenik katmak, sigarasını zehirlemek ve mafyayı devreye sokmak gibi çeşitli yöntemler denenmişti.</span></p>

    <p class="paragraf"><span class="italik _idGenCharOverride-1">3- Castro ailesinin kimi üyeleri ABD’ye gitmiş ve Castro karşıtı hareketin sözcüleri olmuşlardır. Kardeşi Juanita (1933–), evlilik dışı kızı Alina Fernandez Revuelta (1956–), ilk karısının yeğenleri olan ABD kongre üyeleri Lincoln Diaz-Balart (1954–) ve Mario Diaz-Balart (1961–) bunların arasında yer almaktadırlar.</span></p>
  </div>
</body>
</html>
