<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-337</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-336">Timothy McVeigh</p>

    <p class="paragraf">11 Eylül 2001 öncesi yaşanmış Amerikan tarihinin en büyük terörist saldırısı bir radikal İslamcı tarafından değil, Körfez Savaşı’nda ülkesini başarıyla temsil etmiş olan bir Amerikalı tarafından gerçekleştirilmişti.</p>

    <p class="resim"><span><img alt="r243.png" class="_idGenPageitem-234" src="../Images/r243_fmt.jpeg"/></span></p>

    <p class="arayazi">19 Nisan 1995 sabahı Timothy McVeigh (1968–2001) Oklahoma City’deki Alfred P. Murrah Federal Binası’na birkaç adım mesafeye bomba yüklü kiralık bir kamyon park etti. Daha sonra kamyondan çıktı ve yürümeye başladı. Dakikalar sonra, tam olarak saat 09.02’de bomba patladı ve 168 kişi hayatını kaybetti.</p>

    <p class="arayazi">Bir saat sonra McVeigh, Oklahoma, Perry’de yakalandı. Ne var ki yakalanma gerekçesi işlediği bir trafik suçu ve silahlı tehditti. Üç gün sonra yetkililer bu adamın bombalama olaylarının da sorumlusu olduğunu kamuoyuna açıkladılar.</p>

    <p class="arayazi">McVeigh daha sonra bu eylemi yurttaşların bireysel haklarını kısıtladığına inandığı federal hükümete karşı yaptığını ileri sürecekti. Idaho, Ruby Ridge’de federallerin yaptığı baskınlara çok öfkelenmişti. Ajanlar ayrılıkçı Randy Weaver’ın (1947–) karısı ve oğlunu baskın sırasında öldürmüşlerdi. Texas, Waco yakınlarında ajanlar bu kez de Davidian tarikatının üyelerine baskın düzenlemiş yetmiş beş cemaat üyesini öldürmüştü.</p>

    <p class="arayazi">Oklahoma City bombacısı bir Amerikalıydı. Ulusun düşmanı değildi. Kamuoyunda ülke içindeki teröre karşı bir duyarlılığın gelişmesine neden olmuştu. McVeigh New York’un dış bölgelerinde doğmuş ve gençliğini buralarda geçirmişti. Liseden sonra orduya yazıldı. Körfez Savaşı sırasında bir bronz yıldız kazandı.</p>

    <p class="arayazi">1992 yılında şerefli bir biçimde terhis oldu. Bundan sonra doğru düzgün bir hayat kuramadı. Ülkeyi geziyor ve gittiği yerlerde silah şovlarına katılıyordu. Michigan’da aşırı sağcı bir gruba katıldı. Irkçı ve hükümet karşıtı literatürün etkisinde kalmıştı.</p>

    <p class="arayazi">Yakalandıktan sonra tek pişmanlığının bombanın tüm binayı etkilememesi olduğunu söyledi.</p>

    <p class="arayazi">2 Haziran 1997 tarihinde binadaki sekiz federal ajanı öldürmek üzere komplo yapmakla suçlandı. On bir gün sonra ölüme mahkum edildi. 11 Haziran 2001 tarihinde öldürücü iğneyle idam edildi. 1963 yılından sonra idam edilen ilk federal mahkum oldu.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Oklahoma, Noble County’de hakim karşısındaydı. Neredeyse kendisine yüklenen suçlar için 500 dolarlık kefaletle yakayı sıyırmak üzereyken FBI bölge başsavcısını aradı ve suçlunun salıverilmemesini söyledi.</span></p>

    <p class="paragraf"><span class="italik _idGenCharOverride-1">2- McVeigh’in suç ortaklarından olan Terry Nichols (1955–), cinayet nedeniyle mahkum oldu ve ömür boyu hapse mahkum edildi.</span></p>

    <p class="paragraf"><span class="italik _idGenCharOverride-1">3- İdamı sırasında herhangi bir şey söylemedi. Daha önce Indiana Terre Haute Cezaevi’ndeki gardiyanlara İngiliz şair William Ernest Henley’in (1849–1903) şiirini son sözleri olarak teslim etmişti.</span></p>
  </div>
</body>
</html>
