<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-284</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-283">Woody Allen</p>

    <p class="paragraf">Woody Allen (1935–), modern Amerikan yönetmenlerinin en üretken olanıdır. Geçtiğimiz kırk yıl içerisinde neredeyse yılda bir film yapmıştır. Filmlerinde drama ve komedi, romans ve aşk acısı, yaşam ve ölüm ilişkileri ele alınmaktadır. New York City’ye büyük bir aşk besler. Tüm eserleri benzersiz bir zeka ve çok yönlülük içermektedir.</p>

    <p class="resim"><span><img alt="r205.png" class="_idGenPageitem-199" src="../Images/r205_fmt.jpeg"/></span></p>

    <p class="arayazi">Asıl adı Allen Konigsberg olan Allen, komedi yazarlığı ve stand-up sanatçılığından oyun yazarlığı, senaristlik ve yönetmenliğe geçiş yapmıştır. Kurgusal belgesel <span class="CharOverride-14">Take the Money and Run</span> (1969) filmiyle başlayan ilk dönemine Marx Kardeşler’in etkisi hissedilen maskaraca, yer yer absürt komediler damgasını vurmuştur. <span class="CharOverride-14">Bananas</span> (1971), <span class="CharOverride-14">Sleeper</span> (1973) ve <span class="CharOverride-14">Love and Death</span> (1975) bu tip filmleri arasında sayılabilir.</p>

    <p class="arayazi">Bu filmlerin ardından en verimli dönemi başlayacaktır. Çekilmiş en entelektüel ve dokunaklı romantik komediler bu döneme aittir. Bu filmlerin en ünlüsü <span class="CharOverride-14">Annie Hall</span> (1977) hem eleştirmenler tarafından beğenilmiş hem de ticari başarı kazanmıştır. En iyi film, en iyi yönetmen, en iyi senaryo (Allen ve Marshall Brickman), en iyi kadın oyuncu (Diane Keaton) dallarında Oscar almıştır.</p>

    <p class="arayazi"><span class="CharOverride-14">Annie Hall,</span> 1970’lerin sonunda Hollywood’da yaşananlara odaklanır. Filmde New Yorklu bir nevrotik Yahudi ve aynı ölçüde nevrotik Orta Batılı bir WASP arasındaki ilişki incelenmektedir. Her ikisi de otuzlu ve kırklı yaşlarında, konuşmakta ve yaşamakta olan insanlardır. Entelektüel ve popüler kültüre referanslarla dolu olan film 40 milyon dolar civarında bir gişe başarısı elde eder. Bu rakam gişe rekorları kıran <span class="CharOverride-14">Star Wars</span> (1977) filminin ticari başarısından oldukça uzak olmasına rağmen, o yıl en iyi film dalında Oscar Ödülü’nü <span class="CharOverride-14">Annie Hall</span> kazanmıştır.</p>

    <p class="arayazi">Allen, <span class="CharOverride-14">Manhattan</span> (1979) filmiyle yeniden eleştirmenlerin övgüsünü kazanır. Film, kayıp aşka dönük bir ağıt ve adeta sevgili New York’una yazdığı bir zafer şarkısıdır. <span class="CharOverride-14">Zelig</span> (1983) özel efektleriyle on yıl sonra gelecek olan <span class="CharOverride-14">Forrest Gump</span> (1994) gibi yapımların öncüsü olmuştur.</p>

    <p class="arayazi">Hollywood’da geçen kırk yılın ardından Allen, halen yılda bir film çevirmeye devam etmektedir. Bunların büyük bölümü komedidir. Son zamanlardaki en büyük başarısını <span class="CharOverride-14">Match Point</span> (2005) filmiyle yakalamıştır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Allen en iyi senaryo dalında Oscar’a en sık (14 defa) aday gösterilen senaryo yazarıdır. On dördü en iyi senaryo, altısı en iyi yönetmen, biri en iyi oyuncu dallarında olmak üzere toplamda yirmi bir kez Oscar’a aday gösterilmiştir. İki defa senaryo, bir defa da en iyi yönetmen dalında toplamda üç Oscar kazanmıştır.</span></p>

    <p class="paragraf"><span class="italik _idGenCharOverride-1">2- “Annie Hall” filmiyle Allen aynı film için en iyi yönetmen, en iyi erkek oyuncu ve en iyi senaryo dallarında Oscar’a aday gösterilen ikinci kişi olmuştur. Bu onura erişen ilk kişi “Citizen Kane” (1941) filmiyle Orson Welles’tir.</span></p>

    <p class="paragraf"><span class="italik _idGenCharOverride-1">3- Allen, filmlerinde başrollerde yer alan Mia Farrow (1945–) ve Diane Keaton (1946–) gibi oyuncularla yaşadığı ilişkilerle bilinmektedir. Farrow ve Allen, ilişkileri tatsız bir velayet davası yüzünden magazin basınına düşmeden önce on iki yıl boyunca birlikte olmuşlardır. Daha sonra Allen, Farrow’un piyanist Andre Previn’le (1929–) olan evliliği sırasında evlat edindiği kızı Soon-Yi Previn ile evlenir.</span></p>
  </div>
</body>
</html>
