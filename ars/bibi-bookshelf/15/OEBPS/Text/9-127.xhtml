<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-127</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-128">Count Basie</p>

    <p class="paragraf">William Allen “Count” Basie (1904–1984) başarılı bir caz bestecisi ve piyanistti. Ama müzik tarihçilerinin gözünde onun en büyük başarısı 20. yüzyılın en önemli yeteneklerini kendi müzik grubu Count Basie Orkestrası’nda bir araya getirebilmiş olmasıydı.</p>

    <p class="resim"><span><img alt="r86.png" class="_idGenPageitem-92" src="../Images/r86_fmt.jpeg"/></span></p>

    <p class="arayazi">New Jerseyli olan Basie, Kansas ve Chicago gibi şehirlerde piyano çalıp çeşitli grupları yönettikten sonra 1936 yılında New York City’ye yerleşti. Grubu, tıpkı Ellington’unki gibi teknik yenilikçiliği nedeniyle takdir ediliyordu. Ellington gibi Basie’nin orkestrası da pek çok müzisyen için bir başlangıç noktası işlevi görüyordu.</p>

    <p class="arayazi">Basie’nin orkestrasından mezun olanların en ünlülerinden birisi de tenor saksafoncu Lester Young’dır (1909–1959). Young müziğe başladığı sıralarda saksafon daha ziyade arka plandaki bir caz enstrümanı olarak görülüyordu. Daha sonra sahip olacağı önemi henüz kazanmamıştı. Young’un en göz alıcı başarısı, caz müziğine Bebop döneminde yaygınlaşacak olan yenilikçi görünümü kazandırmasıydı. Bu durum büyük grupların katı resmiyeti ile tam bir tezat teşkil ediyordu.</p>

    <p class="arayazi">Basie’nin grubunda müziğe başlayan şarkıcılar çok ünlü oldular. Basie’nin büyük bir blues tutkusu vardı. Grubunu kimi şarkıcıları popülerleştirmek için kullandı. Basie’nin desteğinden yararlananların arasında Billie Holiday (1915–1959) ve Big Joe Turner (1911–1985) da bulunmaktadır. Turner’ın durumu Basie’nin etki alanını göstermesi açısından son derece önemlidir. Grupla çaldığı sırada blues söyleyen Turner, daha sonra ilk rock and roll şarkıcılarından olacaktı. 1954 yılında bir rock klasiği olan “Shake, Rattle and Roll” şarkısına hayat vermişti.</p>

    <p class="arayazi">1950’lerde büyük grupların popülerliği azalırken Basie etkinliğini kısmen kaybetti. Öte yandan kültürel bir öge olarak varlığını korudu ve Frank Sinatra (1915–1998) ve Mel Brooks (1926–) gibi sanatçılarla birlikte çalıştı.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Count Basie ve grubunun 1974 tarihli Mel Brooks komedisi “Blazing Saddles”ta küçük bir rolü vardı.</span></p>

    <p class="paragraf"><span class="italik _idGenCharOverride-1">2- Sinatra’nın çok satan albümlerinden olan “Sinatra at the Sands”, Las Vegas’ta Basie’nin orkestrası ile kaydedilmişti.</span></p>

    <p class="paragraf"><span class="italik _idGenCharOverride-1">3- Basie’nin 1955 tarihli kaydı “April in Paris” en başarılı eseri olarak görülmektedir. Bu kaydın, Louis Armstrong (1901–1971), Ella Fitzgerald (1917–1996) ve Thelonious Monk (1917–1982) gibi sanatçıların yorumlarından daha başarılı olduğu söylenmiştir.</span></p>
  </div>
</body>
</html>
