<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-157</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-156">Frank Sinatra</p>

    <p class="paragraf">Gençlerin hayran olduğu Elvis ve Beatles gibi pop müziğin devlerinden yıllar önce Frank Sinatra (1915–1998), müziğe meraklı 1940 gençliğine ilham vermişti. Frank Sinatra 20. yüzyılın en ünlü müzik icracılarından biri ve hem sahnede hem de beyazperdede unutulmaz bir kültürel ikon oldu.</p>

    <p class="resim"><span><img alt="r105.png" class="_idGenPageitem-111" src="../Images/r105_fmt.jpeg"/></span></p>

    <p class="arayazi">Sinatra ilk olarak büyük bir müzik grubu olan “Dorsey Brothers Orchestra” ile ün kazandı. Pürüzsüz sesi ve sempatik görünümüyle çok sayıda hayranı vardı. Hayranları arasında kloş etekleri ve ayak bileklerinin altına çekilmiş çoraplarıyla konserlerine akın eden genç kızlar oldukça fazlaydı. Sinatra Dorsey Brothers’tan ayrıldığında ünü daha da arttı. 1943’teki “Hollywood Bowl” şovunu izleyen yaklaşık 10 bin genç insan vardı.</p>

    <p class="arayazi">1950’lere gelindiğinde Sinatra’nın kısa çoraplı kızlar arasındaki popülaritesi azalmaya başlamıştı. Kendisine yeni bir izleyici kitlesi bulması gerekiyordu. Bu arayışları sırasında hatalı tercihler de yapmıştı. Fakat 1953 tarihli <span class="CharOverride-14">From Here to Eternity</span> filmindeki Oscar Ödüllü performansı ile yıldızı çok geçmeden yeniden parlayacaktı. Sinatra daha sonra aralarında <span class="CharOverride-14">In the Wee Small Hours</span> (1954), <span class="CharOverride-14">Songs for Swingin’ Lovers</span> (1956), ve <span class="CharOverride-14">Come Fly with Me</span> (1958) gibi çalışmalarının yer aldığı bir dizi klasik albümünü yayınladı. Bu albümlerde Sinatra ile özdeşleşen “I’ve Got You under My Skin, Autumn in New York, Come Fly with Me” gibi şarkıları da yer alıyordu.</p>

    <p class="arayazi">Sinatra kariyerinin kalan kısmında da başarısını korudu. Televizyon şovları yüksek reytingler alıyordu. Özellikle askerden dönen Elvis Presley’i (1935–1977) ağırladığı programı büyük ilgi gördü. 1960 yapımı <span class="CharOverride-14">Oceans 11</span> o yılın en başarılı çalışmasıydı. Büyük orkestra şefi Count Basie (1904–1984) ve Brezilyalı besteci Antonio Carlos Jobim (1927–1994) ile ortaklaşa yaptığı albümler kariyerinin en beğenilen çalışmalarındandı. 1969 yılında, kariyerine başlangıcından otuz yıldan fazla bir süre sonra en bilinen şarkısı “My Way”i yaptı.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- “The Godfather” (1972) filminde mafyanın şarkıcı Johnny Fontaine’i işe alması için bir Hollywood yapımcısını yatağına kesik at başı koyarak tehdit ettiği sahne, Sinatra’nın ilk sözleşmelerini yaparken mafyanın işe karıştığı yönündeki söylentileri yansıtmaktadır.</span></p>

    <p class="paragraf"><span class="italik _idGenCharOverride-1">2- Sinatra’nın 1943 “Hollywood Bowl” şovu o kadar başarılıydı ki tek gecede elde edilen hasılatla mekanın tüm borçlarını kapatmayı başardı.</span></p>

    <p class="paragraf"><span class="italik _idGenCharOverride-1">3- Columbia Records’la yaptığı anlaşmadan memnun olmayan Sinatra, 1960 yılında Reprise Records’la çalışmaya başladı. Reprise Records, Fleetwood Mac, Depeche Mode ve “Smashing Pumpkins” gibi çok çeşitli sanatçı ve gruplarla çalışmıştır.</span></p>
  </div>
</body>
</html>
