<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-112</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-113">Ernest Hemingway</p>

    <p class="paragraf">Kırk yıllık yazın hayatı içerisinde yazdığı romanlar ve öyküleri ile Ernest Hemingway (1899–1961), 20. yüzyılın geç dönem yazarları üzerinde önemli bir etkide bulunmuştur. Sade üslubu kimi zaman espri konusu yapılsa da okurlarını etkilemiş ve 1954 yılında Nobel Edebiyat Ödülü almasını sağlamıştır.</p>

    <p class="resim"><span><img alt="r76.png" class="_idGenPageitem-82" src="../Images/r76_fmt.jpeg"/></span></p>

    <p class="arayazi">Illinois doğumlu Hemingway Kansas City’de gazetecilik yapmaya başladı. ABD I. Dünya Savaşı’na girdiği sırada o İtalya’da ambülans şoförlüğü yapıyordu. Savaştan sonra Avrupa’da kalarak Paris’teki Amerikalıların arasında yaşamaya başladı. Bu grupta Ezra Pound (1885–1972), F. Scott Fitzgerald (1896–1940), John Dos Passos (1896–1970) ve benzeri isimler vardı. 1920’lerin edebiyatında önemli bir rol oynayan bu isimlere Gertrude Stein (1874–1946) daha sonra “Kayıp Kuşak” adını verecekti.</p>

    <p class="arayazi">İlk büyük başarısı olan <span class="CharOverride-14">The Sun Also Rises</span> (Güneş De Doğar) (1926) ülkesinden ayrı düşmüş Fransa ve İspanya’daki Amerikalılar hakkında yazılmıştı. <span class="CharOverride-14">A Farewell to Arms</span> (Silahlara Veda) (1929) ve <span class="CharOverride-14">For Whom the Bell Tolls</span> (Çanlar Kimin İçin Çalıyor) (1940) Hemingway’in I. Dünya Savaşı ve İspanya İç Savaşı sırasındaki deneyimleri temel alınarak yazılmış savaş dönemi aşk hikayeleriydi. Daha sonraki başyapıtı <span class="CharOverride-14">The Old Man and the Sea</span> (Yaşlı Adam ve Deniz) (1952) yaşlı bir balıkçının hikayesine odaklanmaktaydı. Bu çalışmalarda Hemingway sade ve özgün bir anlatım tarzı geliştirdi. Söylenenler kadar söylenmeyenlerin de önemli olduğu, tekrara dayalı sade cümleler kullandı.</p>

    <p class="arayazi">Hemingway’in eserleri ona büyük bir ün kazandırdı. Öte yandan ele aldığı konuların maskülenliği yer yer alay konusu olmasına neden oldu. Başkahramanları genellikle savaş, boks, avlanma ya da boğa güreşi gibi meşgalelerin içerisindeki erkeklerdi. Hemingway’in gezgin yaşam stili (Afrika’daki safarilerden Küba’da büyük balık balıkçılığına kadar) ününe katkıda bulundu. Ne var ki yaşamının son yıllarında ağır bir depresyon geçirdi. Sağlığı bozuldu. 1961 yılında intihar ederek hayatına son verdi.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- “A Moveable Feast” (Paris Bir Şenliktir) (1964) isimli ölümünden sonra yayınlanan eseri 1920’lerin Paris’indeki kahve kültürünü anlatır. Bu çalışma Hemingway’in diğer eserlerindeki dizginsiz maçoluktan farklı bir yönünü ortaya koyar.</span></p>

    <p class="paragraf"><span class="italik _idGenCharOverride-1">2- Hemingway’in Florida, Key West’teki turistlerin çekim merkezi olan evi altı parmaklı kedilerle doludur. Bunlar Hemingway’in 1930’larda bir hediye olarak aldığı kedinin soyundan gelmektedirler.</span></p>

    <p class="paragraf"><span class="italik _idGenCharOverride-1">3- İngiliz romancı Graham Greene (1904–1991) Hemingway’in stilini şu sözlerle över: “Hemingway sözcükleri bir eleğe koyar ve eleği sallardı. Elekten lüzumsuz tüm sıfatlar ve fiiller düşer, kıymetli olanları kalırdı</span><span class="italik _idGenCharOverride-1">.”</span></p>
  </div>
</body>
</html>
