<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-330</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-329">Galler Prensesi Diana</p>

    <p class="paragraf">O, halkın prensesiydi. Trajik ölümü dünyayı sarsmıştı. Yirmi yaşındaki utangaç bir kız olarak Diana Spencer (1961–1997), 1981 yılında Prens Charles (1948–) ile evlendi. Pek çoklarının gözünde bu yaşanan romantik bir masaldı. Bir milyardan fazla insan TV’de düğünü izlemişti. On altı yıl sonra tahmini 2,5 milyar insan cenazesini izledi.</p>

    <p class="arayazi ParaOverride-16">Diana İngiltere Kraliyet Ailesi’nin saygınlığını bir film yıldızı karizmasıyla birleştirerek dayanılmaz bir kişilik haline gelmişti. Ünlüler ve moda dünyasında sürekli yer alan biri haline geldi. Gezegenin sosyal açıdan en güçlü kadınlarından birisiydi. AIDS, cüzzam ve kanser hastaları için yılmadan mücadele etti.</p>

    <p class="arayazi">Sahip olduğu güce rağmen kırılgan tarafı da vardı. Bu tarafı, özel hayatı ortaya döküldüğünde ortaya çıkıyordu. Prens Charles’la olan evlilikleri mutlu değildi. Zaman geçtikçe nadiren birlikte halkın önüne çıkmaya başladılar. Çıktıkları zaman da mutlu görünmüyorlardı. Çok geçmeden gerçek anlaşıldı. Diana depresyona girmişti. Yeme bozukluğu vardı ve intihar girişiminde bulunmuştu. Charles ise Camilla Parker Bowles (1947–) ile olan eski ilişkisini canlandırmıştı. Diana da kendi ilişkisini kurarak kocasına yanıt verdi. 1992 yılında resmen ayrıldılar.</p>

    <p class="arayazi">Tüm bu olaylar sırasında Diana, oğulları Prens William (1982–) ve Prens Harry’yi (1984–) büyütmeye çalışıyordu.</p>

    <p class="arayazi">Diana ve Charles 1996 yılında boşandılar. Prenses artık kendi hayatını serbestçe yaşayabilirdi. Kamuoyunun ve fotoğrafçıların ona olan ilgisi boşandıktan sonra da devam etti. O ve sevgilisi Dodi Fayed (1955–1997) Paris’te bir araba kazasında öldüğünde pek çokları çiftin paparazzilerden kaçtıklarını söylemişti.</p>

    <p class="arayazi">Araştırmalar kazanın son derece trajik olduğunu gösterdi. Şoförleri Henri Paul (1956–1997) sarhoştu. Buna rağmen Fayed’in babası Mohamed Al-Fayed’i (1933–) suçlayanlar dahil çeşitli komplo teorileri ortaya atıldı.</p>

    <p class="arayazi">Diana’nın cenazesi için bir milyondan fazla insan Kensington Palace ve Westminster Abbey arasında toplanmıştı. Diana öldüğü sırada otuz altı yaşındaydı.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Diana’nın kendisi de aristokrat bir aileden geliyordu. 8. Earl Spencer’ın kızıydı ve Kral 2. James’in soyundan geliyordu.</span></p>

    <p class="paragraf"><span class="italik _idGenCharOverride-1">2- Prens Charles’la evlenmeden önce anaokulu öğretmenliği yapıyordu.</span></p>

    <p class="paragraf"><span class="italik _idGenCharOverride-1">3- Elton John (1947–) Diana’nın anısına lirik şarkısı “Candle in the Wind”in sözlerini değiştirdi. Şarkının orijinal versiyonu 1973 yılında Marilyn Monroe için yapılmıştı. John yeniden düzenlediği şarkıyı Diana’nın cenazesinde çaldı.</span></p>
  </div>
</body>
</html>
