<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-201</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-200">John Birch Topluluğu</p>

    <p class="paragraf">1958 yılında bir grup antikomünist aktivist, ABD’de komünizmin bütün izlerini tespit edip ortadan kaldırmak amacıyla John Birch Topluluğu’nu kurdu. Yıllar içerisinde topluluk üye sayısını 50 bine çıkaracak kadar büyüdü. 1950’ler ve 1960’larda gelişen Yeni Sağ Hareketi’nin temel kuruluşlarından birini oluşturuyordu.</p>

    <p class="arayazi">Bostonlu emekli şekerleme üreticisi H. W. Welch Jr’ın (1899–1985) başını çektiği grup adını Çin’de öldürülen bir Amerikan istihbarat görevlisi olan John Birch’den (1918–1945) alıyordu. Onu bir şehit, Soğuk Savaş döneminde Amerika’nın komünizme karşı olan mücadelesinde verdiği ilk kayıp olarak görüyorlardı.</p>

    <p class="arayazi">Gücünün zirvesinde olduğu 1960’larda grubun üyeleri arasında iş adamları, kongre üyeleri ve askeri liderler bulunuyordu. Topluluk üyeleri 1964 başkanlık seçiminde Cumhuriyetçi başkan adayı Barry Goldwater’a (1909–1998) büyük bir destek verdiler.</p>

    <p class="arayazi">Grup, gizli komünistleri ortaya çıkarmak amacıyla antikomünist politikacıları destekledi. Çeşitli araştırmalara destek oldu. Son derece sert yöntemlerle, sıklıkla temelsiz bir biçimde çeşitli politik figürleri komünist sempatizanı olmakla suçladılar.</p>

    <p class="arayazi">Etkin oldukları dönem kısa olsa da John Birch Topluluğu, 1960’ların başında fazlasıyla ilgi çekmişti. Cumhuriyetçi Parti içerisinde belirgin bir güç olarak ortaya çıkmışlardı. Birch yanlıları gazetelerde eleştirilmiş ve şarkıcı Bob Dylan (1941–) tarafından 1964 tarihli “Talkin’ John Birch Paranoid Blues” isimli şarkısında ağır biçimde yerilmişlerdi. Şarkıda grup üyelerinden birinin komünistlerin her yerde olduğu şeklindeki inancını anlatmak için söylediği, “onlar tuvalet çanağının derinliklerinde” sözleriyle dalga geçiliyordu.</p>

    <p class="arayazi">Topluluğun paranoyaya varan sivrilmeleri tarihçi Richard Hofstadter’ın da (1916–1970) dikkatini çekti. 1964 tarihli <span class="CharOverride-14">Harper’s</span> dergisinde yayınlanan bir makalesinde grubun komplocu söyleminin Amerikan siyasetindeki köklü bir geleneğin izinden gittiği ileri sürülüyordu. Buna “paranoyak stil” adını vermişti.</p>

    <p class="arayazi">1965’ten sonra Cumhuriyetçi Parti kendisini aşırıcılıktan ve grup liderlerinin sivri yaklaşımlarından ayırmaya çalıştı. Grup halen BM ve vergi karşıtı bir birlik olarak var olsa da etkisi oldukça azalmıştır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Birch’ün ebeveynleri derneğin yaşam boyu onur üyeleriydiler.</span></p>

    <p class="paragraf"><span class="italik _idGenCharOverride-1">2- Özgürlükleri korumak onlar için görünüşte bir amaç olsa da hareketin üyeleri Yurttaşlık Hakları Hareketi’nin karşısındaydılar. Onların komünistlerle bağlantılı olabileceklerinden korkuyorlardı.</span></p>

    <p class="paragraf"><span class="italik _idGenCharOverride-1">3- Birch yanlıları Başkan Dwight D. Eisenhower’a (1890–1969) karşıydılar. Onun gizli bir komünist ajan olduğuna inanmışlardı.</span></p>
  </div>
</body>
</html>
