<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-180</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-179">Üçüncü Dünya</p>

    <p class="paragraf">Soğuk Savaş’ın ilk dönemlerinde siyaset teorisyenleri dünyayı üçe böldüler: demokratik birinci dünya, komünist ikinci dünya ve her iki bloğa da bağlı olmayan yoksul ve gelişmekte olan ülkelerin oluşturduğu üçüncü dünya.</p>

    <p class="arayazi ParaOverride-16">Terim, Fransız yazar Alfred Sauvy (1898–1990) tarafından 1952 yılında halkları yoksulluk içinde yaşayan Asya, Afrika ve Latin Amerika ülkelerini anlatmak için kullanılmıştı. Bu ülkelerin büyük bölümü II. Dünya Savaşı sonrası çöken eski Avrupa imparatorluklarının ileri karakollarıydılar.</p>

    <p class="arayazi">Örneğin, en büyük üçüncü dünya ülkelerinden biri olan Hindistan 1947 yılında İngiltere’den bağımsızlığını kazanmıştı. Hollanda 1949 yılında Endonezya’nın bağımsızlığını tanımış ve Fransa 1956 yılında Fas’taki koloni uygulamasından vazgeçmişti.</p>

    <p class="arayazi">Üçüncü dünya ülkelerinin tanımları gereği hem ABD’den hem de SSCB’den bağımsız oluşları, her iki ülkenin de onları kendi bloklarına dahil etmeye çalışmasına yol açmıştır. Bunun için ekonomik ve askeri yardım sözleri verilmiştir. Gerçekten de üçüncü dünya sıklıkla bu iki gücün savaş alanı olmuştur. Vietnam Savaşı ve Angola’daki kanlı iç savaş bu vekalet savaşlarının iki önemli örneğini teşkil etmektedir.</p>

    <p class="arayazi">İki süper gücün arasında kalmış üçüncü dünya ülkelerinin pek çok lideri Bağlantısızlar Hareketi’ne katılmışlardır. Hindistan lideri Jawaharlal Nehru (1889–1964) tarafından kurulan bu grup tarafsız güçler arasındaki yardımlaşmayı güçlendirmeyi amaçlamaktadır. Bazı sanatçı ve entelektüeller üçüncü dünya kavramını grupta yer alan ülkelerin yaşadığı emperyalizm ve dekolonizasyon süreçlerini anlatmak için kullanmışlardır.</p>

    <p class="arayazi">Soğuk Savaş’ın bitimiyle kelimenin gerçek anlamı belirsizleşmiştir. Kimileri terimin kullanımını anlamsız bulsa da günümüzde dünyanın yoksul bölgelerini tanımlamak için kullanılmaya devam etmektedir.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Komünist bir ülke olmasına rağmen Yugoslavya, Bağlantısızlar Hareketi’nin kurucu üyelerindendi. Çünkü bu ülkenin lideri Joseph Tito (1892–1980), Sovyet lideri Joseph Stalin’den (1879–1953) emir almayı kabul etmemişti.</span></p>

    <p class="paragraf"><span class="italik _idGenCharOverride-1">2- Asya, Afrika ve Latin Amerika’nın yoksul uluslarını tanımlamak için ekonomistler arasında “gelişmekte olan ülkeler” terimi kullanılmaya başlamıştır.</span></p>

    <p class="paragraf"><span class="italik _idGenCharOverride-1">3- Soğuk Savaş bitmiş olmasına rağmen Bağlantısızlar Hareketi halen vardır. 115 üye ülkesi bulunmaktadır.</span></p>
  </div>
</body>
</html>
