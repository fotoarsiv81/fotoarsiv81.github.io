<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-183</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-182">Yaser Arafat</p>

    <p class="paragraf">Yaser Arafat (1929–2004), 20. yüzyılın en çok tanınan ve tartışmalara yol açan isimlerinden birisidir. Destekçileri onu Filistin milliyetçiliğinin babası, bir devlet adamı, lider ve şehit olarak görmektedirler. Karşıtlarına göreyse o kendi halkına pek fazla faydası olmayan bir teröristtir.</p>

    <p class="arayazi ParaOverride-16">1959 yılında Arafat gizli yeraltı hücrelerinden oluşmuş ve Filistin milliyetçiliğine adanmış bir örgütlenme olan El-Fetih’in kurucularından biri oldu. Beş yıl sonra Arafat, Ürdün’den İsrail’e yönelik El-Fetih saldırılarını organize eden profesyonel bir devrimciye dönüşmüştü.</p>

    <p class="arayazi">1964 yılında Filistin Kurtuluş Örgütü (FKÖ) kuruldu. Arafat, El-Fetih’i de gruba kattı. 1967 yılında İsrail’in Arap devletlerini Altı Gün Savaşları’nda yenilgiye uğratmasının ardından El-Fetih, yara almış FKÖ’nün en güçlü unsuru oldu. İki yıl içerisinde Arafat FKÖ yönetiminin lideri olmuş ve grubu Ürdün merkezli bağımsız bir organizasyon haline getirmişti.</p>

    <p class="arayazi">FKÖ, Ürdün ve daha sonra Lübnan ve Tunus’ta şiddet içeren devrimci yöntemleriyle tanındı. Bu yöntemlerle İsrail’in bölgeden çıkarılması amaçlanıyordu. Arafat’ın yönlendirdiği rivayet edilen saldırıların arasında 1972 Münih Olimpiyatları’nda on bir İsrailli atletin öldürülmesi olayı da bulunuyordu.</p>

    <p class="arayazi">1988 yılında Arafat, en azından görünürde, İsrail’e karşı olan duruşunu değiştirdi. O yıl İsviçre’de yapılan bir Birleşmiş Milletler oturumunda FKÖ’nün terörizmi reddedeceğini ve Ortadoğu’daki çatışmaya taraf olan bölgedeki Filistin, İsrail ve diğer komşu devletler de dahil herkesin barış ve güvenlik içinde yaşaması için çalışacaklarını söyledi.</p>

    <p class="arayazi">1993 Oslo Antlaşması, İsrail-Filistin barış görüşmelerinde son derece önemli bir adım teşkil ediyordu. Bu görüşmeler sonrası 1994 yılında Arafat, Nobel Barış Ödülü’nü kazananlardan biri oldu.</p>

    <p class="arayazi">İki yıl sonra özerk Filistin’in başkanı seçildi. 2000’lerde ise barış görüşmeleri aniden kesildi. Arafat İsrail’in toprak karşılığı barış önerisini reddetti. Bu durum, İsrail’e karşı gerilla savaşı ve terörizmi yeniden başlattı.</p>

    <p class="arayazi">Arafat yetmiş beş yaşında öldü. Ömrünün son üç yılını hapis koşullarında geçirdi. Ramallah’taki karargahında İsrail tarafından kuşatma altında tutuldu. Temel amaçlarına ulaşamadan öldü: İsrail’in yıkımı, İsrail’le barış ya da Filistin devletinin kuruluşu.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Özellikle 1988 sonrasında açığa çıkan Arafat’ın karakteri ve politikalarındaki ikilik en çok 1974 yılında BM’de yaptığı bir konuşmada kendini gösteriyordu. Arafat konuşmasında barışı temsil eden bir zeytin dalını ve özgürlük savaşçısının silahını aynı anda yanında taşıdığını vurguluyordu.</span></p>

    <p class="paragraf"><span class="italik _idGenCharOverride-1">2- Arafat, başına bağladığı poşusu ve seyrek sakalı ile tanınırdı. Yanında her zaman için gümüş kaplama 357 Magnum tabanca taşırdı.</span></p>

    <p class="paragraf"><span class="italik _idGenCharOverride-1">3- Arafat’ın yaşadığı süre içerisinde kendisine İsrailliler ve Araplar tarafından yapılan kırk saldırıdan ve 1992 yılında bir uçak kazasından kurtulduğu söylenmektedir.</span></p>
  </div>
</body>
</html>
