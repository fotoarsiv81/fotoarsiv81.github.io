<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-173</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-172">McCarthycilik</p>

    <p class="paragraf">1953 yılında Wisconsin Senatörü Joseph McCarthy (1908–1957) ABD hükümetine sızdığına inandığı komünist sempatizanlarını ayıklamak için bir dizi soruşturma başlattı. Bir yıl sonra Senato soruşturmalara son verene dek McCarthy birçok kez televizyona çıktı. Soğuk Savaş’ın ilk yıllarında, yüzlerce askeri ve sivil memuru komünist olmakla suçlayarak bir korku ve şüphe havası yarattı.</p>

    <p class="resim"><span><img alt="r118.png" class="_idGenPageitem-124" src="../Images/r118_fmt.jpeg"/></span></p>

    <p class="arayazi">Cumhuriyetçiler 1952 yılından sonra Senatonun kontrolünü ele geçirince eski bir denizci olan ve ilk kez 1946 yılında Senatoya seçilen McCarthy, Senato Devlet Operasyonları Komitesi’nin başına getirildi. <span class="CharOverride-14">Amerika’nın Sesi</span> radyosunda yayınlanan ilk oturumlarını komünist etkisini araştırmak için yaptı.</p>

    <p class="arayazi">Başlangıçta McCarthy’nin komünist avı iki partiden de destek görüyordu. Zira her iki partinin taraftarları da komünizmi bir tehdit olarak görüyorlardı. İlk çalışanlarından biri geleceğin başkanı Demokrat John F. Kennedy’nin (1917–1963) kardeşi olan Robert F. Kennedy’di (1925–1968).</p>

    <p class="arayazi">Ne var ki 1954 yılında başyardımcısı Roy Cohn (1927–1986), çok az kanıtla ve kimi zaman hiçbir kanıt olmaksızın insanlar hakkında suçlamalarda bulunmaya başlayınca eleştiriler doruğa çıktı. Hedefleri arasında yazarlar, avukatlar ve yüksek rütbeli askerler bile bulunuyordu.</p>

    <p class="arayazi">Eleştirmenler McCarthy’i bir cadı avı başlatmakla suçladılar. Eski taraftarları bile, temelsiz suçlamalarda bulunarak fazla ileri gittiğini söylüyorlardı. Eleştirilerin başını bir ordu avukatı olan Joseph Welch (1890–1960) çekiyordu. 1954 yılındaki bir oturumda McCarthy’ye şöyle sormuştu: “Siz hiç mi utanmadınız? Hiç utanmanız yok mu sizin?”</p>

    <p class="arayazi">1954’ün sonunda Senato soruşturmalara son verdi ve senatörün kınanmasına karar verdi. McCarthy üç yıl sonra kırk sekiz yaşında alkol problemi nedeniyle hayatını kaybetti.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Oyun yazarı Arthur Miller (1915–2005), 1953 tarihinde “The Crucible” (Cadı Kazanı) isimli bir drama yazdı. Burada McCarthy döneminde yapılan sorgulamalara yanıt veriyordu. Yaşananları 1692 yılında Massachusetts, Salem’de yaşanan cadı avı ile kıyaslıyordu.</span></p>

    <p class="paragraf"><span class="italik _idGenCharOverride-1">2- McCarthy komünistlerin yanı sıra hükümetteki homoseksüel olduğu iddia edilen kişilere de saldırdı. İronik bir biçimde sağ kolu Cohn’un gizli bir eşcinsel olduğu daha sonra ortaya çıkacaktı.</span></p>

    <p class="paragraf"><span class="italik _idGenCharOverride-1">3- McCarthy yargılamaları 2005 tarihli “Good Night, and Good Luck” filmine temel teşkil etti.</span></p>
  </div>
</body>
</html>
