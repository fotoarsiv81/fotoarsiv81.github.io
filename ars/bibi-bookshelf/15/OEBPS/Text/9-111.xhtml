<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-111</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-112">Nikita Kruşçev</p>

    <p class="paragraf">Sovyet lideri Nikita Khrushchev (1894–1971) gösterişli ve kimi zaman utandırıcı düzeyde kaba davranışları ile anımsanmaktadır. Öte yandan Sovyet Komünist Partisi’nin lideri olarak ülkenin gidişatında son derece önemli bir değişiklik yapmış ve ABD ile olan Soğuk Savaş ilişkilerini geliştirmiştir.</p>

    <p class="arayazi ParaOverride-16">Eğitimleri yetersiz olan, köle bir dedesi ve hem bir çiftçi hem de bir kömür madeni işçisi bir babası olan Kruşçev, Sovyet lider Joseph Stalin (1879–1953) öldükten sonra SBKP’nin genel sekreteri oldu. Bu süre içerisinde ABD ile barış içinde bir arada yaşama ilkesini benimsedi. Sovyet siyasetinin sözcüsü olarak dünyayı gezdi ve Stalin’i ve onun kişi kültünü reddetti.</p>

    <p class="arayazi">1959 yılında Sovyetler Birliği Komünist Partisi 20. Kongresi’nde yaptığı konuşmada Stalin’i eleştirmesi ülke tarihindeki son derece dramatik bir andı. Bu Batı ile “buzların erimesi” döneminin başlangıcıydı. Böylelikle binlerce Stalin kurbanının yaşadıklarının telafi edilmesi ve o dönemde yaşananların yazılı bir biçimde eleştirilebilmesi mümkün olacaktı.</p>

    <p class="arayazi">Tüm bunlara rağmen Kruşçev 1956 yılında isyanı bastırmak üzere Macaristan’ı işgal etti. 1962 yılında Küba füze krizinin başlamasına neden oldu. Komünist lider Mao Zedong (1893–1976) ile açık bir biçimde karşı karşıya geldi. Kruşçev ekonomi ve tarım alanında vaat ettiği başarıları gerçekleştiremedi. Yer yer kaba hareketleri ile diğer önde gelen Sovyet liderlerini utandırıyordu.</p>

    <p class="arayazi">Muhafazakar Sovyet liderleri 1964 yılında Kruşçev’in dışlanmasını sağladılar. Onun yerine geçen Leonid Brezhnev (1906–1982) sayesinde ülkenin pozisyonu yeniden değişecekti. Kruşçev’in Batı ile uzlaşma politikasının etkileri ise, 1980’lerde daha liberal bir lider olan Mihail Gorbaçov (1931–) döneminde yeniden görülmeye başlanacaktı. Gorbaçov Sovyet İmparatorluğu’nun dağılma sürecinde ülkesine önderlik edecektir.</p>

    <p class="arayazi">Görevden alındıktan sonraki son yedi yılını izole bir biçimde geçirdi. Yetmiş yedi yaşında kalp krizi geçirerek öldü.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Kruşçev en korkunç kabalıkların birini 1960 yılında Birleşmiş Milletler toplantısı sırasında yaptı. Filipin delegesi Lorenzo Sumulong (1905–1997) bir konuşma yapıyordu. Kruşçev sağ ayakkabısını çıkardı ve masaya vurmaya başladı bir yandan da şöyle bağırıyordu: “Pislik, yardakçı, emperyalizmin uşağı”</span></p>

    <p class="paragraf"><span class="italik _idGenCharOverride-1">2- Kruşçev en ünlü sözlerinden birini kapitalizmi hedef alarak bir grup Batılı diplomata karşı söylemişti: “Sizi gömeceğiz.”</span></p>

    <p class="paragraf"><span class="italik _idGenCharOverride-1">3- 1959 yılında Kruşçev’in, ABD başkan yardımcısı Richard Nixon (1913–1994) ile yaşadığı ünlü “mutfak tartışması”nın Soğuk Savaş üzerinde herhangi bir etkisi olmamıştır. Öte yandan Nixon’ın Sovyet liderin yüzüne karşı kapitalizmi savunması John F. Kennedy (1917–1963) ile girdiği başkanlık yarışında itibar kazanmasına yardımcı olmuştur.</span></p>
  </div>
</body>
</html>
