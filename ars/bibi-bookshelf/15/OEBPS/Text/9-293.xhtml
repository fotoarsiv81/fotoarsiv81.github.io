<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-293</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-292">Buzdaki Mucize</p>

    <p class="paragraf">1980 Kış Olimpiyatları New York, Lake Placid’de yapıldı. Bu sırada ABD enflasyon, gaz yetersizliği ve İran Rehine Krizi nedeniyle sorunlar yaşıyordu. Sovyetler Birliği Afganistan’ı işgal etmişti. Söz konusu durum Başkan Jimmy Carter’ın (1924–) Moskova Yaz Olimpiyatları’nı boykot etmesine neden oldu. Amerika’da genel olarak moraller düşüktü. Sürat patencisi Eric Heiden’den (1958–) insanlar çok şey beklese de olimpiyatlarda ülkenin şansının döneceğine olan inanç son derece düşüktü.</p>

    <p class="arayazi ParaOverride-16">Yirmi kolej öğrencisi ve hocaları Herb Brooks’un (1937–2003) oluşturduğu ABD Hokey Takımı’nın Lake Placid’de başarı elde edebileceğine oldukça az kişi inanıyordu. Oyunların başlamasından üç gün önce, son altı olimpiyatta beş altın madalya elde eden Sovyetler takımı, Madison Square Garden’da yapılan bir hazırlık maçında Amerikalıları 10-3 gibi oldukça farklı bir skorla mağlup etmişti.</p>

    <p class="arayazi">Turnuvanın başlamasının ardından ABD’nin şansı açıldı. Bir son dakika golü madalya bekleyen İsveç karşısında 2-2’lik bir beraberlik getirdi. Bir başka madalya rakibi olan Çekoslovakya’yı 7-3 mağlup ettiler. Turnuvanın başlarında elde ettikleri diğer üç galibiyetin ardından Amerikalılar kendilerini dört takımlı madalya müsabakalarında buldular. 22 Şubat 1980’de yenilmez Sovyetlerle karşılaşacaklardı.</p>

    <p class="arayazi">Üçüncü yarıda Amerikalıların 3-2 gibi az bir farkla Sovyetleri izliyor oluşu herkesi şaşırtmıştı. Sovyet koçu Viktor Tikhonov (1930–), yıldız kalecisi Vladislav Tretiak’ı (1952–) ilk devreden sonra Vladimir Myshkin (1955–) ile değiştirdi. Bu değişiklik her iki takımı da şaşırtmıştı. Bu sırada ABD kalecisi Jim Craig (1957–) parlak bir oyun sergiliyordu.</p>

    <p class="arayazi">Üçüncü devrede 8. dakika 39. saniyeye girilirken Mark Johnson (1957–) ikinci golünü attı. Skor 3-3 olmuş, seyirciler müthiş bir coşku seline kapılmıştı. 1 dakika 21 saniye sonra kaptan Mike Eruzione’nin (1954–) attığı bilek şutu Myshkin’in koruduğu kaleye gol oldu ve Amerikalıları ilk defa öne geçirdi.</p>

    <p class="arayazi">Sovyetler son on dakikada atağa geçtiği sırada saniyeler saatler gibi ilerliyordu. Craig ve ABD savunması sıkı durdular. Süre bittiğinde galip Amerikalılardı. ABC kanalı sunucusu Al Michaels (1944–) şöyle bağırdı: “Mucizelere inanır mısınız? Artık evet!” Büyük bir coşku dalgası buz pistinden ülkenin dört bir yanına hızla yayıldı.</p>

    <p class="arayazi">Amerikalıların altın madalya alabilmek için bir maç daha kazanması gerekliydi. İki gün sonra Finlandiya karşısında üçüncü devreye girilirken 2-1 yenik durumda olan Amerikalılar, bir anda atağa geçerek 4-2’lik bir skorla maçı kazandılar ve altın madalyayı aldılar.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Amerikalılar Lake Placid’deki yedi maçın altısında geriden gelmişlerdi. Sadece Romanya karşısında hiç geriye düşmemişlerdir.</span></p>

    <p class="paragraf"><span class="italik _idGenCharOverride-1">2- Sovyetler karşısında Amerika’nın golleri Buzz Schneider (1954–), Mark Johnson ve Mike Eruzione tarafından atıldı. Jim Craig otuz dokuz kurtarış yaptı.</span></p>

    <p class="paragraf"><span class="italik _idGenCharOverride-1">3- Zaferin en unutulmaz anlarından birisi kaptan Eruzione’nin bütün takımı madalya kürsüsüne çağırmasıydı. Normalde sadece kaptan orada olurdu.</span></p>
  </div>
</body>
</html>
