<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-135</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-136">Orson Welles</p>

    <p class="paragraf">Hollywood’da pek az kişinin Orson Welles (1915–1985) kadar parlak ve şaşırtıcı bir kariyeri olabilmiştir. İlk kez 1939 yılında yirmi dört yaşındayken “muhteşem çocuk” olarak sinema perdesindeki yerini almıştır. İki yıl içerisinde pek çok eleştirmen ve sinemaseverin tüm zamanların en iyisi olarak gördüğü <span class="CharOverride-14">Citizen Kane</span> (1941) filminin yapımcılığını, yönetmenliğini, yazarlığını yapmış ve başrolünde oynamıştır.</p>

    <p class="arayazi ParaOverride-16">Orson Welles’in tiyatro ve radyo dünyasında son derece büyük bir ünü vardı. Öyle ki Hollywood’a geldiğinde RKO Pictures Şirketi ile bütün sinemacıları kıskandıran bir kontrat imzalamıştı. Bu kontratla, sonradan <span class="CharOverride-14">Citizen Kane</span> adını alacak film üzerinde mutlak bir sanatsal özgürlüğe sahip olmuştu.</p>

    <p class="arayazi">Welles <span class="CharOverride-14">Citizen Kane</span>’de medya baronu Charles Foster Kane’i (William Randolp Hearst ve diğer baronların yaşamlarından uyarlanmıştır) canlandırmış ve daha sonra teknik başarılarıyla özel olarak da sinematograf Gregg Toland’ın (1904–1948) katkılarıyla anımsanacak olan filmin yönetmenliğini yapmıştır.</p>

    <p class="arayazi"><span class="CharOverride-14">Citizen Kane</span> eleştirmenlerin takdirini kazansa da gişede başarısız olmuş ve sadece en iyi senaryo dalında Oscar kazanmıştır.</p>

    <p class="arayazi">Welles’in kariyerinin kalan kısmı gerçekleştirilememiş hırslar, film şirketinin ihanetleri ve ekonomik problemlerle doludur.</p>

    <p class="arayazi"><span class="CharOverride-14">Citizen Kane</span> filmini <span class="CharOverride-14">The Magnificent Ambersons</span> (1942) filmi izlemiştir. Film eleştirmenler tarafından başyapıt olarak değerlendirilse de RKO, Welles bir başka proje için Meksika ve Brezilya’dayken filmin üçte birinden fazlasını kesmiştir. Sonraki üç filmi olan <span class="CharOverride-14">The Stranger</span> (1946), <span class="CharOverride-14">The Lady from Shanghai</span> (1947) ve <span class="CharOverride-14">Macbeth</span> (1948) de aynı kaderi paylaşarak isteği dışında kısaltılmışlardır.</p>

    <p class="arayazi">Welles çeşitli filmlerde rol almıştır. Özellikle Carol Reed’in <span class="CharOverride-14">The Third Man</span> (1949) filmindeki rolü çok dikkat çekmiştir. Yönetmenlik uğraşındaki kötü talihini bu şekilde telafi etmeye gayret göstermiştir.</p>

    <p class="arayazi">Hollywood’daki son yapımı olan <span class="CharOverride-14">Touch of Evil</span> (1958) suç filmleri döneminin son çalışması olarak değerlendirilmektedir. Ne var ki film bir gişe fiyaskosu olmuş ve 1998 yılında yeniden gözden geçirilene dek Welles’in orijinal vizyonunu yansıtmamıştır. Kariyerinin kalan bölümünde, yetmiş yaşında ölene dek küçük rollerde oynamış ve yönetmenlik denemelerini sürdürmüştür.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Welles sahne efsanesi Rita Hayworth ile 1943’ten 1948’e kadar evli kalmıştır. Hayworth “The Lady from Shanghai” filminde Welles ile birlikte oynamıştır.</span></p>

    <p class="paragraf"><span class="italik _idGenCharOverride-1">2- Finansal problemler nedeniyle “Othello” (1952) uyarlamasının tamamlanması yıllar almıştır. 1952 yılında gösterilerek Cannes Film Festivali’nde Palme d’Or Ödülü kazanmış ama ABD’de 1955 yılına kadar gösterilmemiştir.</span></p>

    <p class="paragraf"><span class="italik _idGenCharOverride-1">3- 1938 yılı cadılar bayramında H. G. Wells’in “Dünyalar Savaşı” adlı romanını okuduğu radyo yayını onu çok ünlü hale getirmiştir. Program pek çok dinleyiciyi Marslıların New Jersey’e indiğine ikna etmiştir.</span></p>
  </div>
</body>
</html>
