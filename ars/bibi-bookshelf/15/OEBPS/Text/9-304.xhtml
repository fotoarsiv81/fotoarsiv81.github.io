<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-304</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-303">Bob Marley</p>

    <p class="paragraf">1960’ların sonunda, reggae denilen Jamaika kökenli bir müzik türü dünya çapında popüler olduğu sıralarda bu türün hiçbir icracısı Bob Marley (1945–1981) kadar başarılı olamamıştı. Marley’in yeteneği erken keşfedilmişti. Zamansız ölümünden bu yana ünü ve aynı zamanda efsanesi büyük hızla yayıldı.</p>

    <p class="resim"><span><img alt="r220.png" class="_idGenPageitem-214" src="../Images/r220_fmt.jpeg"/></span></p>

    <p class="arayazi">Robert Nesta Marley, siyah bir anne ve beyaz bir babanın çocuğu olarak Jamaika’nın Saint Ann bölgesinde doğdu. 1955 yılında babası ölünce adanın en büyük şehri olan Kingston’a gitti. 1963 yılında Marley ilk grubunu kurdu. “Wailers” adını alacak grup yerel müzisyenlerden oluşuyordu. Wailers ertesi yıl Jamaika’da bir dizi çok tutulan şarkı yaptı. Bunlar genellikle ska ve rock türüne yakın şarkılardı.</p>

    <p class="arayazi">1966’dan sonra Marley daima kendisiyle anılacak iki hareketi benimsedi: reggae ve Rastafaryanizm.</p>

    <p class="arayazi">Reggae, Karayip ritimleri ve enstrümanlarını Amerikan caz ve blues etkisiyle harmanlıyordu. Tempo genellikle yavaş hatta durgun nitelikteydi.</p>

    <p class="arayazi">1930’larda başlayan Jamaikalı Rastafaryan Hareketi, koloni dönemi sonrası Afrika devletinin ilk lideri Etiyopya İmparatoru Haile Selassie’yi (1892–1975) Tanrı olarak görüyordu. Günümüzde Rastafaryan Hareketi’nin bu özelliği büyük ölçüde unutulmuştur. Genellikle rasta saç örgüleri ve ruhani amaçlarla marihuana kullanımı ile tanınmaktadırlar.</p>

    <p class="arayazi">İlk Wailers uzunçaları olan <span class="CharOverride-14">Catch a Fire</span> 1973 yılında çıktı. Onu “Get Up, Stand Up” ve “I Shot the Sheriff” gibi şarkıların yer aldığı <span class="CharOverride-14">Burnin’</span> izledi. “No Woman, No Cry” (1975) şarkısıyla Marley uluslararası başarı kazandı. 1977 ve 1978 yıllarında <span class="CharOverride-14">Exodus</span> ve <span class="CharOverride-14">Kaya</span> albümleri bu başarısını sürdürecekti.</p>

    <p class="arayazi">Marley’e 1977 yılında ayak başparmağında kanserli hücrelere rastlandı. Dini nedenlerle bacağının kesilmesini reddetti ve sanatına devam etti. Birkaç yıl içinde kanser bütün bedenine yayıldı. 1981 yılında otuz altı yaşındayken öldü. Ölümünün ardından daha önceki şarkılarından bir derleme olan <span class="CharOverride-14">Legend</span> yayınlandı ve tüm zamanların en çok satan raggae albümü oldu.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 1999 yılında “Time” dergisi Marley’in 1977 tarihli albümü “Exodus”u 20. yüzyılın en iyi albümü seçti.</span></p>

    <p class="paragraf"><span class="italik _idGenCharOverride-1">2- Kendi dininin Tanrı’sı ve Mesih’i onuruna Haile Selassie’nin 1963 yılında Birleşmiş Milletler’de yaptığı konuşmayı “War” şarkısında kullanmıştı.</span></p>

    <p class="paragraf"><span class="italik _idGenCharOverride-1">3- Eric Clapton (1945–) 1977 yılında “I Shot the Sheriff” yorumuyla listelerde bir numaraya ulaşınca Marley uluslararası alanda geniş çapta bir ilgi yaşadı.</span></p>
  </div>
</body>
</html>
