<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-105</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-106"><span class="CharOverride-19">Cesur Yeni Dünya</span></p>

    <p class="paragraf">Pek çok distopya, çarpık bir gelişme gösteren politik sistemlerin eleştirisine odaklanır. Aldous Huxley’in (1894–1963) <span class="CharOverride-14">Brave New World</span> (Cesur Yeni Dünya) isimli eseri ise henüz gündeme gelmeden on yıllar önce kontrolsüz bilimsel ve teknolojik gelişmelerin olası tehlikelerine dikkat çekmiştir. Günümüzde kahince bir çalışma gibi görünen roman; öjeni, tıbbi ilaçlar, psikiyatri, kök hücre araştırmaları ve teknolojinin diğer tartışmalı alanlarının etrafında gelişen bugün bile çözülememiş etik ikilemler hakkında kehanetlerde bulunur.</p>

    <p class="arayazi ParaOverride-16">Adını Shakespeare’in <span class="CharOverride-14">The Tempest</span> isimli eserindeki bir cümleden alan roman, 26. yy İngiltere’sinde geçmektedir. Doğal yollardan çocuk sahibi olmak artık geride kalmıştır: Aksine hükümet insan embriyolarının olgunlaştırıldığı büyük çiftlikler kurmuştur. Doğumlarından önce bile insanlar katı bir kast sistemine göre sınıflandırılmaktadırlar. Kimi embriyolara özel ilgi gösterilmektedir. Diğerleri ise kimyasal maddelere ve yüksek ısıya maruz bırakılarak yeteneklerinin gelişimi engellenmektedir. Birinci gruptakiler gücü ellerinde bulunduran yöneticilerken, diğerleri toplumun en alt tabakasını oluşturan köle işçilerdir. Bu süreç sosyal ayrım, indoktrinasyon ve antidepresan yönetimi yoluyla yetişme çağında da devam ettirilmekte, böylelikle özgür irade tamamen devre dışı bırakılmaktadır.</p>

    <p class="arayazi"><span class="CharOverride-14">Cesur Yeni Dünya</span> aynı zamanda sanayileşmeyi de eleştirmektedir. Özellikle de Amerikan tarzı kitlesel üretimi... Huxley bu yapının toplumu zedelediğine inanmaktadır. Romanını bir uyarı olarak kaleme almıştır. On yıllar sonra geriye bakıldığında kimi tahminlerinin gerçekleşmiş olduğu görülmektedir. Ne var ki kitap yayınlandığında fazla ilgi görmemiş ancak son birkaç on yılda klasik bir eser olarak değerlendirilmeye başlanmıştır.</p>

    <p class="arayazi"><span class="CharOverride-14">Cesur Yeni Dünya</span> edebi açıdan kıymetli bir eser olmakla birlikte onun asıl büyük katkısı bilimkurgu ve distopya yazını üzerinde olmuştur. Sonraki kimi yazarlar Huxley’in distopya vizyonunu başka eserlerle devam ettirmişlerdir: Ray Bradbury’nin <span class="CharOverride-14">Fahrenheit 451</span> (1953), Stephen King’in <span class="CharOverride-14">The Running Man</span> (1982) ve P. D. James’in <span class="CharOverride-14">The Children of Men</span> (1992) romanları.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Huxley’in ailesinde önde gelen biyologlar bulunmaktadır. Ayrıca kendisini gençliğinde neredeyse kör bırakacak olan bir sağlık sorunu nedeniyle ilaçlar hakkında epeyce bilgi sahibi olmuştur.</span></p>

    <p class="paragraf"><span class="italik _idGenCharOverride-1">2- “Cesur Yeni Dünya”nın yayınlanmasını izleyen yıllar içinde Huxley hinduizm, vejeteryanlık ve meditasyondan etkilenmişti. Doğu mistisizmi ile ilgili “The Perennial Philosophy” (1944) isimli bir kitap yazmıştı.</span></p>

    <p class="paragraf"><span class="italik _idGenCharOverride-1">3- Sonraki yıllarda halüsinojen maddeler kullanmaya başladı. Bu konuda yazdıkları hippi karşı kültürünün şekillenmesinde önemli bir rol oynadı. Örnek vermek gerekirse rock grubu “The Doors” adlarını Huxley’in halüsinojenleri işlediği 1954 tarihli “The Doors of Perception” kitabından almışlardır.</span></p>
  </div>
</body>
</html>
