<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-184</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-183"><span class="CharOverride-19">Lolita</span></p>

    <p class="paragraf">1955 yılında yayınlanmasından itibaren Vladimir Nabokov’un <span class="CharOverride-14">Lolita</span>’sı okurları hem şaşırtmış hem de büyülemiştir. Roman edebi açıdan büyük yenilikler getirmesinin yanında, takıntı ve sanrılar hakkında irdeleyici psikolojik bir çalışma niteliğindedir. Son derece az rastlanır biçimde hem popüler kültür hem de edebiyat alanı açısından çığır açıcı olmuştur.</p>

    <p class="resim"><span><img alt="r124.png" class="_idGenPageitem-130" src="../Images/r124_fmt.jpeg"/></span></p>

    <p class="arayazi">Rusya doğumlu Nabokov (1899–1977) İngiltere’de eğitim gördü. Görece erken bir yaştayken yazarlık, çevirmenlik ve akademisyenlik yapmaya başladı. Erken dönem çalışmalarında bilgece, zeki ve teknik açıdan parlak olan özgün bir tarzı vardı. Hem Rusça hem de İngilizce romanlarında bu tarzı göze çarpıyordu. Nabokov’un erken dönem çalışmaları da başarılı yapıtlar olmakla birlikte hiçbiri <span class="CharOverride-14">Lolita</span> kadar tanınmadı.</p>

    <p class="arayazi">Yayınlandığı dönemde pedofiliyi belki de en samimi biçimde işleyen edebi çalışma niteliğindeki <span class="CharOverride-14">Lolita</span>, orta yaşlı bir profesör olan ve genç bir kıza karşı son derece rahatsız edici cinsel eğilimler hisseden Humbert Humbert’in yaşamına odaklanır. Humbert şans eseri on iki yaşındaki Lolita ile tanışır ve hayatını mümkün olduğunca ona yakın olabilecek şekilde yeniden düzenlemeye başlar. İkilinin ilişkileri sonunda cinselliğe doğru kayacaktır. Roman, teşhirci ya da pornografik betimlemelerden kaçınmasına rağmen konusu pek çok okuyucu ve yayıncıyı şoke etmiştir. Bu durum romanın çoğu yerde yasaklanmasına yol açmıştır.</p>

    <p class="arayazi">Humbert güvenilmez anlatı konseptinin parlak bir örneğidir. Bu konsept daha sonra 20. yy sonları postmodern edebiyatın çok önemli bir unsuru haline gelecektir. Uzun zaman önce genç kızlara dönük ilgisinin sosyal ve ahlaki açıdan kabul edilebilir olduğuna kendisini ikna eden Humbert, davranışlarının doğru olduğuna okuyucuyu ikna edebilmek için gerçekleri eğip bükmektedir. Humbert’in yaklaşımı hem büyüleyici hem de ürperticidir. Romanın dili, arsız bir mizah ve işkence altındaki bir ruhun ciddi tasvirleri arasında ince bir çizgide durmaktdır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- “Lolita”nın iki film uyarlaması yapılmıştır. Önce 1962 yılında Stanley Kubrick (1928–1999) tarafından, daha sonra 1997 yılında Adrian Lyne (1941–) tarafından.</span></p>

    <p class="paragraf"><span class="italik _idGenCharOverride-1">2- Nabokov “Lolita”yı 1955 yılında bitirdiğinde ABD’li yayıncılar böyle tartışmalı bir eseri yayınlamak noktasında tereddüt etmişlerdir. 1958 yılında Putnam eseri yayınlamaya karar verdiğinde ise Nabokov’un romanı hızla çok satan olacaktır.</span></p>

    <p class="paragraf"><span class="italik _idGenCharOverride-1">3- Nabokov’un edebiyat dışındaki esas entelektüel merakı sinekler ve kelebekleri inceleyen bilim dalı olan lepidopterolojidir. Bu alandaki saha bilgisi öylesine genişti ki yeni türler keşfetmiş ve onları isimlendirmişti.</span></p>
  </div>
</body>
</html>
