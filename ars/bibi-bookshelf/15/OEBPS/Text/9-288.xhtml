<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-288</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-287">Public Enemy</p>

    <p class="paragraf">1980’lerde yenilikçi hip-hop grubu Public Enemy, sosyal açıdan bilinçli ve politik sözleri rap müziğine taşıdı. Sert tarzları 1990’lardaki gangsta rap döneminin gelişini haber veriyordu.</p>

    <p class="arayazi ParaOverride-16">Başını Chuck D’nin (1960–) çektiği grup, 1980’lerde Afro-Amerikalılar arasında yaygın olan öfke ve huzursuzluğu yansıtıyordu. Uyuşturucu, şiddet ve ırkçılık nedeniyle ıstırap çeken siyah topluluğun sözcüsü olduklarından “Siyah CNN” namına layık görüldüler. “Fight the Power” (1989) ve “Don’t Believe the Hype” (1988) gibi şarkılarıyla siyah Amerikan vatadandaşlarının bilinç düzeyini arttırmaya ve içlerinde bulundukları çıkmazı daha geniş bir politik ve sosyal bağlamda kavramalarını sağlamaya çalıştılar.</p>

    <p class="resim"><span><img alt="r209.png" class="_idGenPageitem-203" src="../Images/r209_fmt.jpeg"/></span></p>

    <p class="arayazi">Chuck D, Flavor Flav (1959–), Professor Griff (1961–) ve DJ Terminator X (1966–) tarafından kurulan grup ilk olarak 1982 yılında Long Island Adelphi Üniversitesi’nde ortaya çıktı. Chuck D’nin basit ve doğrudan kafiyeleri, Flavor’un yer yer saçma ve vahşi sözleriyle 1987 yılında <span class="CharOverride-14">Yo! Bum Rush the Show</span> isimli ilk albümlerini çıkardılar.</p>

    <p class="arayazi">Öte yandan grubu yıldız yapan ikinci albümleri <span class="CharOverride-14">It Takes a Nation of Millions to Hold Us Back</span> (1988) oldu. R&amp;B listelerinde üst sıralara çıktılar. Albüm, hip-hop’un çığır açan çalışmalarından ve 80’lerin en etkili plaklarından biri olarak değerlendirildi.</p>

    <p class="arayazi">Sonraki yıl “Fight the Power” şarkısıyla gelişimlerinin en üst basamağına ulaşmışlardı. Yönetmen Spike Lee’nin (1957–) tartışmalı <span class="CharOverride-14">Do the Right Thing</span> (1989) filminin müziği olan eser, siyahları ve tüm gençleri yozlaşmış güç yapısını tanımaya ve ona karşı olmaya çağırıyordu.</p>

    <p class="arayazi">Bu şarkı grubun üçüncü albümü <span class="CharOverride-14">Fear of a Black Planet</span>’in (1990) pop listelerinde ilk ona girmesini sağladı. Ne var ki grubun etkisi ve ticari başarısı hızla azaldı. Flavor Flav’in uyuşturucu problemi ve hukuki sorunları, Professor Griff’in antisemitist açıklamaları grubun saygınlığına zarar vermiş olsa da kısaca artık miatları dolmuştu.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Flavor Flav’in rap müzikte sidekick uygulamasının mucidi olduğu söylenmektedir. Ayrıca altın dişleriyle ünlüdür. Garip gözlükleri ve boynuna taktığı büyük saatler de alameti farikalarındandır.</span></p>

    <p class="paragraf"><span class="italik _idGenCharOverride-1">2- Yakın dönemlerde Flavor Flav, “The Surreal Life” ve “Flavor of Love” gibi reality TV yapımlarında sıkça boy gösterir olmuştur.</span></p>

    <p class="paragraf"><span class="italik _idGenCharOverride-1">3- Public Enemy uluslararası turne düzenleyen ilk hip-hop grubu olmuştur. U2 grubunun 1992 yılındaki Zoo TV turnesinde ön grup olarak sahne almışlardır.</span></p>
  </div>
</body>
</html>
