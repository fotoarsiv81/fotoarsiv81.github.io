<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-144</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-144">Çevreleme Politikası</p>

    <p class="paragraf">1946 yılında Moskova’daki bir Amerikan diplomatı olan George Kennan (1904–2005) ABD’ye Sovyetler Birliği ile mücadele etmek için bir strateji önerisi gönderdi. ABD ve SSCB II. Dünya Savaşı sırasında Nazilere karşı müttefik olmuşlardı. Ne var ki savaşın bitmesinin ardından iki ülke arasındaki tansiyon yükselmişti.</p>

    <p class="arayazi ParaOverride-16">Ünlü uzun telgrafında Kennan, Sovyetlerle doğrudan karşılaşmanın mümkün olmadığı koşullarda ABD’nin yine de bir şekilde Sovyet yayılmasını engelleyebileceğini savundu. Bir sonraki yazısında önerisini ayrıntılandıracaktı. Kennan, “katı bir çevreleme politikası” olarak adlandırdığı uygulamada, Sovyetlerin barış ve istikrarı tehdit ettikleri her noktada karşı güçlerle çevrelenmesini savunuyordu.</p>

    <p class="arayazi">Kennan’ın önerileri ABD’nin Doğu Avrupa’daki Sovyet yayılmasını önlemek için acilen askeri müdahalede bulunmasını savunan şahinlerle, Sovyetlerle daha uzlaşmacı bir siyaset izlenmesini savunan eski başkan yardımcısı Henry Wallace (1888–1965) arasında bir orta yolu temsil ediyordu.</p>

    <p class="arayazi">Başkan Harry Truman (1884–1972) Kennan’ın strateji önerisini kısa sürede onayladı. Soğuk Savaş’ın sonraki kırk beş yıllık dönemi boyunca bu strateji Amerikan dış politikasının temelini teşkil edecekti.</p>

    <p class="arayazi">Truman daha sonra “Truman Doktrini” denilecek olan stratejiyi 1947 yılında kamuya açıkladı. ABD’nin Türkiye ve Yunanistan’da komünizmin yayılmasını engellemek için gerektiğinde müdahale edebileceğini söylüyordu.</p>

    <p class="arayazi">Farklı partilerden başkanların da kabul ettiği komünist yayılmayı kuşatma planı, Amerika’nın Kore ve Vietnam’daki müdahalelerini meşrulaştırmak için kullanıldı.</p>

    <p class="arayazi">İronik bir biçimde Kennan, daha sonraları pek çok önerisinden vazgeçti. Soğuk Savaş ve sonrasındaki Amerikan politikasını eleştirenlerden biri oldu. Yüz bir yaşında öldü. Ölümünden kısa bir süre önce 2003 yılında ABD’nin Irak işgalini eleştirmişti.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Henry Wallace 1941’den 1945’e kadar Franklin D. Roosevelt’in (1882–1945) altında başkan yardımcısı oldu. 1948 başkanlık seçimlerinde üçüncü parti barış platformu adayı olarak Truman’a karşı yarışmıştır.</span></p>

    <p class="paragraf"><span class="italik _idGenCharOverride-1">2- Soğuk Savaş terimi “Hayvan Çiftliği” (1945) ve “1984” (1949) romanlarının yazarı George Orwell (1903–1950) tarafından bulunmuştur.</span></p>

    <p class="paragraf"><span class="italik _idGenCharOverride-1">3- Truman’ın çevreleme politikası Amerika’nın Avrupa’daki müttefiklerini desteklemeyi kapsıyordu. Bu kapsamda Marshall Planı 1947 yılında açıklandı.</span></p>
  </div>
</body>
</html>
