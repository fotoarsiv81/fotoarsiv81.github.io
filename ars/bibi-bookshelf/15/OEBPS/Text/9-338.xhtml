<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-338</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-337">Amy Tan</p>

    <p class="paragraf">Kaliforniya, Oakland doğumlu edebiyatçı Amy Tan (1952–), 1980’lerden itibaren dünya edebiyatının önde gelen figürlerinden birisi oldu. Her ne kadar eserleri Çin kökenli Amerikalı annelerle kızları arasındaki ilişkilere odaklansa da, çalışmalarında yer alan nesil farkı, aile dinamikleri, göç, kültürlerarası ilişkiler gibi temalar onun çok daha geniş bir okur kitlesine hitap etmesini sağladı.</p>

    <p class="resim"><span><img alt="r244.png" class="_idGenPageitem-235" src="../Images/r244_fmt.jpeg"/></span></p>

    <p class="arayazi">Kitapların büyük bölümü Çin kökenli bir Amerikalı olarak yetişme sürecinde yaşadığı kendi deneyimleri üzerine temellenmiştir. Dilbilim dalında yüksek lisansının ardından bir süre ticari metin yazarlığı yaptıktan sonra 1987 yılında annesiyle birlikte Çin’e gitmeye ve oradaki iki üvey kız kardeşiyle tanışmaya karar verdi. Bu gezi ve ailesinin diğer üyeleriyle karşılaşması sırasında yaşadığı duygusal deneyimler ona ilk eseri olan <span class="CharOverride-14">The Joy Luck Club</span> (1989) için ilham kaynağı oldu. Bu çalışma halen en bilinen ve en çok okunan eseri konumundadır.</p>

    <p class="arayazi">Kimi zaman bir roman olarak görülse de bu eser, San Francisco’da yaşayan Çin kökenli dört anne-kız tarafından anlatılan on altı kısa öyküden oluşmaktadır. İletişimsizlik ve kültürel farklar yüzünden Amerika’da büyüyen kızlar ve onların geleneksel anneleri sık sık birbirlerini yanlış anlamaktadır. Kızlar annelerini işgüzar, her şeye karşı çıkan ve modern Amerikan yaşamının gereklerini karşılayamayan kişiler olarak görmektedirler. Anneleri ise kızlarının saygısız olduklarını ve Çinli geçmişlerini inkar ettiklerini düşünmektedirler. Farklı nesillerden çeşitli aktarıcıları konuşturarak her iki kuşağın da birbirlerine ilişkin algılarını resmetmektedir. İyi niyetler ve zengin kişisel deneyimler dilsel ve kültürel bariyerler nedeniyle kimi zaman doğru aktarılamamaktadır.</p>

    <p class="arayazi">İlk kitabın başarısının ardından onu <span class="CharOverride-14">The Kitchen God’s Wife</span> (1991) ve <span class="CharOverride-14">The Bonesetter’s Daughter</span> (2001) gibi eserler izledi. Bu çalışmalarda Asya kökenli Amerikalı ailelerdeki anne, kız ve kız kardeş ilişkileri incelenmekteydi.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- “The Joy Luck Club”, 1993 tarihli film uyarlamasının senaryosunu Tan yazmıştı. Filmin yönetmeni Wayne Wang (1949–), yapımcısı Oliver Stone’du (1946–).</span></p>

    <p class="paragraf"><span class="italik _idGenCharOverride-1">2- Tan sıklıkla mahalleden komşusu Maxine Hong Kingston (1940–) ile karşılaştırılmaktadır. Kingston’un hatıratı olan “The Woman Warrior” (1976) geleceğin Asya kökenli Amerikan yazarlarına kaynaklık etmişti.</span></p>

    <p class="paragraf"><span class="italik _idGenCharOverride-1">3- Stephen King (1947–), Dave Barry (1947–), Mitch Albom (1958–) gibi yazarlarla birlikte Tan, “Rock Bottom Remainders” isimli bir grubun yardım konserine çıktı.</span></p>
  </div>
</body>
</html>
