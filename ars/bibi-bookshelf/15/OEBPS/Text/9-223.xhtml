<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-223</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-222">1966 NCAA Erkekler Basketbol Şampiyonası</p>

    <p class="paragraf">Bu, Birleşik Devletler’de üniversiteler arası basketbol karşılaşmalarının tarihinde en heyecan verici oyunu değildi ama şüphesiz ki en önemlisiydi. “Texas Western” takımının 36 yaşındaki koçu Don Haskins’in (1930–2008) 19 Mart 1966 tarihinde verdiği karar üniversiteler arası basketbol maçlarında, özellikle de Güney’de bir devrim anlamına geliyordu. Zira beş siyah oyuncuyla maça başlamıştı.</p>

    <p class="resim"><span><img alt="r147.png" class="_idGenPageitem-152" src="../Images/r147_fmt.jpeg"/></span></p>

    <p class="arayazi">O dönemde genel anlayışa göre sahada en az bir beyaz oyuncu bulunmalıydı. Böylece bu beyaz oyuncu diğer disiplinsiz siyah oyuncular üzerinde onları dizginleyici bir etkide bulunabilecekti.</p>

    <p class="arayazi">Bir NCAA şampiyonluk maçında bir üniversite takımının beş siyah oyuncuyla maça çıkması görülmüş şey değildi. Hatta Haskins’ten önce hiçbir büyük üniversite basketbol takımı herhangi bir maçta sahaya beş siyah oyuncu ile çıkmamıştı.</p>

    <p class="arayazi">Haskins turnuvada beş siyah oyuncuyla başlamakla yetinmedi. Üstelik takımı, tek bir siyahı dahi oynatmayı reddeden efsanevi Adolph Rupp’un (1901–1977) çalıştırdığı Kentucky takımı ile karşı karşıya gelecekti. Altmış dört yaşındaki Rupp, dört NCAA şampiyonası kazanmış ve kariyeri boyunca 749 galibiyete imza atmıştı. Üst sıralarda yer alan takımı Wildcats ile beşinci şampiyonluğu elde edeceğine inanılıyordu. Rupp beş siyah oyuncuyla maça çıkan bir takımın asla kendi takımını yenemeyeceğinden emindi. Bu durum Yurttaşlık Hakları Hareketi’nin gelişim sürecinde oyunun ırksal açıdan ifade ettiği anlamı daha da arttırıyordu.</p>

    <p class="arayazi">Oyunun başlangıcından itibaren Texas Western savunması yüksek skorlar yapmaya alışmış olan Kentucky Wildcats’i zorladı. Pivot pozisyonunda oynayan David Lattin’in güçlü smacı ise Texas Western’e 72-65’lik bir galibiyet getirdi.</p>

    <p class="arayazi">Maçın, üniversitelerdeki spor takımları ve ırksal meseleler üzerinde, özellikle Güney’de önemli bir etkisi oldu. Bir sonraki sezon Güneydoğu Konferansı ilk kez ırk ayrımcılığına son veren düzenlemeyi yaptı. Her şeye rağmen Rupp kendi takımına 1970 yılına kadar siyah oyuncu almadı.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Texas Western’in ilk beşi Harry Flournoy, David Lattin, Bobby Joe Hill, Orsten Artis ve Willie Worsley isimlerinden oluşuyordu.</span></p>

    <p class="paragraf"><span class="italik _idGenCharOverride-1">2- Maryland Üniversitesi’ndeki Cole Field House’da oynanan karşılaşma 21.00’de başlamış ve canlı olarak yayınlanmamıştır. Yalnızca belirli şehirlerde banttan verilmiştir.</span></p>

    <p class="paragraf"><span class="italik _idGenCharOverride-1">3- Texas Western günümüzde El Paso Teksas Üniversitesi olarak bilinir (UTEP).</span></p>
  </div>
</body>
</html>
