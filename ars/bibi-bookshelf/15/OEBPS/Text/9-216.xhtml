<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-216</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-215">Muhammed Ali</p>

    <p class="paragraf">O dünyanın her yerinde “en büyük” olarak bilinmektedir. Muhammed Ali (1942–) bu lakabı kendi kendine vermiş, fakat boks ringlerinde üç kez dünya ağır sıklet şampiyonu olarak lakabını hak ettiğini kanıtlamıştır. Unvanını 20. yüzyılın en iyi boksörlerinden bazılarının karşısında başarıyla müdafaa etmiştir. Ali’den önce dünya böylesine karizmatik ve yetenekli bir sporcu görmemiştir. Aynı zamanda Amerikan tarihinin son derece karmaşık bir döneminde tartışmalı politik ve dini görüşlerini kamuoyounun önünde açıkça paylaşmaktan çekinmemiştir.</p>

    <p class="arayazi ParaOverride-16"><span class="CharOverride-31">Asıl adı C</span><span class="CharOverride-31">assius Clay olan Ali, Kentucky, Louisville’de doğdu. Henüz bir çocukken boksa başladı. 1960’ta ABD Olimpiyat Takımı’na girdi ve Roma’da bir altın madalya kazandı. Sonrasında profesyonel oldu ve ağır sıklette ön plana çıkan sporculardan biri oldu. Ağır sıklet boks şampiyonu Sonny Liston’u (y. 1932–1970) 1964 yılında yenmesi herkes için bir sürpriz olmuştu. Onun deyimiyle, “yer yerinden oynadı.” Ertesi gün siyah milliyetçisi Nation of Islam (NIO) hareketinin üyesi olduğunu ilan etti. İsmini de Muhammed Ali olarak değiştirmişti.</span></p>

    <p class="arayazi"><span class="CharOverride-31">Ali 1960’ların kalan kısmında unvanını ve gündemdeki olaylar hakkında tartışma yaratan fikirlerini korudu. 1967 yılında Vietnam Savaşı’nın ortasında dini görüşleri nedeniyle savaşa katılmayı reddetti. Bu kararının onun için son derece korkunç olan sonuçları ile yüzleşmesi gerekecekti. Unvanını kaybetti, beş yıl hapis kararıyla karşı karşıya kaldı. Üç buçuk yıl boyunca hiçbir eyalet boks lisansını yenilemeyi kabul etmediği için bokstan dışlanmış oldu. Davası en sonunda ABD Yüksek Mahkemesi’ne gitti ve mahkemeden lehinde bir karar çıktı.</span></p>

    <p class="arayazi"><span class="CharOverride-31">Yasal sorunların çözülmesinin ardından Ali ringlere geri döndü. Kemerini geri almak için 1971 yılında Joe Frazier (1944–2011) ile karşılaştı. Bu Frazier ile yapacağı üç karşılaşmanın ilkiydi. Ali maçı kaybetti. Bu ilk profesyonel yenilgisi oluyordu. Ama sonunda unvanını geri almayı başaracaktı. 1978 yılında Leon Spinks (1953–) ile yaptığı maçlarda unvanını önce kaybedip sonra geri aldı. Ağır sıklette üç kez şampiyon olan ilk kişi oldu. Ali 1979 yılında boksu bırakmasına rağmen her ikisini de kaybedeceği maçlar için iki kez ringlere geri döndü.</span></p>

    <p class="arayazi"><span class="CharOverride-31">1984 yılında yeteneklerini zayıflatan Parkinson hastalığına yakalandığını öğrendi. Bütün dünya Ali’ye şöhret getiren fiziksel yetenekler ve konuşma kabiliyetinin adım adım zayıflayışını izledi. Yine de insani amaçlarla dünyayı gezmeye devam etti. 1996 yılı Atlanta Olimpiyatları’nın en önemli anlarından biri onun olimpiyat meşalesini yakarak oyunları başlatması</span><span class="CharOverride-31">ydı.</span></p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Ali’nin boks kariyeri on iki yaşında bisikleti çalındığında başlamıştı. Yerel bir jimnastik salonunda karşılaştığı polis memuruna bisikletini çalan kişiyi hırpalamak istediğini söylemişti. Polis memuru Joe Martin, birini o şekilde hırpalamadan önce mutlaka boks öğrenmesi gerektiği cevabını vermişti.</span></p>

    <p class="paragraf"><span class="italik _idGenCharOverride-1">2- Ali’nin ünlü maçlarına çeşitli isimler takılmıştır. 1971 yılında Madison Square Garden’daki Joe Frazier’la olan maçı “Yüzyılın Mücadelesi”, Kinşasa Zaire’de George Foreman’la yaptığı 1974 tarihli maç “Ormandaki Hengame”, Filipinler Quezon Şehri’nde Frazier yaptığı 1975 tarihli ikinci maç “Manila’da Gerilim” isimlerini almıştır.</span></p>

    <p class="paragraf"><span class="italik _idGenCharOverride-1">3- Ali’nin kızı Laila Ali, Kadınlar Süper Orta Siklet Ligi’nde profesyonel boksçudur.</span></p>
  </div>
</body>
</html>
