<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-227</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-226">James Brown</p>

    <p class="paragraf">James Brown (1933–2006), “Please, Please, Please” adındaki ilk hit şarkısını 1956 yılında, vokalist Bobby Byrd’in (1934–2007) başını çektiği “Flames” adındaki R&amp;B grubunun üyesiyken yapmıştır. Bu eser, “The Godfather of Soul” ve “Soul Brother Number One” gibi lakaplarla anılan bir sanatçı için hiç de şaşırtıcı olmayan bir biçimde ateşli bir soul parçasıdır.</p>

    <p class="arayazi ParaOverride-16">Brown’un soul tarzındaki eserleri, Sam Cooke (1931–1964) ve Ray Charles (1930–2004) gibi sanatçıların eserleriyle karşılaştırılabilecek derecede iyi olsa da onun müzik dünyasına asıl katkısı, on yıl sonra ortaya atacağı funk tarzı olmuştur.</p>

    <p class="arayazi">Funk, 1 Şubat 1965 tarihinde halihazırda tecrübeli bir yorumcu olan Brown’un Kuzey Carolina, Charlotte’daki Arthur Smith Stüdyoları’na girmesiyle doğmuş oldu. Aralarında ünlü saksafoncu Maceo Parker’ın (1943–) da yer aldığı sekiz kişilik bir müzisyen grubunu yanında getirmişti. Brown şarkı sözleri de yazmıştı fakat yeterli değildiler. O tarihte popüler olan tüm dans türlerini içeren bir şarkı istemişti ve bu yüzden teker teker bu dans isimlerini haykırdı: “the jerk” (sıçrama), “the fly” (uçma), “the monkey” (maymun), “the mashed potato” (patates püresi), “the twist” (bükme), “the boomerang” (bumerang).</p>

    <p class="arayazi">Brown şarkı söylerken müzisyenler onun vokalinin etrafında notaları adeta fırlatırcasına hızlı ve kesik biçimde çalışıyorlardı. Her bir nota ritmi çağrıştırmaktaydı. Brown otobiyografisinde şöyle yazar: “Gitarlar dâhil tüm enstrümanları davullar gibi duyuyordum.” Brown ve grubunun o gün tek seferde kaydettiği “Papa’s Got a Brand New Bag” isimli şarkı, funk tarzının mükemmel bir örneğiydi. Ritme her şeyden fazla anlam yükleyen bir çalışmaydı.</p>

    <p class="arayazi">Sonraki kırk yıl içerisinde Brown layık olduğu başka bir lakap kazanmıştır: “Şov Dünyasının En Çalışkan Adamı.” Ürettikleri arasında “I Got You (I Feel Good)” (1965), “Say It Loud—I’m Black and I’m Proud” (1968) ve “Mother Popcorn” (1969) gibi klasik haline gelmiş şarkılar bulunmaktaydı. Aynı zamanda oldukça özen gösterilmiş canlı performanslar sergiledi. Bunlardan biri, kimi eleştirmenler tarafından kaydedilmiş en başarılı canlı müzik performansı olarak değerlendirilen 1963 tarihli <span class="CharOverride-14">Live at the Apollo</span> plağıydı. Brown 2006 yılında öldü fakat onun funk devrimi neredeyse dünyadaki her pop sanatçısı tarafından günümüze kadar taşındı.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 1964 yılında Brown’un “The T.A.M.I. Show” programındaki ünlü performansında yönetmen olarak görev yapan Steve Binder, 1968 yılındaki Elvis Presley’in ünlü “Christmas Special” programının yapımcılığını üstlenmiştir.</span></p>

    <p class="paragraf"><span class="italik _idGenCharOverride-1">2- Brown’un “Sex Machine” (1970), “The Payback” (1974) ve “Get on the Good Foot” (1972) gibi kayıtlarından parçalar 1970 ve 1980’lerde ilk hip-hop eserler için temel oluşturmuştur.</span></p>

    <p class="paragraf"><span class="italik _idGenCharOverride-1">3- Brown’un canlı performanslarının olmazsa olmazlarından biri de omzuna astığı pelerindi. Şovu bitene kadar pelerin Brown’a eşlik ederdi.</span></p>
  </div>
</body>
</html>
