<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-113</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-114">Muddy Waters</p>

    <p class="paragraf">Blues’un doğum yeri olan Mississippi’nin Delta bölgesinde dünyaya gelen şarkıcı ve gitarist Muddy Waters (McKinley Morganfield, 1915–1983), küçük yaşlarından itibaren gitar ve mızıka çalmaya başlamıştı. Ne var ki küçük partilerdeki performansları ile geçinmesine yetecek kadar kazanması mümkün değildi. Bu nedenle illegal yollarla kaçak içki işi yapmak zorunda kalıyordu.</p>

    <p class="resim"><span><img alt="r77.png" class="_idGenPageitem-83" src="../Images/r77_fmt.jpeg"/></span></p>

    <p class="arayazi">Waters 1941 yılına kadar şarkılarını kayıt altına almadı. İlk kayıtları da ticari değildi. Kongre Kütüphanesi arşivcisi Alan Lomax (1915–2002) Mississippi, Stowal’de Waters’la karşılaştı. Onun şarkılarından bazılarını Amerikan Folk Şarkıları koleksiyonu için kaydetti. Waters’a kayıtlardan birini hatıra olarak yolladı. Waters ne kadar iyi söylediğini duyunca kendisi de şaşırmıştı. O andan itibaren hayatını blues çalmaya ve eserlerini kaydetmeye adadı.</p>

    <p class="arayazi">Birkaç yıl sonra Waters, Chicago’ya gitti. Orada Chicago Blues’un birkaç kurucusundan birisi olacaktı. Bu müzik tarzı, daha sonraları ağır ve inleyen backbeatleri ile ünlenecekti.</p>

    <p class="arayazi">Waters ilk elektrikli gitarını Chicago’ya gittikten sonra aldı. Bu enstrümanı yaygın bir biçimde kullanan ilk Amerikan müzisyenlerindendi. Muddy Waters, “Mannish Boy” (1955), “I Just Want to Make Love to You” (1954), “Got My Mojo Working” (1956) ve “I’m Your Hoochie Coochie Man” (1954) gibi klasik kayıtlarından büyük bölümünü 1950’lerde yayınlandı. Müziği Eric Clapton (1945–) ve Led Zeppelin gibi pek çok rock yenilikçisini etkiledi. Bu ve benzeri isimleri büyük blues sanatçılarının kayıtlarından çok şey almışlardı. Modern müzik tarihinde son derece hayati bir figür olan Waters 1983 yılında öldü.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Waters’ın 1948 tarihli şarkısı</span> <span class="italik _idGenCharOverride-1">“Rolling Stones” hem ünlü müzik grubuna hem de “Rolling Stone” dergisine isim vermiştir.</span></p>

    <p class="paragraf"><span class="italik _idGenCharOverride-1">2- Chuck Berry’ye (1926–) Chess Records’la temasa geçmesi için Waters yardımcı olmuştu. Leonard Chess (1917–1969) Berry’nin “Maybellene” (1955) çalışmasını yayınlarken tereddüt ediyordu. Ne var ki Waters onu ikna etmiş ve eser büyük bir başarı kazanmıştı.</span></p>

    <p class="paragraf"><span class="italik _idGenCharOverride-1">3- Chicago’da geçirdiği süre boyunca Waters, blues sanatçısı Chester A.Burnett ile rakipti. Daha ziyade Howlin Wolf (1910–1976) olarak tanınan sanatçı, Waters ile karşılaştırılabilecek tek kişi olarak görülüyordu.</span></p>
  </div>
</body>
</html>
