<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-155</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-154">Barry Goldwater</p>

    <p class="paragraf">Barry Goldwater (1909–1998), Arizona’da beş dönem senatörlük yapan tartışmalı bir isimdir. 1964 yılında ülkenin Cumhuriyetçi başkan adayı olmuştur. Öte yandan modern muhafazakar hareketin bir lideri olarak en büyük etkisi Cumhuriyetçi partiyi sağ liberal köklerinden koparıp sağa yanaştırması olmuştur.</p>

    <p class="arayazi">Goldwater’ın politik felsefesinin temelinde devletin rolünün azaltılması ve komünizmle mücadele yatıyordu. 1930’larda New Deal’la birlikte yaratılan federal sosyal programlara karşıydı. Dwight D. Eisenhower (1890–1969) tarafından geliştirilen modern Cumhuriyetçi politikaları da bir tür <span class="CharOverride-14">New Deal</span> olduğunu ileri sürerek eleştiriyordu.</p>

    <p class="arayazi">Senatoda gelir vergisi artışlarının, sosyal refah programlarının kaldırılmasını istiyordu. “Nükleer denemelerin yasaklanması” anlaşmasına karşıydı. Dış yardıma ve eğitime federal bütçe ayrılmasını desteklemiyordu. Amerikan yargı tarihinde dönüm noktası olan <span class="CharOverride-14">Brown v. Board of Education</span> (1954) isimli yüksek mahkeme kararına şiddetle karşı çıkıyordu. Okullarda siyahlarla beyazların ayrılması meselesi hakkında karar vermenin mahkemenin yetki alanının dışında olduğunu savunuyordu. 1964 yılında Yurttaşlık Hakları Yasası’nın karşısında yer aldı. Sonradan bu tutumu nedeniyle pişmanlık duyacaktı.</p>

    <p class="arayazi">Goldwater Sovyetlere karşı düşmanlıktan ziyade barış politikası izleyen Eisenhower dahil bütün ılımlı yöneticilere tepkiliydi. ABD’nin ordusunu geliştirmesi gerektiğine inanıyordu. Sovyetler Birliği ile diplomatik ilişkiler kesilmeliydi. Komünist yönetim altında yaşayan insanlar isyan etmeleri için cesaretlendirilmeliydiler.</p>

    <p class="arayazi">1960 tarihli <span class="CharOverride-14">Conscience of a Conservative</span> isimli kitabı çok satanlar arasına girdi. Modern muhafazakarlığın şekillenmesinde kitabın önemli bir etkisi oldu.</p>

    <p class="arayazi">İki dönem senatoda yer aldıktan sonra 1964 yılında Beyaz Saray için yarıştı. Başkan Lyndon B. Johnson (1908–1973) karşısında yenilgiye uğradı. Buna karşılık onun seçim kampanyası Başkan Ronald Reagan’ın (1911–2004) 1980 yılındaki zaferinin temellerini atmıştı.</p>

    <p class="arayazi">Goldwater 1969 yılında Senatoya geri döndü. Üç dönem daha görev yaptı. Yıllar içinde muhafazakar hareketle bağını koparttı. Diğer muhafazakarlarla çeşitli konularda çatışmalar yaşıyordu. Kürtaj meselesinde kişilerin kendi seçimlerinin önemli olduğunu söylüyor, homoseksüellerin orduya alınmasını savunuyordu. Sağlık problemleri Senatodaki son yıllarında aktif olmasına izin vermedi. 1987 yılında emekli oldu. Seksen dokuz yaşında öldü.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Goldwater’</span><span class="italik _idGenCharOverride-1">ın Başkan Richard M. Nixon’u (1913–1994) 1974 yılındaki “Watergate Skandalı” sonrası istifa etmesi için ikna ettiği söylenmektedir.</span></p>

    <p class="paragraf"><span class="italik _idGenCharOverride-1">2- Reegan’ın 1964 konuşmasında Goldwater’a verdiği destek ona politik başarı olarak geri dönmüştür. 1966 seçimlerinde Kaliforniya valisi seçilmesinde bu konuşmanın da etkisi olmuştur.</span></p>

    <p class="paragraf"><span class="italik _idGenCharOverride-1">3- 1986 yılında Goldwater Pentagon’un seviyesini yeniden düzenleyen bir yasa önerdi. Buna göre ABD Genelkurmay Başkanı, başkanın askeri danışmanı ve savunma sekreteri olacaktı. Daha sonra bu öneri için “Senatoda yaptığım yegane işe yaramaz şey” diyecekti.</span></p>
  </div>
</body>
</html>
