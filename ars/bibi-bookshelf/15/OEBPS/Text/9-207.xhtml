<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-207</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-206">Sidney Poitier</p>

    <p class="paragraf">Hollywood’da siyah aktörlerin kabul görmesi noktasında hiç kimsenin Sidney Poitier (1927–) kadar büyük bir rolü olmamıştır. Genellikle ırkçılığa dikkat çeken karakterleri canlandıran Poitier, kendisini ve kimliğinden dolayı Afro-Amerikalı aktörleri Hollywood’da yıldız olarak kabul ettirmeyi başarmıştır. <span class="CharOverride-14">The Defiant Ones</span> (1958) filmindeki rolüyle Oscar’a aday gösterilen ilk siyah oyuncu olmuştur. <span class="CharOverride-14">Lilies of the Field</span> (1963) filmindeki rolü ise onu en iyi oyuncu dalında Oscar kazanan ilk siyah yapmıştır.</p>

    <p class="arayazi ParaOverride-16">Poitier, ailesinin Bahamalar’daki evinden Miami’ye giden bir teknede dünyaya geldi. Bahamalar’da büyüdü ve genç yaşında ABD’ye geldi. İlk filmi olan <span class="CharOverride-14">No Way Out</span> (1950) öncesinde tiyatro oyunlarında sahne aldı.</p>

    <p class="arayazi"><span class="CharOverride-14">Blackboard Jungle</span> (1955) filminde canlandırdığı sorunlu lise öğrencisi karakteri ilk ciddi performansı oldu. İlk büyük başarısını <span class="CharOverride-14">The Defiant Ones</span> ile yakaladı. Tony Curtis’e (1925–2010) kelepçeyle bağlanan kaçak bir mahkumu canlandırıyordu. Kurtulabilmek için birbirlerini kabul etmeyi öğrenmek zorundaydılar.</p>

    <p class="arayazi">Oscar kazandığı <span class="CharOverride-14">Lilies of the Field</span> filminde Homer Smith adında işsiz bir inşaat işçisini canlandırıyordu. Bir grup Doğu Alman rahibe ile dost olmuş ve onlara bir kilise inşa etmeleri için yardımcı olmuştu.</p>

    <p class="arayazi">Poitier’in en başarılı senesi 1967’ydi. <span class="CharOverride-14">To Sir, with Love</span>, <span class="CharOverride-14">In the Heat of the Night</span> ve <span class="CharOverride-14">Guess Who’s Coming to Dinner</span> filmlerinde rol aldı.</p>

    <p class="arayazi">Pek çok eleştirmen <span class="CharOverride-14">In the Heat of the Night</span>’ın Poitier’in en iyi filmi olduğu konusunda hemfikirdi. Küçük bir Mississippi kasabasında bir cinayeti araştırmak için gönderilen dedektif Virgil Tibbs karakterini oynuyordu. Rod Steiger tarafından canlandırılan polis şefi Bill Gillespie ile güç birliği yapması gerekiyordu. Bu süreç her iki adamın da ırk meselesi ile ilgili düşüncelerini yeniden gözden geçirmelerini gerektirecekti. Yapım, en iyi film ve en iyi oyuncu (Steiger) dahil olmak üzere beş dalda Oscar aldı. Poitier ödüle aday gösterilmemişti.</p>

    <p class="arayazi">Poitier ırksal ilişkileri ele alan <span class="CharOverride-14">Guess Who’s Coming to Dinner</span> filminde Hollywood efsaneleri Spencer Tracy (1900–1967) ve Katharine Hepburn (1907–2003) ile birlikte başrollerden birini oynadı.</p>

    <p class="arayazi">1970’lerin büyük bölümünde oyunculuktan ziyade yönetmenliğe odaklandı. 1977’den sonra çok az filmde rol aldı.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Poitier dokuz film yönetmiştir. Bunlardan biri de Richard Pryor (1940–2005) ve Gene Wilder’ın (1933–) başrollerini oynadığı “Stir Crazy” (1980) filmidir. Yirmi yıl boyunca siyah bir yönetmenin yaptığı en çok kazandıran film olarak kalmıştır. (Filmin gişe hasılatı 101 milyon dolardı.)</span></p>

    <p class="paragraf"><span class="italik _idGenCharOverride-1">2- “In the Heat of the Night” filmindeki Virgil Tibbs karakterini “They Call Me Mister Tibbs!” (1970) ve “The Organization” (1971) filmlerinde de canlandırmıştır.</span></p>

    <p class="paragraf"><span class="italik _idGenCharOverride-1">3- 2002 yılında Poitier, “sıradışı performansı ve sahnedeki özgün duruşu” dolayısıyla Oscar Onur Ödülü’nü aldı.</span></p>
  </div>
</body>
</html>
