<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-309</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-308">Bono</p>

    <p class="paragraf">U2 grubunun solisti olan Bono (1960–), aynı zamanda önemli bir insan hakları savunucusudur. U2’nun solisti olarak ününü ve statüsünü Afrika başta olmak üzere üçüncü dünya ülkelerinde verdiği yoksulluk ve AIDS karşıtı mücadelede kullanmaktadır.</p>

    <p class="resim"><span><img alt="r223.png" class="_idGenPageitem-217" src="../Images/r223_fmt.jpeg"/></span></p>

    <p class="arayazi">Asıl adı Paul Hewson olan Bono, İrlanda’nın Dublin şehrinde doğdu. Bir Katolik baba ve Protestan annenin çocuğuydu. Daha sonra U2 adını alacak olan gruba Ekim 1976 tarihinde katılmıştı. Aslına bakılırsa çok iyi şarkı söyleyemiyor ya da gitar çalamıyordu. Yine de arkadaşları ondaki başarı hırsı ve karizmanın farkına varmışlardı.</p>

    <p class="arayazi">Bono sesini, şarkı yazma yeteneğini ve sahne performanslarını geliştirdikçe 1980’lerin başlarında U2 başarılı konserleriyle bir dinleyici kitlesi olmuşturmaya başladı. Grubun üçüncü albümü <span class="CharOverride-14">War</span> 1983 yılında yayınlandı ve onlara uluslararası bir ün kazandırdı. Dört yıl sonra <span class="CharOverride-14">The Joshua Tree</span> adındaki albümleri yayınlanınca dünyanın en büyük grubu haline gelmişlerdi. Dünyanın farklı bölgelerinde stadyumları doldurabiliyorlardı.</p>

    <p class="arayazi">Arka arkaya gelen <span class="CharOverride-14">Achtung Baby</span> (1991), <span class="CharOverride-14">All That You Can’t Leave Behind</span> (2000) ve <span class="CharOverride-14">How to Dismantle an Atomic Bomb</span> (2004) isimli U2 albümleri grubu farklı müzikal yönlerde geliştirirken uluslararası ünlerini daha da arttırdı.</p>

    <p class="arayazi">U2’nun ünü patlarken Bono da bir sosyal aktivist olarak ön plana çıktı. Bono ve basçı Adam Clayton (1960–), 1984 yılında “Do They Know It’s Christmas?” isminde kıtlık yaşayan Etiyopyalılar yararına yapılan şarkıda yer aldılar.</p>

    <p class="arayazi">1985 Temmuz’unda U2, Londra’daki Wembley Stadı’nda Afrika’daki açlığa karşı Live Aid ismindeki büyük bir yardım konserine katıldı. U2’nun performansı çok sayıda yeni hayranının ortaya çıkmasına olanak sağladı. Bono ve karısı Alison Hewson (1961–) konserin ardından altı hafta boyunca Etiyopya’da açlıkla mücadele ve eğitim programlarında çalıştılar.</p>

    <p class="arayazi">Yakın dönemlerde Bono, üçüncü dünya ülkelerinin borçlarının silinmesi, yoksullukla ve bulaşıcı hastalıklarla mücadele konusuna odaklandı. Bu konularda mücadele eden DATA (Afrika’da borç, AIDS ve İnsan Ticareti) ve One Campaign’in kuruluşunda yer alan kişilerden biriydi. 2005 yılında G8 ülkelerinin liderlerini yoksul ülkelerin borçlarına karşılık 40 milyar dolar bağışlamaya ikna etti. Çabaları nedeniyle üç kez (2003, 2005 ve 2006) Nobel Barış Ödülü’ne aday gösterildi.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Bono’nun lakabını nasıl aldığıyla ilgili çeşitli hikayeler bulunmaktadır. En güçlü ihtimal lakabının işitme cihazları üreten Bonavox adındaki bir markadan geldiği yönündedir. Bu markanın ismi Latince “iyi ses” anlamına gelen “bono vox” sözcüğünün değiştirilmesiyle türetilmiştir.</span></p>

    <p class="paragraf"><span class="italik _idGenCharOverride-1">2- Bono’nun aktivizmi belki de en iyi 2004 tarihli U2 şarkısı “Crumbs from Your Table”da özetlenmektedir: “Nerede yaşadığın karar vermemeli / Hayatta kalıp kalmadığına.”</span></p>

    <p class="paragraf"><span class="italik _idGenCharOverride-1">3- Bono’nun alameti farikası haline gelmiş sahne performansları arasında, eleştiri oklarını üzerine çeken politik konuşmaları, seyircilerin arasından onunla birlikte dans etmesi için sahneye çıkardığı kadınlar, 1992-1993 Zoo TV turnesi sırasında The Fly, Mirrorball Man ve MacPhisto isimleriyle canlandırdığı çeşitli karakterler yer almaktadır.</span></p>
  </div>
</body>
</html>
