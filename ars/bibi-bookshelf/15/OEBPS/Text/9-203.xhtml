<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-203</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-202">Ed Sullivan</p>

    <p class="paragraf">Ed Sullivan (1901–1974), uzun soluklu TV şovunun sunucusu ve yapımcısı olarak yirmi yıl boyunca Amerika’nın yıldızlarının yükselişlerine yardımcı oldu. Keskin gözlere sahip bir yetenek avcısı olan Sullivan izleyicilerinin eğilimlerine son derece hakimdi. Bu sayede Beatles dahil pek çok popüler kişiliğin Amerikan halkına tanıtılmasına aracı olmuştu.</p>

    <p class="resim"><span><img alt="r136.png" class="_idGenPageitem-142" src="../Images/r136_fmt.jpeg"/></span></p>

    <p class="arayazi">Sullivan kariyerine 1919 yılında gazete muhabiri olarak başladı. <span class="CharOverride-14">Hartford Post</span> gazetesi için spor yazarlığı yaptı. Daha sonra ise 1927 yılından itibaren <span class="CharOverride-14">New York Evening Graphic</span> için çalıştı. İki yıl sonra bir Broadway köşe yazarı olan Sullivan, Walter Winchell’e (1897–1972) rakip olmuş ve ülkenin önde gelen dedikodu ve eğlence yazarı olarak ön plana çıkmıştı.</p>

    <p class="arayazi">1948 yılında CBS’in <span class="CharOverride-14">Toast of the Town</span> adındaki yeni TV şovunun sunucusu oldu. Kısa sürede <span class="CharOverride-14">The Ed Sullivan Show</span> adını alan ve pazar geceleri yayınlanan program, opera sanatçısı Maria Callas (1923–1977), dansçı Rudolf Nureyev (1938–1993) ve vantrilok komedyen Señor Wences (1896–1999) gibi isimlerin Amerikan televizyonlarındaki ilk performanslarına sahne oldu. 1964 yılında Beatles’ın katıldığı programı rekor kırarak 70 milyondan fazla kişi seyretti.</p>

    <p class="arayazi">Karizmasının olmadığının farkında olan Sullivan sıklıkla kendisiyle dalga geçmeleri için taklitçileri programa çağırırdı. Maaşını azaltmak pahasına en iyi performans yapanlara cömert ödemeler yapardı. Yetenek konusunda kendi gözüne güvenen Sullivan, ilk yıllarda Güneyli reklam verenlerin Afro-Amerikalıların programında sahne alması hususunda duyduğu endişelere kulak asmadı. Cab Calloway (1907–1994), Count Basie (1904–1984) ve Nat King Cole (1919–1965) gibi sanatçılara programının daha ilk senesinde yer vermiş ve tahmin ettiği gibi şovu Güney’de de popüler olmuştu.</p>

    <p class="arayazi"><span class="CharOverride-14">The Ed Sullivan Show</span> 1971 yılında aniden durduruldu. Bütçesinin yüksekliğinin ve her geçen gün sayısı biraz daha azalan ve giderek yaşlanan izleyici kitlesinin kurbanı olmuştu. Programın ülke çapında kültürel alandaki belirleyiciliği, yüksek ve popüler kültüre ait muhtelif ürünleri izleyicilerinin karşısına birlikte çıkarması nesiller boyu yeri doldurulamayacak önemli bir başarı olmuştur.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Sullivan’ın sahnedeki beceriksiz, tedirgin halleri ve şovun büyük ölçüde konuklara odaklanması yer yer alay konusu olmasına neden olmuştur. Köşe yazarı Harriet Van Horne (1920–1998) Sullivan’ın başarısını kişiliğine değil, kişiliği olmamasına borçlu olduğunu yazar. Sık sık programa çıkan komedyen Fred Allen (1894–1956) Sullivan’ın başarısının yeteneği olan birileri var oldukça devam edeceğini söylemiştir.</span></p>

    <p class="paragraf"><span class="italik _idGenCharOverride-1">2- “The Doors” müzik grubu 1967 yılında “Light My Fire” adındaki hit şarkıyı programda çalmadan önce sansürcülerin şarkı sözlerinden, “Girl, we couldn’t get much higher” (Bundan daha fazla uçamazdık) satırını çıkarma önerisini kabul ederler. Böylece herhangi bir uyuşturucu imasında bulunulması engellenmiş olacaktır. Grup canlı yayında şarkıyı orijinal sözleriyle söyleyince hayat boyu programdan men edilirler. “Rolling Stones”un program performansı ise daha az sorunlu geçer. Kendisinden şarkı sözlerini “Let’s Spend the Night Together” (Geceyi birlikte geçirelim) yerine “Let’s spend some time together” (Birlikte biraz zaman geçirelim) olarak değiştirmesi istenince Mick Jagger (1943–) protestosunu kameraya baştan çıkarıcı bir şekilde bakmakla sınırlandırmıştır.</span></p>

    <p class="paragraf"><span class="italik _idGenCharOverride-1">3- Bir gece yarısı TV şovu sunucusu olan David Letterman (1947–), bu programlar için New York City’deki Ed Sullivan Tiyatrosu’nu kullanmaktadır.</span></p>
  </div>
</body>
</html>
