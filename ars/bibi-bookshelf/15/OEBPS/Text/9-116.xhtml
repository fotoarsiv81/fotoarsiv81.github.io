<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-116</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-117">Willie Mays</p>

    <p class="paragraf">Alabama’da doğan Willie Mays (1931–), beyzbol tarihinin en ünlü sporcularından birisi olacaktı. Hızı, coşkuyu ve gücü birleştirerek 1950’lerde “New York Giants”ın en iyi orta saha oyuncusu olarak ön plana çıktı. Daha sonra takım 1958’de West Coast’e taşınınca “San Francisco Giants” için mücadele edecekti.</p>

    <p class="arayazi">“Say Hey Kid” lakaplı Mays mükemmel bir oyuncuydu. Ortalama, sayı, güç, atış ve saha savunması açısından çok başarılıydı. Kariyerini 3283 vuruşla bitirdi. Bu süre boyunca 660 kez topu saha dışına gönderdi. İki kez En Değerli Oyuncu oldu. Yirmi dört kez all-star olarak gösterildi. On iki kez altın eldiven kazandı. 1954 yılında Giants’ı Dünya Serisi şampiyonluğuna taşıdı.</p>

    <p class="arayazi">1951 yılında Zenciler Ligi’nde oynayan “Birmingham Black Barons”taki iki yılın ardından Giants’a geçti. Başlarda biraz zorlanmıştı. İlk 26 atışında sadece bir kez vuruş yapabildi. Efsanevi menajer Leo Durocher (1905–1991) ile yaptığı konuşmanın ardındansa kendini hızla toplayacak ve “Yılın Çaylağı” ödülünü alacaktı.</p>

    <p class="arayazi">1952 sezonunun bir bölümünü ve 1953 sezonunun tamamını orduda askerlik yaptığı için kaçırmıştı. 1954 yılında geri döndü ve fırtınalar yarattı. 0,345 atış ortalaması yaptı ve 41 kez topu saha dışına gönderdi. 110 sayı yaparak ilk MVP ödülünü ve Dünya Serisi şampiyonluğunu kazandı.</p>

    <p class="arayazi">1957 sezonundan sonra Giants takımıyla beraber San Francisco’ya gitti. Ne var ki Kaliforniya’da New York’ta olduğu kadar benimsenmedi. Bunun sebebi başarısızlığı değildi. 1965 yılındaki ikinci MVP sezonunda, 52 kez topu saha dışına gönderdi ve 112 RBI ile birlikte 0,317 vuruş ortalamasına ulaşmıştı.</p>

    <p class="arayazi">1972 yılında Giants, Mays’i “New York Mets”e sattı. Mays yeni takımında kariyerini utanç verici bir performansla tamamlayacaktı. 1973 Dünya Serisi’nde saha dışına düştü. 1979 yılındaki ilk oylamada Beyzbol Onur Listesi’ne alındı.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Mays muazzam savunma oyunları ile çok beğeni topladı. 1954 yılındaki Dünya Serisi’nin birinci maçında gerçekleştirdiği yakalayış hiç unutulmadı. “Cleveland Indians”tan Vic Wertz (1925–1983) topu alabildiğine sert bir biçimde savurmuştu. Mays topu omzunun hemen üzerinde, kaleden 137 metre uzaklıkta yakaladı. Bu yakalayışıyla sekizinci atışta 2-2’lik bir beraberliğin ortaya çıkmasını sağladı. Giants oyunu kazandı ve serideki maçların büyük bölümünde rakip tanımadılar.</span></p>

    <p class="paragraf"><span class="italik _idGenCharOverride-1">2- Beyzbolu bıraktığı sırada topu saha dışına göndermede tüm zamanlarda Babe Ruth (1895–1948) ve Hank Aaron’un (1934–) ardından üçüncü sırada geliyordu. Şimdi dördüncü sırada olan Mays’i listedeki yerinden eden vaftiz oğlu Barry Bonds (1964–) olmuştur.</span></p>

    <p class="paragraf"><span class="italik _idGenCharOverride-1">3- Mays aynı zamanda saha içerisindeki gösterişli görünümü ile de tanınmıştır. Kendine has “sepet yakalayışı” ve kafasına taktığı uçan topları kovalarken düşecek kadar küçük kepleri ile ünlenmişti.</span></p>
  </div>
</body>
</html>
