<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-260</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-259">Sandra Day O’Connor</p>

    <p class="paragraf">Genç yaşından itibaren Sandra Day O’Connor (1930–) bir öncü olmayı kafasına koymuştu. Arizona’da bir çiftlikte büyürken kadınlar için çok nadir görülen bir meslek olan sığır sahipliğine heves etti.</p>

    <p class="resim"><span><img alt="r175.png" class="_idGenPageitem-178" src="../Images/r175_fmt.jpeg"/></span></p>

    <p class="arayazi">İsteğini gerçekleştiremedi. Ama bunun yerine Amerikan tarihinin en güçlü kadınlarından birisi oldu. ABD Yüksek Mahkemesi’nde görev yapan ilk kadın yargıçtı.</p>

    <p class="arayazi">O’Connor, 1950 yılında Stanford Üniversitesi’nden mezun oldu. İki yıl sonra aynı üniversitenin hukuk bölümünü tamamladı. Okulu bitirdikten sonra, sırf kadın olduğu için defalarca iş başvuruları reddedilmişti. En sonunda Kaliforniya, San Mateo şehrinde bölge savcısı olarak işe başladı.</p>

    <p class="arayazi">Daha sonra Arizona’da eyalet savcı yardımcılığı yaptı. Arizona Eyalet Senatosu’na üye oldu (Eyalet Senatosu’nda üst düzey görevlerde bulunan ilk kadındı). Maricopa Bölge Mahkemesi ve Arizona Temyiz Mahkemesi’nde çalıştı.</p>

    <p class="arayazi">Bir kadını yüksek mahkemeye seçme vaadini yerine getirmek isteyen Başkan Ronald Reagan (1911–2004) 1981 yılında Potter Stewart’ın (1915–1985) yerine O’Connor’ı göreve getirdi.</p>

    <p class="arayazi">O’Connor senatoda 99 kabul oyuna karşılık hiçbir ret oyu almadan seçildi. 2005 Temmuz’unda emekli olana kadar görevini sürdürdü. Yirmi dört yıllık görev süresi boyunca kürtaj, pozitif ayrımcılık ve idam cezası gibi tartışmalı konularda alınan kritik kararlarda tayin edici oylar kullandı.</p>

    <p class="arayazi">Bir Cumhuriyetçi tarafından aday gösterilmiş olmasına rağmen O’Connor muhafazakar bir çizgi izlemedi. Mahkemenin ılımlı bir üyesi olarak görüldü. Kendisinden sonra katı bir muhafazakar olan Samuel Alito Jr. (1950–) onun yerini aldı.</p>

    <p class="arayazi">En önemli oyunu kürtaj meselesinde kullandı. 1992 yılında kürtaj konusunda kadın haklarını kısıtlamaya yönelik <span class="CharOverride-14">Planned Parenthood v. Casey</span> Davası’nda, karar verici nitelikteki oyuyla kürtaj hakkını savunan <span class="CharOverride-14">Roe v. Wade</span> kararına destek çıkmayı tercih etti.</p>

    <p class="arayazi">Eleştirmenleri engin bir hukuk felsefesine sahip olmayışının mahkemede istikrarsızlığa yol açtığını ileri sürdüler. Destekçileri ise her davaya ayrı yaklaşımının pragmatizmini ortaya koyduğunu savundular. 2004 yılında kendi yaklaşımını şu sözlerle açıklıyordu: “Eğer seçim, her davada o duruma bağlı dengeli bir yaklaşımı benimsemekle, her şeyi kendi yolunda yok eden katı bir kuralı dayatmak arasındaysa benim seçimim birinciden yanadır.”</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- O’Connor göğüs kanserinden kurtulmuştu. 1988 yılında başarılı bir tedavi süreci geçirdi.</span></p>

    <p class="paragraf"><span class="italik _idGenCharOverride-1">2- Hukuk fakültesini kendi döneminde üçüncülükle bitirdi. Daha sonra Yüksek Mahkeme başyargıcı olarak iş arkadaşı olacak olan William H. Rehnquist (1924–2005) fakülteyi o dönemde birincilikle bitirmiştir.</span></p>

    <p class="paragraf"><span class="italik _idGenCharOverride-1">3- Nisan 2006 tarihinde Arizona Eyalet Üniversitesi Hukuk Fakültesi’ne O’Connor’ın adını verdi.</span></p>
  </div>
</body>
</html>
