<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-122</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-123">Bretton Woods</p>

    <p class="paragraf">1944 yılında New Hampshire’da toplanan Bretton Woods Mali ve Finansal Konferansı II. Dünya Savaşı’nın yıkımının ardından ortaya çıkan ekonomik sistemi şekillendirdi. Toplantıya katılan delegeler iki temel kurum oluşturulmasına karar verdiler: Dünya Bankası ve Uluslararası Para Fonu (IMF). Bu kurumlar dünya ekonomisinin destekleyicileri oldular.</p>

    <p class="arayazi ParaOverride-16">Mount Washington yakınlarındaki ormanlarda yer alan bir otelde yapılan toplantının son derece uzun süreli etkileri oldu. Ekonomi tarihçilerine göre Bretton Woods Sistemi, savaş sonrası dönemde refahı garanti altına aldı. 20. yüzyılın sonundaki ekonomik küreselleşme için gerekli zeminin oluşmasını sağladı.</p>

    <p class="resim"><span><img alt="r81.png" class="_idGenPageitem-87" src="../Images/r81_fmt.jpeg"/></span></p>

    <p class="arayazi">1944 yazında başlayan toplantıya katılan delegelerin Avrupa’nın yeniden inşası ve 1929 Krizi gibi büyük buhranların bir kez daha tekrarlanmasının önlenmesi gibi son derece önemli gündemleri bulunuyordu. Pek çok politikacı, ekonomik istikrasızlığın politik istikrarsızlığa yol açtığı düşüncesiyle, aynı zamanda dünya barışının da tehlike altında olduğuna inanıyordu.</p>

    <p class="arayazi">Bretton Woods delegelerinin arasında etkili İngiliz iktisatçı John Maynard Keynes (1883–1946) de vardı. Keynes ekonomik süreçlere aktif devlet müdahalesini savunuyordu. Bu Bretton Woods kararlarına da yansıyan bir görüştü.</p>

    <p class="arayazi">Delegeler Dünya Bankası’nı yol, köprü gibi altyapı harcamaları için gerekli finansal kaynağın oluşturulması için kurdular. Batı Avrupa ülkeleri savaştan sonra öncelikli olarak bankadan destek alma avantajına sahip olacaklardı.</p>

    <p class="arayazi">Delegeler ekonomik istikrarı garantiye almak için farklı ülke kurları arasındaki değişim oranlarını düzenleyecek olan IMF’yi yapılandırdılar. Ayrıca fon, ekonomik sorunlar yaşayan ülkelere acil yardımlarda bulunabilirdi.</p>

    <p class="arayazi">IMF ve Dünya Bankası halen yaşamakta ve dünya ekonomisinin önemli unsurları olarak görülmektedirler. Bretton Woods’un üçüncü bir hükmü olan üye ülkelerin kendi para birimlerini dolara göre ayarlama ilkesi ise 1970’lerde çökmüştür.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Toplantı Mount Washington Oteli’nde yapıldı. Otel halen New Hamsphire Beyaz Dağlar’da bir kayak merkezi olarak hizmet vermektedir.</span></p>

    <p class="paragraf"><span class="italik _idGenCharOverride-1">2- Dünyada yalnızca Kuzey Kore ve Küba gibi birkaç ülke IMF ve Dünya Bankası’nın dışında yer almaktadırlar.</span></p>

    <p class="paragraf"><span class="italik _idGenCharOverride-1">3- Bretton Woods’tan sonra 28,3 gram altın 35 dolar oldu. Bu değer eşitliği 1971 yılına kadar korunabilecekti.</span></p>
  </div>
</body>
</html>
