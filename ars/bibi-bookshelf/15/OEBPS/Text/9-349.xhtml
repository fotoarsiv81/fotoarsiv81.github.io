<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-349</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-348">Lance Armstrong</p>

    <p class="paragraf">Yirmi beş yaşına girdiği sıralarda Lance Armstrong (1971–) egosu kadar büyük bir bisiklet yeteneği olduğu bilinen, gururlu ve kibirli bir Teksaslı olarak tanınıyordu. Sonraki on yıl içerisinde spor tarihinin en sevilen ve en ünlü karakterlerinden birisi haline gelecekti. Yedi kez Tour de France şampiyonu olmuş, kanserden kurtulmayı başarmış, dünya çapında milyonlarca insan için bir ilham kaynağı olmuştu.</p>

    <p class="resim"><span><img alt="r252.png" class="_idGenPageitem-243" src="../Images/r252_fmt.jpeg"/></span></p>

    <p class="arayazi">1996 yılında Armstrong, dünya çapında bir numaraya yükseldi. Dünyanın en fazla gelecek vaat eden bisikletçilerinden birisi olarak görülüyordu. Ne var ki felaket aniden geldi. Ekim ayında kendisine testis kanseri teşhisi konuldu. Hastalık akciğeri ve beynine sıçramıştı. Doktorlar katı bir kemoterapi uygulamasına başlamadan önce ona %50 kurtulma şansı olduğunu söylediler.</p>

    <p class="arayazi">Mucizevi bir şekilde kanseri yendi ve 1998 yılında spora geri döndü. “US Postal Service” takımı için bisiklet sürdü. Ne var ki kanser sonrası dönemi tamamen sorunsuz değildi. Paris-Nice Yarışı’nı bırakmasının ardından neredeyse tamamen spordan çekildi. Bunun yerine Kuzey Carolina’ya gitti ve koç Chris Carmichael (1961–) ile çalışmaya başladı. Bisiklete olan sevgisini yeniden keşfediyordu. Aynı yılın sonlarına doğru İspanya Turu ve Dünya Şampiyonası’nda en önemli beş etabı başarıyla tamamladı.</p>

    <p class="arayazi">1999 Tour de France’da prolog etabını kazandı ve asla arkasına bakmadı. Greg LeMond’dan (1961–) sonra sporun en prestijli yarışmasını kazanan ilk Amerikalı olmuştu. Daha sonra katıldığı hiçbir Tour de France yarışını kaybetmedi. 2005 yılında sporu bırakmadan önce altı yarışı daha kazandı. Başka hiçbir yarışmacı altıdan fazla yarış kazanmamıştı.</p>

    <p class="arayazi">Lance Armstrong Foundation’da yaptığı çeşitli çalışmalar kansere karşı duyarlılığın artması ve konuyla ilgili kaynak bulunmasına yardımcı oldu. Armstrong daha sonra kansere yakalanmasının başına gelen en iyi şey olduğunu söyleyecekti.</p>

    <p class="arayazi">Armstrong kariyeri boyunca performans arttırıcı ilaçlar kullanmakla suçlandı. Bu noktada ısrarla masumiyetini savundu. Zira hiçbir testte ilaç kullandığı ortaya çıkmamıştı.</p>

    <p class="alt">Ek Bilgiler</p>

    <p class="paragraf">1- Associated Press tarafından dört kez “Yılın Atleti” seçildi (2002-2005). 2002 yılında “Sports Illustrated” tarafından “Yılın Sporcusu” seçildi.</p>

    <p class="paragraf">2- Üç kez (1992, 1996 ve 2000) olimpiyatlarda yarıştı. 2000 yılında bir bronz madalya kazandı.</p>

    <p class="paragraf">3- 1993 yılında dünya sokak yarışı şampiyonu oldu. Yirmi bir yaşında Tour de France’ın bir bölümünü kazanan en genç bisikletçi olmuştu.</p>
  </div>
</body>
</html>
