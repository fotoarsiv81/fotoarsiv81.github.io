<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-91</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-92">F. Scott Fitzgerald</p>

    <p class="paragraf">F. Scott Fitzgerald (1896–1940), pek çoklarına göre 20. yüzyılın en büyük Amerikan roman yazarıdır. Teknik parlaklığın ve benzersiz lirik bir ifadenin bulunduğu roman ve kısa öyküleri 1920’lerin caz çağındaki Amerika’yı karakterize eden umut ve umutsuzluk halini çok iyi yansıtmaktadır.</p>

    <p class="resim"><span><img alt="r63.png" class="_idGenPageitem-69" src="../Images/r63_fmt.jpeg"/></span></p>

    <p class="arayazi">Minnesota’da yetişen ve Princeton’da eğitim gören Fitzgerald Amerikan edebiyatında ilk romanı <span class="CharOverride-14">This Side of Paradise</span> (1920) ile fırtınalar estirir. Princeton öğrencisinin romanı kimilerince fazla gösterişli ve çocukça bulunsa da, kimsenin inkar edemediği mükemmelliği onun büyük bir yetenek olduğunu ortaya koyuyordu. Kitabın getirdiği ün ve başarı Fitzgerald ve eşi Zelda’nın (1900–1948) manşetlerden düşmeyen dekadan bir hayat yaşamalarına izin verdi.</p>

    <p class="arayazi">Fitzgerald’ın üçüncü ve en kısa romanı olan <span class="CharOverride-14">The Great Gatsby</span> (1925), onun başyapıtı sayılmaktadır. Çalışma Amerikan rüyasının boşluklarını ve potansiyellerini birlikte anlatmaktadır. Romandaki olaylar, başarısı yalnızlığını ve kirli bir geçmişi gizleyen, kendi çabasıyla yükselmiş bir milyonerin gözünden anlatılmaktadır. Kendi döneminde çok popüler olmasa da bugün o dönemin en başarılı romanı olarak görülmektedir. Eleştirmenlerden bazıları onu “en büyük Amerikan romanı” olarak değerlendirmektedirler.</p>

    <p class="arayazi">Fitzgerald’ın çalkantılı evliliği ve Zelda’nın dengesizlikleri yazarın sonraki eserlerini etkilemiştir. Özellikle sürgündeki bir Amerikan psikiyatristinin hastasıyla olan ilişkisini anlatan <span class="CharOverride-14">Tender Is the Night</span> (1934), bu etkilerin açık bir biçimde görülebileceği eserlerdendir. Fitzgerald’ın evlilik sorunları alkol problemini daha da kötü hale getirmiş, 1930’ların sonuna doğru tamamen alkolizmin pençesine düşmüştür. 1937 yılında senaryo yazarı olarak çalışmak üzere Los Angeles’a gittikten sonra 1940 yılında kalp krizinden ölmüştür. Bir Hollywood film kralı hakkındaki son romanı <span class="CharOverride-14">The Love of the Last Tycoon</span> tamamlanamadan kalmıştır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Tam adı Francis Scott Key Fitzgerald’tır. Adını 1814 yılında “The Star-Spangled Banner”a (Amerikan Milli Marşı) söz yazan akrabası Francis Scott Key’den (1779–1843) almıştır.</span></p>

    <p class="paragraf"><span class="italik _idGenCharOverride-1">2- Bir dizi zihinsel sorun yaşayan Zelda Fitzgerald, 1930 yılında bir sinir krizi geçirmiş ve hastaneye kaldırılmıştır. Asla tam olarak iyileşememiş ve 1948 yılında hastanede çıkan bir yangında ölmüştür.</span></p>

    <p class="paragraf"><span class="italik _idGenCharOverride-1">3- Bir mizah yazarı olarak bilinmese de Fitzgerald keskin bir mizah anlayışına sahipti. “The Pat Hobby Stories” isimli öykü derlemesi beceriksiz bir Hollywood senaryo yazarını anlatır. Az okunan ama komik bir eseridir.</span></p>
  </div>
</body>
</html>
