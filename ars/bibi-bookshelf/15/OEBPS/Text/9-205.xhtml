<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-205</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-204">Ayn Rand</p>

    <p class="paragraf">Ayn Rand’ın (1905–1982) sevenleri kadar sevmeyenleri olsa da 20. yy kurmaca dünyasının en etkili figürlerinden biri olduğu tartışmasızdır. Aynı zamanda bir popüler filozof olarak başarı odaklı bir dünya görüşünü işlemiştir. Bu dünya görüşü tartışmalı bulunduğu kadar okuyucuları arasında taraftar da kazanmıştır.</p>

    <p class="resim"><span><img alt="r138.png" class="_idGenPageitem-144" src="../Images/r138_fmt.jpeg"/></span></p>

    <p class="arayazi">Rand, Rusya’da St. Petersburg şehrinde doğmuş ve orada eğitim görmüştü. Sürekli okumuş ve Aristoteles (M.Ö. 384–322), Thomas Aquinas (y. 1225–1274), Fyodor Dostoyevski (1821–1881) ve Friedrich Nietzsche’nin (1844–1900) yazıları hakkında güçlü fikirler geliştirmiştir. 1926 yılında ABD’ye göç eder. Kısa bir dönem Hollywood’da metin okuyuculuğu yaptıktan sonra kendisini yazmaya verir. Önce bir senaryo ve ardından oyun yazar. Giderek romanla ilgilenmeye başlar.</p>

    <p class="arayazi">Rand’ın ünü büyük ölçüde <span class="CharOverride-14">The Fountainhead</span> (1943) ve <span class="CharOverride-14">Atlas Shrugged</span> (1957) adlı iki büyük eserinden kaynaklanmaktadır. Bu eserleri ile objektivizm olarak adlandırdığı kişisel felsefesini temellendirmiştir. <span class="CharOverride-14">The Fountainhead</span> yetenekli bir mimarın beklentilere uyum sağlamayı ya da standartlarını düşürmeyi reddetmesinin başlangıçta sorunlar çıkarmasına rağmen sonuçta ona nihai zaferi kazandırması gerçeğine odaklanır. <span class="CharOverride-14">Atlas Shrugged</span> ise kaşiflerin, sanatçıların, sanayicilerin gerçekleştirdikleri bir zihin grevinden sonra Amerika’nın çöküşünü anlatır. Çabalarına yeterli saygı gösterilmediği ve tanınmadıkları için zihin grevine giderek toplumdan ellerini eteklerini çekmişlerdir.</p>

    <p class="arayazi">Her iki çalışmada, ama özel olarak <span class="CharOverride-14">Atlas Shrugged</span>’da, objektivizmin prensipleri anlatılır. Rand insanın akıl kapasitesinin sıradışı başarılar elde edebileceğine inanmaktadır. Ona göre her birey başarıya, kâra, kişisel gelişime ve mutluluğa ulaşmak için gerekli yeteneklerle donatılmıştır. Sayısız okuyucu Rand’ın öğretilerini ilham verici bulmuştur. Buna rağmen birçoğu da onun agresif egoizmini reddetmiş ve bunu geleneksel Yahudi–Hıristiyanlığın yardımseverlik ve başkasını düşünme değerlerine aykırı bulmuştur. Her halükârda Rand’ın romanları büyük bir okuyucu kitlesi elde etmiştir. Dünya çapında 22 milyon kopyadan fazla satmışlardır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Modern Library okurlardan 20. yüzyılın en iyi romanları için oy kullanmalarını istediğinde “Atlas Shrugged” ve “The Fountainhead” ilk iki sırada yer almışlardır.</span></p>

    <p class="paragraf"><span class="italik _idGenCharOverride-1">2- Yaklaşık on iki yayınevi “The Fountainhead”i reddetmiş ve en sonunda Indiana merkezli Bobbs-Merrill 1943 yılında kitabı yayınlamayı kabul etmiştir. O günden itibaren kitap altı milyon kopya satmıştır.</span></p>

    <p class="paragraf"><span class="italik _idGenCharOverride-1">3- Rand objektivizmini şöyle tarif eder: “Kahramanca bir varlık olarak insan konsepti, hayatın ahlaki amacı olarak insanın kendi öz mutluluğu, en asil eylem olarak insanın üretken başarısı ve yegane mutlak gerçeklik olarak akıl...”</span></p>
  </div>
</body>
</html>
