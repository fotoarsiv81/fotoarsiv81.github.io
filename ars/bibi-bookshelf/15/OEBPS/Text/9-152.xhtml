<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-152</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-151">Televizyon</p>

    <p class="paragraf">Televizyon günümüzde Amerikan yaşamının en önemli ögelerinden birisidir. Ortalama Amerikalı her gün dört saatten fazla TV izlemektedir. Amerika’daki evlerin yarısından fazlasında üç veya daha fazla TV bulunmaktadır. Amerikalılar yılda toplam 250 milyar saat televizyon izlemektedirler.</p>

    <p class="arayazi ParaOverride-16">Sadece altmış yıl önce ise televizyon oldukça pahalı olan yeni bir icattı. Sadece az sayıdaki evde TV bulunuyordu.</p>

    <p class="arayazi">Televizyon teknolojisi, 1920 yılında icat edilen ilk basit modellerin ortaya çıkışıyla yavaş yavaş gelişmeye başladı. Büyük radyo kanalları, evinde televizyon bulunan az sayıdaki kişiye ulaşmak için kısa süre içerisinde kendi televizyon kanallarını oluşturdular. CBS (Columbia Broadcasting System) 1931 yılında yayın hayatına başladı. NBC (National Broadcasting Company) ilk siyah beyaz TV yayınını 1939 yılında yaptı.</p>

    <p class="arayazi">Tüm bu gelişmelere rağmen izleyici sayısı halen oldukça kısıtlıydı. Örneğin, 1939 yılında NBC kanalı Empire State Binası’nın tepesindeki bir antenden yayın yapmaya başladığında New York’taki evlerin sadece bin tanesinde TV vardı.</p>

    <p class="arayazi">II. Dünya Savaşı geçici olarak televizyonun gelişimini engelledi. Hükümet ticari yayınlara son vermişti. TV parçaları üreten fabrikalar savaş malzemeleri üretmek için çalışıyorlardı.</p>

    <p class="arayazi">Savaşın sonu ile birlikte yayınlar geri döndü. Kitlesel bir biçimde televizyon üretilmeye başlandı. 1940’ların sonu ve 1950’lerin başında TV fiyatları ucuzlamaya ve Amerikalılar komedyen Milton Berle (1908–2002) ve haber spikeri Edward R. Murrow’u (1908–1965) izlemek için TV almaya başladılar.</p>

    <p class="arayazi">Televizyonun kültürel etkileri tartışmalıydı. İdealist destekçileri onun haber ve eğitimsel programların yaygınlaştırılmasında kullanılacağını umuyorlardı. Eleştirmenleri ise onun Amerikan kültür yaşamını kurutacağından endişe etmekteydiler. Newton Minow (1926–), 1961 yılında televizyon ve halkın ilgisi ile ilgili bir programda bu aletin komedi, şiddet ve çizgi filmlerle dolu “boş bir alan” olduğunu söylemişti.</p>

    <p class="arayazi">Minow konuşmasında televizyonun kültürel etkilerini son kırk yılda pek az değişen terimlerle şöyle ifade etti: “Televizyon işini iyi yapıyorsa diğer hiçbir şeye, gazetelere, tiyatrolara gerek kalmaz. Ama televizyon kötüyse ondan kötüsü olamaz.”</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Büyük Amerikan mucidi Thomas Edison (1847–1931) ve telefonun mucidi Alexander Graham Bell (1847–1922) televizyon teknolojisinin gelişmesine önemli katkılarda bulunmuşlardır.</span></p>

    <p class="paragraf"><span class="italik _idGenCharOverride-1">2- TV’nin erken dönemlerinden beri yayın yapan kanallar arasındaki en yeni şirket Fox Broadcasting Company olmuştur. FOX yayın yapmaya 1986 yılında başlamıştı.</span></p>

    <p class="paragraf"><span class="italik _idGenCharOverride-1">3- Kablolu TV başlangıçta yayın sinyallerini alamayan kırsal bölgelere televizyon yayınlarını ulaştırmak için geliştirilmişti.</span></p>
  </div>
</body>
</html>
