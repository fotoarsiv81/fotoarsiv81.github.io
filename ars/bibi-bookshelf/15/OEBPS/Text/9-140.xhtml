<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-140</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-141"><span class="CharOverride-19">Kralın Bütün Adamları</span></p>

    <p class="paragraf">Amerikan Güneyi’nin pek çok kanonik romanı, William Faulkner’ın <span class="CharOverride-14">The Sound and the Fury</span>’sinden (Ses ve Öfke) (1929) Carson McCullers’ın <span class="CharOverride-14">The Heart Is a Lonely Hunter</span>’ına (Yalnız Bir Avcıdır Yürek) (1940) kadar bölge insanının gizli yaşamlarına odaklanmıştır. Fakat Robert Penn Warren’ın <span class="CharOverride-14">All the King’s Men</span> (Kralın Bütün Adamları) (1946) isimli eseri son derece genel bir öyküden bahsetmektedir: Güneyli bir politikacının yükselişi ve düşüşü. Kısmen gerçek olayları temel alan roman, geçen yüzyılın en başarılı Amerikan politik romanlarından birisidir.</p>

    <p class="arayazi ParaOverride-16">Warren (1905–1989) Tennessee ve Kentucky’de büyümüştür. Hayatının büyük bölümünü ise doğduğu ve büyüdüğü yerlerden uzakta geçirmiştir. Berkeley’den Yale ve Oxford’a kadar çeşitli üniversitelerde okumuş ve dersler vermiştir. Otuzlarına geldiğinde başarılı bir şair ve edebi eleştirmendir. Batı edebi eleştirisini 1960’lara kadar etkileyen Yeni Eleştiri Ekolü’nün kurucu üyelerinden birisidir.</p>

    <p class="arayazi">1933 yılında Louisiana Devlet Üniversitesi’ne atanan Warren, Baton Rouge’un yerel politikalarına bizzat tanıklık etmiştir. Özellikle bölgenin tartışmalara neden olan gösterişli valisi Huey Long’un (1893–1935) kariyerini gözlemleme fırsatı bulmuştur. Buhran döneminin ünlü politikacılarından olan Long, popülist yaklaşımları ile ilgiyi üzerine çekmeyi başarmıştır. Otokrat yaklaşımı ve hakkında dolaşan yolsuzluk iddiaları nedeniyle sert eleştirilerle muhatap olmuştur. Hızlı yükselişi 1935 yılında suikasta uğradığında son bulmuştur.</p>

    <p class="arayazi">Her ne kadar Warren, Long’la <span class="CharOverride-14">Kralın Bütün Adamları</span>’nın başkarakteri Willie Stark arasında güçlü bir bağ olmadığını savunsa da iki karakter arasındaki benzerlikler tesadüf olamayacak kadar fazladır. Long gibi Stark da mütevazi bir kökenden gelmektedir. Daha sonra bir Güney eyaletinin valisi olarak büyük bir üne kavuşmuştur. Zorbalık ve kimi zaman yasadışı yöntemlerle politikalarını Güney’de uygulamaya çalışmaktadır. Daha sonra ise adı çeşitli yolsuzluk iddialarına karışacak ve bunların son derece trajik sonuçları olacaktır. Warren’ın romanı ilgiyle okunmakta ve yolsuzluklarla politik etkinlik arasındaki ilişki hakkında önemli sonuçlar çıkarılmasına yardımcı olmaktadır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- En çok “Kralın Bütün Adamları” ile tanınmasına rağmen Warren bir şair olarak çok daha üretkendir. 1986 yılında ABD’nin ilk “laurate”unvanlı şairi olmuştur.</span></p>

    <p class="paragraf"><span class="italik _idGenCharOverride-1">2- Warren’ın kitabı, adını Humpty Dumpty hakkındaki bir çocuk şarkısından almaktadır: ne kralın bütün atları ne de bütün adamları, Humpty’i yeniden birleştiremedi.</span></p>

    <p class="paragraf"><span class="italik _idGenCharOverride-1">3- Başrollerini Sean Penn (1960–) ve Jude Law’ın (1972–) oynadığı “Kralın Bütün Adamları”nın yeni bir film versiyonu 2006 yılında çekilmiştir. Film eleştirmenler tarafından son derece ağır bir biçimde eleştirilmiştir. Onu, romanın 1949 yapımı Oscar Ödüllü uyarlamasının kötü bir yeniden çevrimi olarak görmüşlerdir.</span></p>
  </div>
</body>
</html>
