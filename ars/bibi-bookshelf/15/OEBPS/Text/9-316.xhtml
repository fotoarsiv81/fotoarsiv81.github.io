<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-316</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-315">Bill Clinton</p>

    <p class="paragraf">Bill Clinton’un (1946–) sekiz yıllık başkanlık dönemine nispi bir ekonomik refah ve dış ilişkilerde barış damgasını vurdu. Öte yandan Beyaz Saray, tarihinin en büyük skandallarından birisiyle sarsıldı. Clinton’un mali, askeri ve politik başarıları Beyaz Saray’da stajyerlik yapan Monica Lewinsky (1973–) ile olan ilişkisi hakkında yalan söylemesi yüzünden gölgelenmiştir.</p>

    <p class="resim"><span><img alt="r228.png" class="_idGenPageitem-222" src="../Images/r228_fmt.jpeg"/></span></p>

    <p class="arayazi">Clinton Georgetown Üniversitesi, Rhodes bursu kazandıktan sonra gittiği Oxford Üniversitesi ve Yale Üniversitesi Hukuk Fakültesi’nde eğitim hayatını tamamlamıştır. Yale’de okurken gelecekte eşi olacak Hillary Rodham Clinton (1947–) ile tanışır.</p>

    <p class="arayazi">1973 yılında Yale’i bıraktıktan sonra memleketi Arkansas’a gider ve politikaya atılır. 1978 yılında otuz iki yaşındayken eyalet valisi olur. İki yıl sonraki seçimlerde kaybeder fakat 1982 yılında tekrar koltuğa oturur.</p>

    <p class="arayazi">1988 yılından itibaren başkanlık yarışına girmek istese de 1992 yılına kadar bu arzusu gerçekleşmez. O yıl sürpriz bir biçimde Demokrat Parti’den başkan adayı olur. Ardından George H. W. Bush (1924–) ve milyarder iş adamı H. Ross Perot’u (1930–) %43’lük bir oy oranıyla yenilgiye uğratır.</p>

    <p class="arayazi">Clinton’un başkanlığının ilk iki yılı tam bir felakettir. Bunda karısının başını çektiği sağlık sistemi düzenlemelerindeki dikkat çekici başarısızlıkların da payı büyüktür. Sağlık sistemindeki başarısızlığın bir sonucu olarak 1994 yılında Cumhuriyetçiler Kongre’de çoğunluğu ele geçirir ve bu olay Cumhuriyetçi Devrim olarak adlandırılır.</p>

    <p class="arayazi">Lewinsky Skandalı’na kadar başkanlık dönemine federal bütçenin dengeye getirilişi, North American Free Trade Agreement’ın (NAFTA) uygulanmaya başlaması, Haiti ve Bosna’daki askeri harekatlar damgasını vurur.</p>

    <p class="arayazi">Ne var ki skandal Clinton’un ikinci döneminde büyük bir kırılma yaratır. 1998 yılında Temsilciler Meclisi’nde alenen suçlanan ikinci ABD başkanı olur (ilki Andrew Johnson, 1808–1875). Senato daha sonra Clinton’u yalancı tanıklık ve adaleti yanıltma suçlarından temize çıkaracaktır. Clinton yirmi iki yaşındaki çalışanıyla olan ilişkisi hakkında ülkeye ve karısına yalan söylemiş olsa da ülkedeki pek çok insan rakipleri tarafından adaletsiz bir biçimde hedef alındığı inancındadır. Beyaz Saray’dan ayrıldığı sırada destek oranı %65’tir. Bu savaş sonrası dönemde herhangi bir başkanın aldığı destek oranının üzerindedir.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Baby boomer neslinin ilk başkan adayı olan Clinton son derece etkileyici birisiydi. Güneş gözlüklerini takarak “The Arsenio Hall Show” için saksafonuyla Elvis Presley (1935–1977) şarkıları çalmıştı.</span></p>

    <p class="paragraf"><span class="italik _idGenCharOverride-1">2- Başkanlık sonrası dönemde temel insani meselelere odaklanmıştır. Özellikle yoksulluk, HIV/AIDS ve kamu sağlığı konularında kaynak ve farkındalık yaratılması için çaba göstermiştir.</span></p>

    <p class="paragraf"><span class="italik _idGenCharOverride-1">3- Clinton 2000 yılında eşinin New York’tan Senato’ya girişi ve 2008 yılında da başkanlık yarışı için kampanyalarda bulunmuştur.</span></p>
  </div>
</body>
</html>
