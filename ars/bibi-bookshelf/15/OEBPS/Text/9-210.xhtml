<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-210</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-209">Mini Etek</p>

    <p class="paragraf">1968 yılında eski bir Fransız kolonisi olan Kongo’nun başkenti Brazzaville’de polis bir dizi baskın düzenledi. Hedeflerinde yasaklanmış bir giysi olan mini etek giyen kızlar vardı.</p>

    <p class="resim"><span><img alt="r141.png" class="_idGenPageitem-147" src="../Images/r141_fmt.jpeg"/></span></p>

    <p class="arayazi">İlk kez 1964’te ortaya çıkan mini etekler 1960’ların ortalarında dünyaya yayıldılar. Muhafazakarlarda şok etkisi yaratan bu trend on yılın devamında meydana gelecek yeni dönüşümlerin habercisiydi. Mini etekler dizin 10 ya da 12 cm üstünde bitiyordu. Böylece vücudun örtülmesi gerektiği düşünülen önemli bir bölümünü açıkta bırakıyorlardı.</p>

    <p class="arayazi">İlk mini etekleri André Courrèges (1923–) ve Mary Quant’ın (1934–) tasarladığı düşünülmektedir. Quant’ın mini etek modelleri özellikle İngiltere’de popülerdi. Londra’nın en büyük hippi mahallesine gönderme yapılarak bu giyim tarzına Chelsea İmajı deniliyordu.</p>

    <p class="arayazi">Germaine Greer (1939–) ve Gloria Steinem (1934–) gibi pek çok feminist, mini etekleri kadınların ve gençlerin özgürleşmesinin simgesi olarak gördüler. 1970 yılında yapılan bir Gallup anketi, genç kadınların %51’inin mini etekleri tercih ettiğini gösteriyordu. Elli yaş üzerindeki kadınlar arasında bu oran yalnızca %5’ti.</p>

    <p class="arayazi">Şaşırtıcı olmayan bir şekilde mini etekler bir tepkinin ortaya çıkmasına neden oldu. Kongo’daki baskınların yanı sıra bir Katolik kardinal mini etekleri ahlaksızca ve kışkırtıcı ilan etti. Malawi’de hükümet mini etekli yabancı kadınların, “onlar yerel halkı zehirlemeden önce” ülkeden çıkarılmasını buyurdu. Venezuela’da kiliseler kadınları daha mülayim giysiler giymeleri, “aksi halde Cehennem’de yanacakları” konusunda uyardılar. Irak etekleri tamamen yasakladı.</p>

    <p class="arayazi">İsyanın simgesi olan mini etekler yaygınlaşmalarının ardından unutuldu. Quant’ın kendisi bile onları yeni kıyafetler tasarladığı 1970’lerde artık eski moda olarak gördüğünü şu sözlerle açıkladı: “Mini etek görevini yaptı, kadınların özgürleştiğini kanıtladı. Artık normale dönebiliriz.”</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Zamanın tanınmış İngiliz modeli Jean Shrimpton (1942–) mini etek giymeye başlayınca bu moda daha çok yaygınlaşmıştı.</span></p>

    <p class="paragraf"><span class="italik _idGenCharOverride-1">2- 1960’ların sonu 1970’lerin başında mini eteklerin yerine daha da kısa olan mikro etekler moda olmuştu.</span></p>

    <p class="paragraf"><span class="italik _idGenCharOverride-1">3- 1967 yılında eski başkan Dwight D. Eisenhower (1890–1969) mini etekleri</span> <span class="italik _idGenCharOverride-1">şu sözleriyle estetik açıdan eleştirmişti: “Ayak bilekleri her zaman düzgün ve güzel görünür. Ama dizler çoğunlukla öyle değildir.”</span></p>
  </div>
</body>
</html>
