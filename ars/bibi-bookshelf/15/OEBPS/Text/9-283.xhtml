<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-283</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-282">Black Sabbath</p>

    <p class="paragraf">1960’ların sonuna doğru İngiltere’nin sanayi şehri Birmingham’da dört çocukluk arkadaşı bir caz-blues grubu kurdu. “Cream” ve “Led Zeppelin” gibi ağır gitar müziği gruplarından etkilenen bu gençler gitarlarının seslerini açtılar ve kendilerine esrarengiz bir romanın ismini verdiler: “Black Sabbath” Çığlık çığlığa vokaller ve şeytani temalarla ağır bir bası birleştiren grup, 1970 yılında kendi adlarını verdikleri albümleriyle heavy metal çağını başlatmış oldu.</p>

    <p class="resim"><span><img alt="r204.png" class="_idGenPageitem-198" src="../Images/r204_fmt.jpeg"/></span></p>

    <p class="arayazi">Black Sabbath’ın bu denli ağır bir müzik tarzını ve sert sözleri nasıl bulabildiği konusunda birçok rivayet ortaya atılmıştır. İlginç bir biçimde basçı Terence “Geezer” Butler (1949–) “dark fantasy” ve kara büyü kitaplarının hayranıydı. Parmaklarına zarar veren bir kaza nedeniyle gitarist Tony Iommi (1948–) gitarını daha aşağı bir tondan çalmak zorundaydı. Kasvetli sözler ve ağır müzik, alışılmış vokal tekniklerini umursamaksızın inleyen ve kıvranan solist Ozzy Osbourne’un (1948–) sahne tavrıyla mükemmel bir uyum içerisindeydi.</p>

    <p class="arayazi">Black Sabbath karmaşık ya da entelektüel şarkılar yazmadı. Eleştirmenler ve müzisyenler tarafından fazlasıyla küçük görülmelerine rağmen hayranları hiç de az değildi. Gençler grubu sevdi. Çünkü gençliğin karanlık taraflarından bahsediyorlardı: uyuşturucu, zihinsel problemler ve ürkütücü fanteziler. Belki de yeni genç kuşak 1960’ların aşk ve barış temalarından sıkılmıştı. Belki de Black Sabbath tabu sayılan alanlara dokunmuştu. Grup hayranlarını bağırıp çağırmaya, dağınık gezmeye teşvik etti. “Metallica”, “Pantera” ve “Slayer” gibi diğer heavy metal gruplarına ilham verdi.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Ozzy Osbourne aşırı uyuşturucu problemi nedeniyle 1979 yılında gruptan çıkarıldı. Daha sonra “Black Sabbath”ın menajerinin kızı Sharon Arden (1952–) ile evlendi.</span></p>

    <p class="paragraf"><span class="italik _idGenCharOverride-1">2- “Black Sabbath” grubun üçüncü ismiydi. Önce “Polka Tulk Blues Company” ve “Earth” isimlerini kullanmışlardı. “Earth” adını taşıyan başka bir grup olduğundan isimlerini “Black Sabbath” yaptılar.</span></p>

    <p class="paragraf _idGenParaOverride-1"><span class="italik _idGenCharOverride-1">3- 2002’den 2005’e kadar MTV, “The Osbournes” adıyla bir program yayınladı. Programda Osbourne ve ailesinin hayatı anlatılıyordu.</span></p>
  </div>
</body>
</html>
