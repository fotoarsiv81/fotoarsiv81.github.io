<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-107</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-108"><span class="CharOverride-19">Gone with the Wind</span> (1939)</p>

    <p class="paragraf">Kendi döneminden on yıllar sonra bile <span class="CharOverride-14">Gone with the Wind</span> (Rüzgar Gibi Geçti) (1939) en iyi Amerikan filmleri arasında görülüyordu. İki yıllık yapım süresinin ardından gösterildiğinde ülke çapında büyük bir çalkantıya neden oldu. Tüm zamanların en büyük gişe başarısını elde etmişti. Gerçekten de enflasyon oranları dikkate alındığında film sinema tarihinin en başarılı yapımı olarak ortaya çıkmaktadır (Enflasyon oranları göz önüne alınarak hesaplandığında, filmin 1,3 milyar dolar brüt gişe başarısı yaptığı görülmektedir).</p>

    <p class="arayazi"><span class="CharOverride-14">Gone with the Wind</span> eski Güney’e odaklanan tarihsel bir destandır. İç Savaş öncesinde, savaş sırasında ve savaş sonrasında Scarlett O’Hara’nın (Vivien Leigh, 1913–1967, tarafından canlandırılmıştır) yaşamı ve aşkları ele alınmaktadır. Rhett Butler (Clark Gable) ile olan bahtsız ilişkisi Hollywood tarihinin en büyük romansları arasında yer almaktadır. Beyazperdeye yansıyan en unutulmaz diyaloglardan biri bu filmde geçmektedir. Amerikan Film Enstitüsü tarafından yapılan bir ankette Rhett’in Scartlett’ı geri çevirdiği ünlü cümleler (Açıkçası canım, umrumda değil!) Amerikan film tarihinin en akılda kalıcı repliği seçilmiştir.</p>

    <p class="arayazi">Film ikisi özel ödül dahil olmak üzere toplam on dalda Oscar kazanmıştır. Bu rekor yirmi yıl boyunca, on bir Oscar kazan <span class="CharOverride-14">Ben-Hur</span>’a (1959) kadar kırılamayacaktır. En iyi film, en iyi yönetmen (Victor Fleeming), en iyi aktris (Leigh), en iyi yardımcı aktris (Hattie McDaniel) ve en iyi senaryo (Sidney Howard, Oscar tarihinde öldükten sonra ödüle layık görülen ilk kişi olmuştur) gibi dallarda ödül almıştır.</p>

    <p class="arayazi"><span class="CharOverride-14">Gone with the Wind</span>’in gösterildiği 1939 yılı, pek çok eleştirmence Hollywood’un en verimli yılllarından biri olarak görülmektedir. O yıl <span class="CharOverride-14">The Wizard of Oz</span>, <span class="CharOverride-14">Mr. Smith Goes to Washington</span>, <span class="CharOverride-14">Stagecoach</span>, <span class="CharOverride-14">Wuthering Heights</span>, <span class="CharOverride-14">Goodbye</span> ve <span class="CharOverride-14">Mr. Chips</span> gibi çok sayıda başarılı film yapılmıştır.</p>

    <p class="arayazi">Filmin yapımı 4 milyon dolardan fazlaya mal olmuş ve kostümleriyle, setlerinin otantikliği dolayısıyla bolca övgü kazanmıştır. Filmle özdeşleşen Victor Fleeming’in yanı sıra dört ayrı yönetmen daha filme katkıda bulunmuşlardır.</p>

    <p class="arayazi">En son 1998 yılında gösterilen <span class="CharOverride-14">Gone with the Wind</span> Amerika’da toplamda 198 milyon dolar ve dünya çapında 400 milyon dolardan fazla bir gelir getirmiştir. Biletleri tarihteki herhangi bir filmin biletlerinden daha fazla satılmıştır. Amerikan televizyonlarında en çok seyredilen uzun metrajlı film olmuştur. Halen Amerikan sinemasının en önemli epik sinema örneklerinden biri durumundadır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Film Margaret Mitchell’in (1900–1949) aynı adlı eserinden ilham almaktadır. 1936 yılında yapımcı David O. Selznick (1902–1965) 50 bin dolarlık rekor bir ödemeyle romanın haklarını satın almıştır.</span></p>

    <p class="paragraf"><span class="italik _idGenCharOverride-1">2- Scarlett’ı oynayacak oyuncunun belirlenmesi sonra derece zor olmuş ve bunun için tahmini 1400 oyuncu ile görüşmeler yapılmıştır. Ne var ki renkli perde testini sadece Leigh, Paulette Goddard ve diğer iki oyuncu geçebilmiş ve başrolü Leigh almıştır.</span></p>

    <p class="paragraf"><span class="italik _idGenCharOverride-1">3- Rhett Butler rolü için sadece dört oyuncu düşünülmüştür. Gable, Selznick’in ilk tercihidir. Ne var ki kontrata ilişkin sorunlar nedeniyle Gary Cooper (1901–1961) ön plana çıkmıştır. Cooper rolü reddedince Gable’la olan sorunlar çözülerek sözleşme imzalanmıştır. Bunun üzerine Cooper şunları söyler: “Gone with the Wind, Hollywood tarihinin en büyük başarısızlığı olacaktır. Bu başarısızlığın acısını çekecek olanın Gary Cooper değil de Clark Gable olacak olmasından ötürü son derece mutluyum.”</span></p>
  </div>
</body>
</html>
