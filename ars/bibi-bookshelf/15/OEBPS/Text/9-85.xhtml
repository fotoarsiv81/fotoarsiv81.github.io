<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-85</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-86">Duke Ellington</p>

    <p class="paragraf">Caz müzisyeni Duke Ellington (1899–1974), müzik felsefesini şu şarkı sözüyle ifade eder: “Ritmi olmayan anlamsızdır.” Karmaşık ve detaylı olmalarına rağmen Ellington’ın tüm eserleri bir biçimde ritmi bünyesinde barındırmaktadırlar.</p>

    <p class="resim"><span><img alt="r60.png" class="_idGenPageitem-66" src="../Images/r60_fmt.jpeg"/></span></p>

    <p class="arayazi ParaOverride-16">Edward Kennedy “Duke” Ellington, “caz müzik” ifadesini fazla dar bularak kendi müziğini “Amerikan müziği” olarak adlandıran bir sanatçıdan beklenebileceği üzere Washington DC’de doğdu. Kariyeri boyunca çeşitli tarzları denedi. Ella Fitzgerald’la (1917–1996) birlikte yaptıkları klasik kayıtlardan, içerisinde basçı Charles Mingus (1922–1979) ve saksofoncu John Coltrane (1926–1967) gibi isimlerin de bulunduğu dönemin en yenilikçi caz sanatçıları ile birlikte verdiği eserlere kadar tüm çalışmalarında kendini hiçbir zaman dar çerçevelerin içine hapsetmemişti.</p>

    <p class="arayazi">Ellington’u asıl üne kavuşturansa 1920’ler ve 1930’larda “Harlem’s Cotton Club”daki gruba liderlik etmesiydi.</p>

    <p class="arayazi">Ellington grup için piyano çalıyordu. Pek çok eleştirmene göreyse onun en iyi enstrümanı orkestrasıydı. Başlarda “Washingtonlular” diye bilinen bir dans grubu kurmuştu. Zamanla on dört sanatçıdan oluşan “The Famous Orchestra” adında bir müzik grubu topladı. Ekibin bileşimi zaman zaman değişse de her dönemde saksafoncu Johnny Hodges (1906–1970), Charles “Cootie” Williams (1910–1985) ve Rex Stewart (1907–1967) gibi daha sonra kendi orkestralarını kuran ünlü caz müzisyenleri grubun içerisinde yer aldılar.</p>

    <p class="arayazi">Ellington “Cottontail” (1940) ve “Harlem Air Shaft” (1940) gibi ünlü bestelerini bu muhteşem gruplara liderlik yaparken hazırlayacaktı.</p>

    <p class="arayazi">Dans etmek yerine yalnızca dinlemek için yapılan Bebop caz popülerleştikçe, ritimli caz yapan Ellington popülerliğini kaybetmeye başladı. Yine de hiçbir zaman tamamen unutulmadı. 1956 yılındaki Newport Caz Festivali’nde verdiği performans kendisine yeni dinleyiciler kazandırdı. Miles Davis’ten (1926–1991) Dave Brubeck’e (1920–2012) kadar geniş bir genç cazcılar kuşağının üyeleri Ellington’a olan hayranlıklarını vurguluyorlardı. Ellington gençliğini ve tazeliğini hiçbir zaman kaybetmedi. Altmış yedi yaşında Pulitzer Ödülü’nü ucu ucuna kaçırdığında şöyle der: “Kader her zaman bana karşı nazik oldu. Kader benim bu kadar genç yaşta fazla ünlü olmamı istemiyor.”</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Ellington yaşarken Pulitzer alamasa da ölümünün ardından 1999 yılında kendisine özel ödül verilmiştir.</span></p>

    <p class="paragraf"><span class="italik _idGenCharOverride-1">2- Miles Davis 1974 tarihli Ellington’a adadığı şarkısına “He Loved Him Madly” adını vermişti. Zira Duke performanslarını genellikle “sizleri çılgınca seviyorum” diyerek bitirirdi.</span></p>

    <p class="paragraf"><span class="italik _idGenCharOverride-1">3- Richard Nixon (1913–1994) Ellington’u Beyaz Saray’da çalması için 1969 yılında davet etmiş ve ona en yüksek ABD sivil onur ödülü olan Özgürlük Nişanı’nı takmıştır.</span></p>
  </div>
</body>
</html>
