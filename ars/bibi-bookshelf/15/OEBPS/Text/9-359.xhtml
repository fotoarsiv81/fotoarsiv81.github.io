<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-359</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-358">Kazuo Ishiguro</p>

    <p class="paragraf">Çağdaş edebiyatın sıradışı kişilikleri arasında Kazuo Ishiguro (1954–) son derece özel bir yere sahiptir. Eleştirmenler onu günümüzün en başarılı edebiyatçılarından birisi olarak görmektedirler. Özel olarak, insanın geçmiş acılara ve kaçırılmış fırsatlara karşı koyma noktasındaki direncini yansıtan titiz, birinci şahıs anlatılarıyla tanınmaktadır.</p>

    <p class="arayazi ParaOverride-16">1954 yılında Japonya’da doğan Ishiguro çocukken Londra’ya gitti ve orada büyüdü. Her iki kültürde de kendisini yabancı gibi hissediyordu. Gerçekten de onu Japon ya da İngiliz bir yazar olarak adlandırmak hiç de kolay değildir. Bu duruma uygun bir biçimde ilk romanı <span class="CharOverride-14">A Pale View of Hills</span> (1982) İngiltere’deki genç bir Japon göçmenin hikayesine odaklanır. İkinci romanı <span class="CharOverride-14">An Artist of the Floating World</span> (1986) geçmişindeki politik angajmanlarının yanlışlığını kabul etmek için mücadele veren yaşlı bir Japon’u anlatmaktadır.</p>

    <p class="resim"><span><img alt="r261.png" class="_idGenPageitem-252" src="../Images/r261_fmt.jpeg"/></span></p>

    <p class="arayazi"><span class="CharOverride-14">The Remains of the Day</span> (1989) hemen herkesin beğenisini kazanmıştır. Booker Ödülü kazanan kitap, Stevens adlı yaşlı bir kahyanın ağzından aktarılmaktadır. Bir malikaneyi idare etmekte olan ciddi ve sabırlı Stevens okuyucuyu görev inancı, profesyonelliği ve eski bir İngiliz asili olan patronuna bağlılığıyla tanıştırır. Adım adım Stevens’ın anlatımında kırılmalar meydana gelir: Hayatını değersiz bir efendiye hizmet ederek boşa harcadığını farkına varmaktadır.</p>

    <p class="arayazi">Stevens, güvenilmez anlatıcının tipik bir örneğidir. Sadakati ve önceliğinin yerine geçen, farkına vardığı acı gerçekle yüzleşme konusunda son derece gönülsüzdür. Hayatı boyunca doğru seçimleri yaptığı noktasında hem kendisini hem de okuyucuyu aldatmaktadır. Bu çerçevede Stevens aynı zamanda Ishiguro’nun başkarakterlerinin de tipik bir örneğidir. Bu karakterler söyledikleri kadar söylemedikleriyle de çok şey anlatmaktadırlar.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Başrollerinde Anthony Hopkins (1937–), Emma Thompson (1959–) ve Christopher Reeve’nin (1952–2004) oynadığı “The Remains of the Day”in 1993 tarihli film uyarlaması sekiz dalda Oscar’a aday gösterilmiştir.</span></p>

    <p class="paragraf"><span class="italik _idGenCharOverride-1">2- 1990 yılında yapılan bir röportajda romanlarının esas meselesini şöyle anlatır: “Nasıl olup da insanların açık gerçeklerle yüzleşemediği... insanlar kendilerini aldatmaya meylettiklerinde, geçmişleri hakkında yarım yamalak hikayeler anlatmaya başlarlar.”</span></p>

    <p class="paragraf"><span class="italik _idGenCharOverride-1">3- “When We Were Orphans” (2000) ve “Never Let Me Go” (2005), Ishiguro’nun yakın dönem çalışmalarıdır. Her ikisi de Booker Ödülü finalistleridir. Bu ödül, eski koloni üyeleri ya da İngiliz vatandaşlarına verilen en iyi İngilizce roman ödülüdür ve son derece prestijlidir.</span></p>
  </div>
</body>
</html>
