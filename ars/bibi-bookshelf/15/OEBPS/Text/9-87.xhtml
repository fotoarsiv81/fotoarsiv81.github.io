<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-87</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-88">Nativizm</p>

    <p class="paragraf">1938 yılında Başkan Franklin D. Roosevelt (1882–1945) “Amerikan Devrimi Kızları”ndan göçmenlere hoşgörü göstermelerini isteyen ünlü bir konuşma yaptı. “Hatırlayın ki siz ve ben, hepimiz göçmenlerin soyundan geliyoruz.” demişti.</p>

    <p class="arayazi ParaOverride-16">Roosevelt konuşmasıyla 1920’lerde ve 1930’larda yükselişe geçen göçmen karşıtı duyarlılıkları yatıştırmaya çalışıyordu. Bu duyarlılıklar nativizm olarak adlandırılmaktaydı.</p>

    <p class="arayazi">Nativizm terimi 19. yy ortalarındaki bir başka göç dalgası sırasında ortaya çıkmıştı. <span class="CharOverride-14">Know-Nothings</span> olarak bilinen Katolik karşıtı ve nativist hareket dağılmadan önce 1854 seçimlerinde başarı elde edebilmişti.</p>

    <p class="arayazi">Nativizm I. Dünya Savaşı sonrasındaki ekonomik sorunlar ve sosyal belirsizlik, yeni gelenlere karşı gelişen düşmanlıkla birleşince yaygınlaşmaya başladı. 1924 yılında Kongre, Asya ve Avrupa’nın başta Katolik İtalya ve Polonya olmak üzere istenmeyen bölgelerinden göçmenlerin ülkeye girişini yasakladı. Kızıl Korkusu döneminde yüzlerce Doğu Avrupalı, anarşistlerle bağlantılı olabileceklerinden endişe edilerek sınır dışı edildi.</p>

    <p class="arayazi">Aynı dönemde nativist yurttaşlık hareketleri giderek güçleniyordu. İç Savaş’tan sonra Güney’de Afro-Amerikalıları korkutmak için kurulan Ku Klux Klan, Yahudileri ve Katolikleri de hedef almaya başlamıştı. Demokrat başkan adayı Al Smith (1873–1944), Katolik olduğu için büyük bir düşmanlıkla karşılaştı ve Cumhuriyetçi Herbert Hoover (1874–1964) karşısında yenilgiye uğradı.</p>

    <p class="arayazi">Göçmen karşıtı ruh hali Roosevelt’in başkanlığı döneminde de devam etti. 1939 yılında yaşanan bir olayda çoğunlukla Alman Yahudi göçmenlerle dolu St. Louis gemisinin ülkeye girişine izin verilmedi ve Avrupa’ya geri dönmeye zorlandı. Bu insanların büyük bölümünün Holokost sırasında öldüğü sanılmaktadır.</p>

    <p class="arayazi">II. Dünya Savaşı sırasında nativizm azalmaya başladı. 1965 tarihli düzenlemeyle 1924 yılında yapılan göçmenlik yasası değiştirildi ve Amerika’ya göçmenlerin girişine izin verildi.</p>

    <p class="arayazi">Günümüzde dahi Amerikan politik hayatında göçmen karşıtı eğilimler bulunmakta ve zaman zaman yüzeye çıkabilmektedir.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 19. yüzyılda bazı iş ilanlarında “İrlandalılar başvurmasın</span><span class="italik _idGenCharOverride-1">” yazıyordu. Bu, dönemin Katolik ve göçmen karşıtı ruh halini yansıtmaktadır.</span></p>

    <p class="paragraf"><span class="italik _idGenCharOverride-1">2- Katolik karşıtı düşünceler 1960’larda halen önemli bir mesele olmaya devam ediyordu. John F. Kennedy (1917–1963) şu ifadeleri kullanmak zorunda kalmıştır: “Ben Katolik bir başkan adayı değilim. Ben Demokrat Parti başkan adayıyım.” Kennedy başkan seçilen yegane Katoliktir.</span></p>

    <p class="paragraf"><span class="italik _idGenCharOverride-1">3- Irkçı bir organizasyon olarak bilinen Ku Klux Klan her zaman nativizmin ve Katolik karşıtlığının önde gelen bir destekçisi olmuştur.</span></p>
  </div>
</body>
</html>
