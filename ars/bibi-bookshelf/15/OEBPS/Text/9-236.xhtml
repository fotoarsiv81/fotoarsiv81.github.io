<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-236</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-235">Tütün ve Kanser</p>

    <p class="paragraf">12 Temmuz 1957 tarihinde bilim insanları, Amerika’yı sarsacak bir keşfin sonuçlarını açıkladılar: İddialarına göre sigara içmek akciğer kanserine neden oluyordu.</p>

    <p class="arayazi ParaOverride-16">1950’ler Amerikan sigara şirketleri için altın yıllar olmuştu. Bir Gallup araştırmasına göre 1954 yılında Amerikalıların %45’i sigara içiyordu. Frank Sinatra (1915–1998) ve Ronald Reagan (1911–2004) gibi ünlüler gönül rahatlığıyla “Lucky Strikes” ya da “Chesterfields” gibi firmaları destekliyorlardı.</p>

    <p class="arayazi">Başlarda kanserle sigaranın ilişkisini ortaya koyan araştırmanın kamuoyunda çok büyük bir etkisi olmadı. Sigara firmaları keskin bir biçimde bu sonuçları reddettiler ve karşı raporlar hazırlayıp araştırmanın sonuçlarını eleştirmeleri için başka bilim insanlarını işe aldılar. İçiciler araştırmanın sonuçları nedeniyle endişelenmişlerse de bu alışkanlıktan kurtulmanın hiç de kolay olmadığının farkındaydılar.</p>

    <p class="arayazi">Sağlık savunucularının baskısı altındaki Kongre, 1965 yılında sigara üreticilerini paketlerinin üzerine sağlık uyarısı eklemeye zorladı. 1971 yılında sigara reklamlarının televizyonlarda yayınlanmasına yasak getirildi.</p>

    <p class="arayazi">1981 yılına gelindiğinde, sigara içen Amerikalıların sayısı %33’e düşmüştü.</p>

    <p class="arayazi">1982 yılında başkan olan Ronald Reegan, C. Everett Koop’u (1916–2013) sağlık dairesinin başına getirdi. Koop sigara paketlerindeki uyarıları daha açık olacak şekilde yeniden düzenlettirdi.</p>

    <p class="arayazi">Koop 1988 yılında pek çok sigara kullanıcısının zaten bildiği bir gerçeği açıklayan bir rapor yayınladı: Sigaranın çok üst düzeyde bir bağımlılık etkisi vardı. Aslında raporda sigaranın bağımlılık yapıcı etkisinin eroin ve kokainle karşılaştırılabilir olduğuna işaret edilmekteydi.</p>

    <p class="arayazi">Artan bilimsel kanıtlar büyük bir kültürel dönüşümün yaşanmasına neden oldu. Sigara sosyal açıdan giderek daha az kabul edilebilir hale geldi. 1990’larda pek çok eyalet ve yerel hükümet, sigaranın otel ve restoranlarda içilmesine yasak getirdi. Tütün firmaları kanser hastası kurbanlarının açtığı davalar nedeniyle milyarlarca dolar kaybettiler.</p>

    <p class="arayazi">2007 yılında Gallup sigara içen yetişkinlerin oranının %24’e kadar düştüğünü tespit etti.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 1997’de Camel reklam maskotu Joe Camel’dan vazgeçmek zorunda kaldı. Zira sigara karşıtı aktivistler bu simgenin sigaranın çocuklara sigara pazarlamak amacıyla kullanıldığını savunuyorlardı.</span></p>

    <p class="paragraf"><span class="italik _idGenCharOverride-1">2- Sigara her yıl ortalama 440 bin Amerikalının ölümüne neden olmaktadır. Amerikan Kanser Topluluğu’na göre sigara kaynaklı ölümler alkol, araba kazaları, cinayet, AIDS, intihar ve yasadışı uyuşturucuların sebep olduklarından daha fazladır.</span></p>

    <p class="paragraf"><span class="italik _idGenCharOverride-1">3- Sigaranın gırtlak, pankreas, karaciğer, rahim, böbrek, mesane, mide, kolon, rektum kanserleriyle bağlantılı olduğu ortaya konulmuştur.</span></p>
  </div>
</body>
</html>
