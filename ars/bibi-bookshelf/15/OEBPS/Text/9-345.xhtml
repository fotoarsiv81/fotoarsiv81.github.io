<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-345</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-344">Üstkurmaca (Metafiction)</p>

    <p class="paragraf">Meta, “sonra” ya da “ötesi” anlamlarına gelir. Metafizikten metaanalize kadar pek çok akademik terimde bu ifade kullanılmaktadır. Meta, kendisine referans veren, kendine dönük fikir veren durumları ifade etmek için dahi kullanılmıştır. Edebi tür olarak üstkurmaca (metafiction) ise yakın dönemlerde şekillenmiştir.</p>

    <p class="arayazi ParaOverride-16">Üstkurmaca farklı yaklaşım ve yöntemleri bir araya getirir. Yazar, okuyucu ve edebi metin arasındaki ilişkilerin sorgulanmasına yardımcı olur. Bu doğası gereği, üstkurmaca eserlerinde bir öz farkındalık söz konusudur. Okuyucunun kendi durumuna, mevcut pozisyonunun yapaylığına dikkat çekilir.</p>

    <p class="arayazi">Üstkurmacada yaygın bir yöntem yazarın kendisini metne bir karakter olarak sokmasıdır. John Fowles’un <span class="CharOverride-14">The French Lieutenant’s Woman</span> (1969) ve Kurt Vonnegut’un <span class="CharOverride-14">Breakfast of Champions</span> (1973) isimli eserlerinde bu yöntem kullanılır. Diğer bazı üstkurmaca eserlerinde okuyucu doğrudan doğruya metne dahil edilir. Italo Calvino’nun <span class="CharOverride-14">Se una notte d’inverno un viaggiatore</span> (Bir Kış Gecesi Eğer Bir Yolcu) (1979) isimli eserinde, okur bir karakter olarak romana dahil edilir. Dave Eggers’ın <span class="CharOverride-14">A Heartbreaking Work of Staggering Genius</span> (2000) eserinde sembolizmin kullanım biçimiyle ilgili bir okur rehberi kullanılmaktadır.</p>

    <p class="arayazi">Bir başka üstkurmaca tekniği önceki bir eseri sorgulamaktır. Burada asıl başkarakter dışında bir tiplemeden hareket edilir. John Gardner’ın <span class="CharOverride-14">Grendel</span> (1971) isimli romanında “Beowulf” isimli antik şiir, canavar tiplemesinin gözünden ele alınır. Gregory Maguire’ın <span class="CharOverride-14">Wicked</span> (1995) isimli eseri <span class="CharOverride-14">The Wonderful Wizard of Oz</span> eserini cadının gözünden anlatmaktadır.</p>

    <p class="arayazi">Üstkurmaca yeni bir tür gibi gözükse de aslında kökleri iki bölüm halinde 1605 ve 1615 tarihlerinde yayınlanan Miguel de Cervantes’in <span class="CharOverride-14">Don Kişot</span> romanına kadar gider. Bu kitap, Batı edebiyatının kurucu metinlerindendir. Kitabın ikinci bölümünde, Don Kişot ve sadık uşağı Sancho Panza, bir Cervantes taklitçisinin onların maceraları hakkında bir devam kitabı yazdığını öğrenirler. Cervantes’in karakterlerini kullanarak taklitler hazırlayanlara gönderme yapılmaktadır. Romanın iki karakteri bu fikri şiddetle alaya alırlar.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Stephen King (1947–) üstkurmaca unsurlarını popüler edebiyata taşımıştır. “Misery” (1987), yazması gerekenleri kendisine dikte eden bir hayranının eline düşen yazarı anlatır. “The Dark Half” (1989), kullandığı takma isim gerçek bir karaktere dönüşen yazarın hikayesidir.</span></p>

    <p class="paragraf"><span class="italik _idGenCharOverride-1">2- Senaryo yazarı Charlie Kaufman (1958–), Susan Orlean’ın (1955–) romanı “The Orchid Thief”i (1998) sinemaya uyarlarken zorlanınca kendisini de senaryoya ekler. Ortaya çıkan sonuç “Adaptation” (2002) isimli filmdir. Özetin özeti film tipik bir üstkurmaca örneğidir.</span></p>

    <p class="paragraf"><span class="italik _idGenCharOverride-1">3- Üstkurmaca alanında eserler veren diğer önemli yazarlar arasında Paul Auster (1947–), Julian Barnes (1946–), Milan Kundera (1929–), Yann Martel (1963–), Vladimir Nabokov (1899–1977), Zadie Smith (1975–) ve John Updike (1932–2009) gibi isimler bulunmaktadır.</span></p>
  </div>
</body>
</html>
