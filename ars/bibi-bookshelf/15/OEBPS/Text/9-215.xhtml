<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-215</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-214">Doğum Kontrol Hapı</p>

    <p class="paragraf">1960 yılında Gıda ve İlaç Yönetimi (FDA) ilk doğum kontrol hapının kullanımını onayladı. Günlük olarak alındığında hamile kalmayı engelleyen hap, kadınların hayatında çok önemli değişimlere neden oldu. Bu sayede istedikleri zaman hamile kalabileceklerdi.</p>

    <p class="arayazi ParaOverride-16">Etkili bir doğum kontrol hapı için çalışmalar büyük ölçüde Margaret Sanger (1879–1966) tarafından yürütülüyordu. Sanger ilk doğum kontrol kliniğini 1916 yılında açtı. Aynı yıl temel cinsellik üzerine <span class="CharOverride-14">What Every Girl Should Know</span> isimli bir eser yayınladı.</p>

    <p class="arayazi">1950 yılında gelindiğinde Sanger, Amerikan Doğum Kontrol Ligi’ni kurmuştu. Kondom ve diyaframların kullanımıyla birlikte doğum kontrolünün yasallaşması için çalışmalarını sürdürüyordu.</p>

    <p class="arayazi">Sanger gebeliği önlemenin daha etkili bir yolunu bulma umudunu taşıyordu. Öyle ki bu yöntem erkeklerin yardımına gerek kalmadan kullanılabilecekti. Zengin mirasçı Katharine McCormick’in (1875–1967) desteğiyle birlikte biyolog Gregory Pincus’u (1903–1967) işe alarak bu özelliklere sahip bir doğum kontrol hapı geliştirilmesine odaklandı.</p>

    <p class="arayazi">Hormonal korunma yöntemi ilk olarak 1945 yılında Harvardlı endokrinolog Fuller Albright (1900–1969) tarafından ortaya atılmıştı. Kendisi bu fikrin peşine düşmemişti. Öte yandan onun düşünceleri Pincus’un araştırması için başlangıç noktası olarak işlev gördü.</p>

    <p class="arayazi">Uzun yıllar süren deney ve klinik araştırmaların ardından Pincus, FDA’nın onayından geçebilen bir hap geliştirmişti. Sanger ve McCormick nihayet ömür boyu hayalini kurdukları düşe ulaşabilmişlerdi.</p>

    <p class="arayazi">Ne var ki altı yıl sonrasına kadar korunma ABD’de tam anlamıyla hayata geçemeyecekti. Zira pek çok eyalet gebelikten korunmayı yasaklıyordu. Bunların en katılarından biri Connecticut eyaletindeydi. Doğum kontrolü amacıyla her türlü ilacın, bilgilendirici metnin ya da aletin kullanımı yasaktı. 1965 tarihli <span class="CharOverride-14">Griswold v. Connecticut</span> Davası’nda yüksek mahkeme tarafından yasa iptal edildi. Doğum kontrolü tüm evli çiftler için yasallaştırılmıştı. 1972 yılında bu hak bekar çiftler için de genişletilecekti.</p>

    <p class="arayazi">Hayatının amacı gerçekleşen Sanger, Griswold Davası’ndan birkaç ay sonra seksen altı yaşındayken hayata veda etti.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Griswold Davası evli çiftler için doğum kontrolünü yasallaştırırken özel hayata ilişkin ilk yasal düzenlemeyi getiriyordu.</span></p>

    <p class="paragraf"><span class="italik _idGenCharOverride-1">2- Amerikan Doğum Kontrol Ligi daha sonra “Planned Parenthood” (Planlanmış Ebeveynlik) adını aldı.</span></p>

    <p class="paragraf"><span class="italik _idGenCharOverride-1">3- Doğum kontrolünü savunmasının yanı sıra Sanger öjeni taraftarıydı. Bu akım, üstün ırk ve özelliklerin ortaya çıkarılması için seçilmiş çoğalmayı savunuyordu.</span></p>
  </div>
</body>
</html>
