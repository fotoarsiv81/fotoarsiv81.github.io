<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-307</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-306">Larry Bird</p>

    <p class="paragraf">1980’lerde “Los Angeles Lakers” ve “Boston Celtics” arasındaki rekabet son derece dramatik ve ilgi çekiciydi. NBA finallerinde üç kez karşı karşıya gelmişlerdi. Bu iki takıma spor tarihinin en iyi oyuncularından ikisi önderlik ediyordu: Earvin “Magic” Johnson (1959–) ve Indiana, French Lick’ten gelen mütevazi forvet Larry Bird (1956–).</p>

    <p class="resim"><span><img alt="r221.png" class="_idGenPageitem-215" src="../Images/r221_fmt.jpeg"/></span></p>

    <p class="arayazi ParaOverride-16">Celtics takımındaki on üç yıllık kariyeri içerisinde Larry Bird’in lakabı “French Lick’in Taşralısı”ndan “Efsane Larry”e evrildi. Bird, az bulunan bir atış ve pas yeteneği, liderlik özelliği ve takım arkadaşlarını güçlendirme kabiliyeti barındırıyordu. Oyunun en kritik anında yapması gerekenleri yapar, şutları ve top çalmalarıyla takım arkadaşlarına yardımcı olurdu.</p>

    <p class="arayazi">Bird, Celtics takımına üç NBA şampiyonluğu kazandırdı. Üç kez lig MVP’si, on iki kez all-star, iki kez NBA finallerinin MVP’si ve 1980’de Yılın Çaylağı seçilme onurunu yaşadı. “Dream Team” olarak adlandırılan 1992 Olimpiyat takımının kaptanlarından biriydi. Takım Barselona’da altın madalya almıştı.</p>

    <p class="arayazi">1979-1980 arasında Celtics takımına katılmadan önce iki sezonunu ABD’deki en iyi üniversiteli sporcuların bir araya geldiği takım bünyesinde Indiana Devlet Üniversitesi’nde geçirdi. Üniversitedeki son yılında “Sycamores” yenilgisiz şekilde “Michigan State” karşısında NCAA finaline çıkarken takımına liderlik etti. İkinci sınıftaki Magic Johnson önderliğinde “Spartans” takımı Sycamores karşısında kazanınca spor tarihinin en önemli mücadelelerinden biri başlamış oldu: Bird, Magic’e karşı.</p>

    <p class="arayazi">Bird ve Johnson sonraki yıl NBA’e gittiler. Onların rekabeti NBA’in profilinin yükselmesine katkı sundu. Takımları NBA şampiyonluğu için üç kez (1984, 1985 ve 1987) karşı karşıya geldiler. Magic’li Lakers iki defa bu karşılaşmalardan galip ayrıldı.</p>

    <p class="arayazi">Bird son dört sezonunda ayak ve sırt sakatlıkları nedeniyle sorun yaşadı. 1992 Olimpiyatları’ndan sonra jübile yapmak zorunda kaldı. 1998 yılında Basketbol Onur Listesi’ne alındı. Daha sonra üç sezonluğuna “Indiana Pacers” takımı için koçluk yaptı (1997–2000). 2003’ten itibaren Pacers takımının basketbol operasyonları başkanlığını yürüttü.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Bird basketbol kariyerini ortalama 24,3 sayı, 10,0 ribaunt ve 6,3 asist ile bitirdi.</span></p>

    <p class="paragraf"><span class="italik _idGenCharOverride-1">2- Bird efsanevi Indiana Üniversitesi koçu Bobby Knight (1940–) için oynamak üzere bir basketbol bursu kazanmıştı. Kampüste geçen bir ayın ardından memleket hasreti çekti ve küçük kasabası French Lick’e geri döndü. Indiana Üniversitesi öncesinde kısa süre bir yüksekokul olan Northwood Enstitüsü’nde okudu.</span></p>

    <p class="paragraf"><span class="italik _idGenCharOverride-1">3- Celtics, Bird’ü üniversitede üçüncü senesini bitirdikten sonra 1978 NBA seçmelerinde altıncı sıradan takıma aldı. Sonraki bir yılını Indiana Üniversitesi’nde geçirecek olmasına karşın Celtics haklarını saklı tuttu ve sonradan onunla 3,25 milyon dolarlık beş yıllık bir sözleşme imzaladı. Bu o dönem için bir çaylağa ödenmiş en yüksek ücretti.</span></p>
  </div>
</body>
</html>
