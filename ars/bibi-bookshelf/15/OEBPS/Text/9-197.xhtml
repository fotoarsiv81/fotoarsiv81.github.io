<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-197</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-196">Abbie Hoffman</p>

    <p class="paragraf">1960 ve 1970’lerin bir karşı kültür ikonu olan Abbie Hoffman (1936–1989) sosyal değişimi kışkırtmak için kullandığı zeka işi politik cambazlıklarıyla ülke çapında ün kazandı. Hoffman, 1968 yılında Chicago’da düzenlenen Demokratik Parti Ulusal Konvansiyonu’nu bozmak için komplo düzenlemekle suçlanan Chicago Yedilisi adındaki bir grup radikalden biri olarak gözaltına alındığında ününün zirvesine çıkmış oldu.</p>

    <p class="arayazi ParaOverride-16">Massaschusetts’te doğmuş ve Brandeis Üniversitesi’nden mezun olmuştu. 1966 yılında kurulan Uluslararası Gençlik Partisi’nin kurucularındandı. Bu radikal gençlik hareketi halk arasında genellikle “yippiler” adıyla bilinmekteydi.</p>

    <p class="arayazi">1967 yılında Hoffman büyük ses getiren iki politik hareket gerçekleştirdi. Bir grup antikapitaliste New York Borsası’nın balkonundan aşağıdaki borsacıların üzerine dolar banknotları dökerken liderlik etti.</p>

    <p class="arayazi">Psişik güçleri ile Pentagon’u havaya kaldırmaya çalışan 50 bin kişilik bir topluluğun eyleminin lideriydi. Vietnam Savaşı’nı sonlandırmak için yaptıkları bu girişimleri başarısızlıkla sonuçlanmıştı.</p>

    <p class="arayazi">Ulusun ilgisini asıl üzerine çekense, Chicago Yedilisi’nin yargılanması oldu. Hoffman ve yippi arkadaşı Jerry Rubin (1938–1994) beş aylık yargılama sürecini sirke çevirdiler. Yargıç cüppesi giyip mahkemeye bir doğum günü pastası getirdiler. Jüriye öpücük gönderip, onlara göğüslerini sergilediler ve genellikle savunma masasını berbat ettiler.</p>

    <p class="arayazi">Sonuçta yargılanan yedi kişinin tamamı da komplo düzenlemek suçlamasından beraat ettiler. Hoffman ve diğer dört kişi ise isyan amacıyla eyalet sınırlarını aşmaktan dolayı mahkumiyet aldılar (Karar daha sonra iptal edilecekti).</p>

    <p class="arayazi">1960’larda Hoffman’ın aktivist günleri son buldu. Yine de 1970’ler boyunca gençlik kültürünün ve isyanın simgesi olarak kalmaya devam etti. Elli üç yaşında intihar etmeden önce 1980’lerde kendini yeniden radikal politik eylemlerin içinde bulmuştu.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 1970’lerde büyük ölçüde politika sahnesinden silinmişti. Zira 1974-1980 arasında polisten kaçıyordu. Gizli bir polise kokain satmaya kalkmıştı. ABC’den Barbara Walters (1929–) ile bir röportaj yapınca kaçışı son bulmuş oldu.</span></p>

    <p class="paragraf"><span class="italik _idGenCharOverride-1">2- Saklandığı sırada New York taşrasında Barry Freed adıyla yaşamını sürdürmüştü.</span></p>

    <p class="paragraf"><span class="italik _idGenCharOverride-1">3- 1987 yılında Hoffman, Başkan Jimmy Carter’ın kızı Amy ile birlikte CIA karşıtı bir protestoda gözaltına alındı. Bu olay ölümünden önce kamuoyunun dikkatini son kez çekişiydi.</span></p>
  </div>
</body>
</html>
