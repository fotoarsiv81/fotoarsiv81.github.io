<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-233</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-232">Sylvia Plath</p>

    <p class="paragraf">Beklenmedik trajik ölümü kimi zaman dikkatlerin edebi başarılarından uzaklaşmasına neden olsa da Sylvia Plath (1932–1963) sıradışı bir özgünlüğe ve etkinliğe sahip bir şairdir. Yoğun, canlandırıcı ve sıklıkla karanlık olan şiirleri, hayatı boyunca ruhsal sorunlarla mücadele etmiş zeki bir kadının iç dünyasını yansıtır.</p>

    <p class="arayazi ParaOverride-16">Massachusetts’li bir aileden gelen Plath edebiyata oldukça erken başlamıştır. İlk şiirini sekiz yaşında yayınlar. Ortaokulda öğrenim görürken şiirleri çok sayıda ödül alır. 1950’lerin başında Smith Koleji’nde öğrenciyken artık tanınmış ve başarılı bir şairdir. Göz kamaştırıcı başarısına rağmen ağır bir depresyon problemi ile mücadele etmektedir. Bir sinir krizi geçirir ve 1953 yılında intihar girişiminde bulunur. Hastaneye yatırılmak zorundadır. Bu dönemde yaşadıklarını sonraları otobiyografik eseri olan <span class="CharOverride-14">The Bell Jar</span>’da (1963) anlatacaktır.</p>

    <p class="arayazi">İyileşmesi ve Smith’ten mezun olmasının ardından İngiltere’de akademik burs kazanır. Orada İngiliz şair Ted Hughes (1930–1998) ile tanışır. 1956 yılında evlenirler ve iki çocukları olur. Ne var ki çok geçmeden ilişkilerinde sorunlar başlar. Zamanını İngiltere ve Massachusetts’te geçirmektedir. İlk şiir derlemesini <span class="CharOverride-14">The Colossus</span> (1960) adıyla yayınlar. Kitabı olumlu eleştiriler almıştır.</p>

    <p class="arayazi">1962 yılına gelindiğinde Plath’in depresyonu kötüleşmiş ve Hughes’tan ayrılmıştır. Durumuna rağmen aşırı derecede üretkendir. Depresyon, yabancılaşma ve ölüm karşısında hissettiği giderek artan büyülenmeyi yansıtan, acımasızca günah çıkaran duygulu şiirler yazar. Son bir üretkenlik döneminin ardından 1963 yılının Şubat ayında intihar eder. Son eserleri kariyerinin en başarılıları olarak görülmektedir. Son derece karanlık ve hastalıklı olmalarına rağmen sarsıcı bir samimiyet ve derin bir bilgelik taşırlar. Yirmili yaşlarında bir yazarın kaleme alabileceğinin çok ötesinde şeylerdir bunlar. Son çalışmaları 1965 yılında <span class="CharOverride-14">Ariel</span> adındaki bir derlemede yayınlanır. 1970 ve 1980’lerde de çeşitli derlemeler yayınlamaya devam eder. Ölümünden çok sonra 1982 yılında bir Pulitzer Ödülü alır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- İntihar girişimi ve hastanede yatmış olmasına rağmen Plath, Smith Koleji’ne geri dönmüş ve okulunu yüksek bir dereceyle sadece bir ay geç bitirmiştir.</span></p>

    <p class="paragraf"><span class="italik _idGenCharOverride-1">2- Plath “The Bell Jar” eserini Victoria Lucas takma adıyla yayınlar. Ne var ki ölümünün ardından roman kendi adıyla yayınlanır.</span></p>

    <p class="paragraf"><span class="italik _idGenCharOverride-1">3- Plath bugün ulaşılabilir durumdaki bazı günlüklerini saklamıştı. Son aylarının yazıldığı bölümü ise Hughes tarafından yok edilmiştir. Edebiyat tarihçilerinin eleştirdiği bu davranışı Hughes çocuklarını korumak için yaptığını söyleyecektir.</span></p>
  </div>
</body>
</html>
