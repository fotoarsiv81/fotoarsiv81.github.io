<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-154</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-153">Barbie</p>

    <p class="paragraf">Mattel’in Barbie bebeği pek çok insan için farklı anlamlar taşıyordu. Bir kültürel ikon, moda mankeni, oyuncak ve esin perisiydi... Fakat 1959 yılında ilk defa ortaya çıktığında hem sevildi hem de büyük bir tartışma konusu oldu.</p>

    <p class="resim"><span><img alt="r103.png" class="_idGenPageitem-109" src="../Images/r103_fmt.jpeg"/></span></p>

    <p class="arayazi">Oyuncağın yaratıcısı olan Mattel Şirketi’nin kurucularından Ruth Handler (1916–2002), “Barbie” fikrini Bild Lilli’den almıştı. Lilli yetişkin vücut ölçülerine göre yapılmış bir Alman model bebeğiydi. Bebek esas olarak yetişkinler için yapılmışsa da genç kızlar tarafında da beğenilmişti. Bebek oyuncaklar ve sevimli hayvanlarla dolu bir piyasada Handler, çocukların yetişkin dramaları oynayabileceği bir bebeğe olan yoğun taleplerini fark etmiştir. Handler’ın bu çabaları boşa çıkmaz. Mattel ilk yılında 350 bin Barbie bebek satar.</p>

    <p class="arayazi">Barbie bebeğin parlak başarısı dikkatleri üzerine çekmiştir. Diğer şeylerin yanı sıra Barbie’nin gerçekçi olmayan biçimi genç kızların arasında sağlıklı olmayan bir imajı popülerleştirdiği için tehlikeli bulunmuştur (Barbie’nin oranlarına sahip bir kadının, vücudundaki aşırı düşük yağ oranı nedeniyle adet görmesi mümkün olmayacaktı). Yine başka tahminlere göre Barbie’nin aşırı derecede ince beli ve kıvrımlı ayakları onun ayakta durmasını imkansız kılacaktır. Teen Talk Barbie (1992) piyasaya çıktığında eleştirilerin daha da artmasına neden olmuştur. Her bebek belirlenmiş 270 cümleden ancak dördünü kurabilmektedir. “Bizim de yeterince elbisemiz olacak mı?” ya da “matematik sınıfı çok zor” gibi... Bu ikinci bebeğin yarattığı karmaşa, Mattel’in can sıkıcı sözler söyleyen bebekleri piyasadan toplatmasına neden olmuştur.</p>

    <p class="arayazi">Barbie Amerika’da ve dünyanın farklı bölgelerinde sosyal değişimleri yansıtacak şekilde evrim geçirmiştir. Bebek astronot, araba yarışçısı, doktor ve hostes olarak çoklu bir kariyer yapmakla kalmamış, Barbie’nin farklı etnik kökenlerden gelen arkadaşları olmuş, oyuncağın muhtelif versiyonları farklı kültürel kimlikleri yansıtmıştır. Örneğin, Mattel 1965 yılında siyahi bir Francie bebeği ve 1968 yılında Christie adında Afro-Amerikan bir bebek üretmiştir. Ne var ki 1980’lere kadar siyah ya da İspanyol Barbie bebekler piyasaya sürülememiştir.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Barbie ve onun erkek karşılığı olan Ken, adlarını Ruth Handler’ın çocukları Barbara ve Kenneth’dan alırlar.</span></p>

    <p class="paragraf"><span class="italik _idGenCharOverride-1">2- Dünya çapında bir milyardan fazla Barbie bebeğin satıldığı sanılmaktadır.</span></p>

    <p class="paragraf"><span class="italik _idGenCharOverride-1">3- Barbie, ebeveynler yerine doğrudan çocuklara satılan ilk oyuncak olmuştur. Handler bunu 500 bin dolar ödeyip “The Mickey Mouse Club”a sponsor olarak başarmıştır.</span></p>
  </div>
</body>
</html>
