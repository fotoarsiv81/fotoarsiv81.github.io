<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-202</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-201">Sandy Koufax</p>

    <p class="paragraf">Yalnızca beş yıllık büyüleyici bir performans sonrası Sandy Koufax (1935–), yaşamış en etkili beyzbol atıcısı olarak görülmüştür. Bu solak atıcı, 1962’den 1966’ya kadar “Los Angeles Dodgers” takımıyla 111 galibiyet, 34 mağlubiyetten oluşan parlak bir rekora imza atmıştır. Bu dönem boyunca rakip takım oyuncularına yalnızca ortalama 2,02 sayıda koşu imkanı (ERA) vermiştir. Koufax bu dönemde bir kez Ulusal Ligin En Başarılı Oyuncusu Ödülü ve üç kez Cy Young Ödülü kazanmış, üç farklı sezonda yirmi beş zafere ulaşmıştır. Takımının Dünya Serisi Şampiyonu olmasına yardım etmiş, dört no-hitter başarısına ek olarak 1965 yılında bir perfect game (mükemmel oyun) performansı ortaya koymuştur.</p>

    <p class="arayazi ParaOverride-16">“Pittsburgh Pirates”ın güçlü vurucusu Willie Stargell (1940–2001), “Onun attığı topa vurmak bir çatalla çorba yemeye benzer” demiştir.</p>

    <p class="arayazi">Koufax’in birinci ligdeki ilk altı sezonu 1960’larda imza atacağı büyük başarılara ilişkin çok az işaret veriyordu. 1955-1960 arası 36 galibiyet, 40 mağlubiyet ile birlikte 4,10 gibi yüksek bir ERA istatistiği tutturmuştu. Atışını kontrol etmekte zorlanıyordu. Ne var ki onu ölümsüz bir isim haline getiren esas olarak hızlı atışlardan ziyade stratejik atışlara yoğunlaşması olmuştur.</p>

    <p class="arayazi">En başarılı sezonunu 1965 yılında yaşamıştır. Sezonu 26-8 gibi bir galibiyet üstünlüğüyle, rakiplerine yalnızca 2,04 ortalamasıyla koşu imkanı (ERA) vererek tamamlamış ve toplamda atışlarıyla 382 kez rakip vurucuları oyun dışında (strikeout) bırakmıştır. Cy Young Ödülü kazanmış ve Dünya Serisi’nde takımı Dodgers’ın “Minnesota Twins” karşısında galip gelmesini sağlayarak En Değerli Oyuncu olmuştur. Dünya Serisi’nin birinci maçında sahaya çıkmayı reddettiğinde Yahudi toplumu arasında bir kahraman haline gelecektir. Zira o gün Yahudi takviminde en kutsal gün olan Yom Kippur’dur.</p>

    <p class="arayazi">Başarısı özellikle Koufax’in son iki sezonunda çektiği ağrılar göz önünde tutulursa daha da önemli bir hale gelir. Sol dirseğindeki travmatik eklem rahatsızlığından kaynaklanan acılar çekmektedir. Tüm bunlara rağmen her iki sezonda da galibiyet sayısı, ERA ve strikeout istatistiklerinde ligin başını çekmiştir. 1966’nın sonunda doktorlar durumunun ciddileştiğini ve oynamaya devam ederse kolunu kaybedebileceğini belirtmişlerdir. Bu nedenle gücünün zirvesindeyken sporu bırakmak zorunda kalmıştır.</p>

    <p class="arayazi">Sonraki yıllarda gönülsüz bir şöhret haline gelmiştir. Spor yorumculuğu yaptığı kısa süreli bir TV kariyerinin ardından gözlerden uzak bir yaşam sürmeye başlar. Dodgers ve New York Mets takımları için eğitmenlik yapmıştır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Asıl adı Sanford Braun’du. Dul annesi, Irving Koufax ile evlendiğinde dokuz yaşındayken onun soyadını aldı.</span></p>

    <p class="paragraf"><span class="italik _idGenCharOverride-1">2- 1965 yılındaki Dünya Serisi ilk maçına çıkmak yerine Yom Kippur dini törenlerine katıldığı yönünde bir inanç olsa da biyografi yazarı Jane Leavy, geceyi bir otelde yalnız başına geçirdiğini söylemektedir.</span></p>

    <p class="paragraf"><span class="italik _idGenCharOverride-1">3- 1972 yılında Beyzbol Onur Listesi’ne alındı. Otuz altı yaşında bu onura erişen en genç oyuncu oldu.</span></p>
  </div>
</body>
</html>
