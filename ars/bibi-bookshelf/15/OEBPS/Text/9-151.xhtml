<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-151</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-150">Humphrey Bogart</p>

    <p class="paragraf">Manhattan’ın Yukarı Batı Yakası’nda iyi bir eğitim alarak yetişen Humphrey Bogart (1899–1957), 1940’lar ve 1950’lerde Hollywood’un kabadayı tiplemelerinin vazgeçilmez oyuncusu haline geldi. <span class="CharOverride-14">Casablanca</span>’daki (1942) Rick Blaine gibi beyazperdenin en unutulmaz tiplemelerinden bazılarını canlandırdı. Kendisini unutulmaz bir ikon haline getiren klasik filmlerdeki rolleriyle çok sayıda unutulmaz karaktere can verdi.</p>

    <p class="arayazi ParaOverride-16">Kariyerine 1920’lerde romantik tipleri sahnede canlandırarak başladı. 1930’ların başında ise sınırlı sayıda sinema filminde rol aldı. Yükselişini sağlayan gangster Duke Mantee tiplemesini Robert Sherwood’un 1935 tarihli <span class="CharOverride-14">The Petrified Forest</span> oyununda canlandırdı. Oyun o yıl Broadway’de çok tutulmuştu. Bogart aynı tiplemeyi 1936 yılında oyunun film versiyonu çekildiğinde de canlandırdı. Bundan sonra bir süre düşük bütçeli filmlerde kötü karakterleri oynayacaktı.</p>

    <p class="arayazi">Hollywood’daki yükselişi Raoul Walsh’ın <span class="CharOverride-14">High Sierra</span> (1941) filmiyle birlikte geldi. Filmde karmaşık antikahraman Roy “Mad Dog” Earle tiplemesini canlandırıyordu. John Huston’ın <span class="CharOverride-14">The Maltese Falcon</span> filminde dedektif Sam Spade rolüyle Hollywood yıldızı haline geldi. Burada çizdiği tiplemeyi kariyerinin kalan kısmında da devam ettirecekti.</p>

    <p class="arayazi">1942 yılında Michael Curtiz’in ünlü <span class="CharOverride-14">Casablanca</span> filminde rol aldı. Meyhaneci Rick Blaine rolündeki Bogart şu klasik replikleri söylüyordu: “Tam karşında sana bakıyor, çocuk”, “Paris hep bizim olacak”, “Louis sanıyorum bu güzel bir dostluğun başlangıcı olacak.” Filmde yalnız, kaba ama kişiliğinin derinliklerinde romantik yanları olan bir adamı çok başarılı bir biçimde canlandırıyordu.</p>

    <p class="arayazi">1944 yılında Ernest Hemingway’in romanını temel alan <span class="CharOverride-14">To Have and Have Not</span> filminde paylaştığı başrol çok ses getirdi: On dokuz yaşındaki oyuncu Lauren Bacall’la birlikte oynuyordu. Daha önce üç kez evlenmiş olan kırk beş yaşındaki Bogart, 1945 yılında Bacall’la evlendi. Birlikte, yapılmış en iyi dedektif filmlerinden olan Howard Hawks’ın <span class="CharOverride-14">The Big Sleep</span> (1946) adlı filminde rol aldılar.</p>

    <p class="arayazi">Kariyerinin son on yılında <span class="CharOverride-14">The Treasure of the Sierra Madre</span> (1948), <span class="CharOverride-14">In a Lonely Place</span> (1950), en iyi aktör dalında Oscar Ödülü kazandığı <span class="CharOverride-14">The African Queen</span> (1951), <span class="CharOverride-14">The Caine Mutiny</span> (1954) ve <span class="CharOverride-14">The Harder They Fall</span> (1956) gibi filmlerde oynadı. Elli yedi yaşında gırtlak kanserinden öldü.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Bogart 1930’dan 1956’ya kadar yetmiş altı filmde rol aldı.</span></p>

    <p class="paragraf"><span class="italik _idGenCharOverride-1">2- Canlandırdığı karakterlerle, Jean-Luc Godard’ın “À bout de souffle” (1960) filminden, Woody Allen’ın “Play It Again, Sam” filmine kadar (1972) çeşitli filmlere ilham kaynağı oldu.</span></p>

    <p class="paragraf"><span class="italik _idGenCharOverride-1">3- 1999 yılında Amerikan Film Enstitüsü Bogart’ı 20. yüzyılın en efsane erkeği ilan etti. “Entertainment Weekly” ise onu 1993 yılında tüm zamanların en efsane aktörü olarak tanımladı.</span></p>
  </div>
</body>
</html>
