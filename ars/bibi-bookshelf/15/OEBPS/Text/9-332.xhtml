<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-332</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-331">DJ Kool Herc</p>

    <p class="paragraf">DJ Kool Herc sahne adıyla bilinen Clive Campbell, hip-hop müziğin kurucularından birisi olarak görülmektedir. Herc, Grandmaster Flash (1958–) gibi bir dizi New York Cityli müzisyenle beraber, rap müziği 1980’ler ve 1990’larda global bir fenomen haline getirecek olan bir çok tekniğin mucidi olmuştur.</p>

    <p class="resim"><span><img alt="r240.png" class="_idGenPageitem-232" src="../Images/r240_fmt.jpeg"/></span></p>

    <p class="arayazi ParaOverride-16">1955 yılında Jamaica Kingston’da doğan Herc, on iki yaşında ABD’ye gitti. Bronx’a yerleşti. Henüz genç bir delikanlıyken yoksul mahallelerdeki barlarda DJ’lik yapmaya başladı. O dönemde Bronx’da sosyal çürüme, işsizlik ve şiddet kol geziyordu. Bu şartlar pek çok rap parçasının sözlerine yansımıştır.</p>

    <p class="arayazi">Campbell’in en önemli yeniliği şarkıların dansa uygun bölümlerini ön plana çıkarmak ve onları sürekli yinelemekti. Böylece rap şarkıları için uygun bir müzikal altyapı oluşturmuş oluyordu. 2005 yılında verdiği bir röportajda şöyle diyordu: “Sizi yerinizden kaldırmak için plaklar çalıyorum. Sizi yerinize oturtmak için plaklar çalıyorum. Sizin dinlerken konuşabileceğiniz plaklar çalıyorum. Sonra da tekrardan sizi dans pistine getiriyorum. İşte bu benim tarzım.” Herc eski funk kayıtlarını bir araya getirmişti. Funk şarkılarından derlenen bu parçalar daha sonra hip-hop tarzına temel teşkil edecekti.</p>

    <p class="arayazi">İlk günlerinde rap neredeyse tamamen Afro-Amerikalı müzisyenler tarafından yapılıyordu. New York’un yoksul bölgelerinde yaygındı. 1979 yılında “Sugar Hill Gang” adlı bir grup, bir milyondan fazla satan <span class="CharOverride-14">Rapper’s Delight</span> adındaki single’ı piyasaya sürünce bu durum değişmeye başladı. 1980’lere doğru “Public Enemy” gibi gruplar sayesinde rap, hakim bir müzik türü olmaya başladı. Bazı önemli beyaz şarkıcılar da bu tarzı benimsemişlerdi.</p>

    <p class="arayazi">DJ Kool Herc, hiçbir zaman Bronx’dan ayrılmadı. 1970’lerin sonuna doğru bir parti çıkışında bıçaklandı. Rap popüler bir tür haline geldiği sıralarda o gözlerden kaybolmuştu. Günümüzde rap müziğin kurucularından biri olarak görülmektedir. DJ’lik yapmayı sürdürmektedir.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 2006 yılında Herc ve diğer rap efsaneleri “Smithsonian Enstitüsü”nün “Hip-Hop Won’t Stop” isimli Amerikan Tarihi Ulusal Müzesi’nde sergilenen New York City rap sahnesi odaklı koleksiyonunda başı çeken isimlerden biri olmuştur.</span></p>

    <p class="paragraf"><span class="italik _idGenCharOverride-1">2- Herc ve Grandmaster Flesh, James Brown (1933–2006) gibi daha ziyade Afro-Amerikan funk sanatçılarından parçalar kullanmalarıyla tanınmış olsalar da, “AC/DC” gibi beyaz heavy metal gruplarından da parçalar alabiliyorlardı.</span></p>

    <p class="paragraf"><span class="italik _idGenCharOverride-1">3- 1970’lerde Herc, New York City’nin en yüksek ses sistemini kullanan DJ’yi olarak ünlenmişti. Kimi zaman illegal olarak şehir hattından elektrik çekerek sistemini güçlendiriyordu.</span></p>
  </div>
</body>
</html>
