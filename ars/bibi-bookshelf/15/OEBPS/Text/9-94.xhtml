<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-94</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-95">Sürrealizm</p>

    <p class="paragraf">Sürrealizm 20. yüzyılın ilk dönemlerinde ortaya çıkan ve bilinçaltının gizemli işleyişini fantastik sanat ve edebiyat eserlerine dönüştüren bir akımdır.</p>

    <p class="arayazi">İspanyol ressam Salvador Dali (1904–1989), akımın en bilinen ismi olsa da sürrealizm kendi içinde farklı kollara ayrılmış ve 20. yy sanatı üzerinde önemli bir etkiye sahip olmuştur.</p>

    <p class="resim"><span><img alt="r66.png" class="_idGenPageitem-72" src="../Images/r66_fmt.jpeg"/></span></p>

    <p class="arayazi">Sürrealist hareketin <span class="CharOverride-14">de facto</span> lideri Fransız psikanalist André Breton’du (1896–1966). Breton derin bir biçimde psikolog Sigmund Freud’dan (1856–1939) etkilenmişti. Bilinçaltından faydalanarak çeşitli teknikler geliştiriyordu.</p>

    <p class="arayazi">Denediği ilk teknik otomatik yazıydı. Bu doğrudan doğruya bilinçaltının kaydedilmesini hedefleyen bir teknikti. Bu tekniği uygulayabilmek için sürrealist yazarlar güzel yazım yöntemlerini bir kenara bırakıyorlardı. Bir köşeye atılan geleneksel yazım teknikleri arasında, anlatı yapısı ve her türlü güzellik anlayışı da vardı.</p>

    <p class="arayazi">Andre Breton, 1924 yılında yayınladığı sürrealist manifestoda sürrealizmi, aklın her türlü kontrolünden uzak durumdaki düşüncenin yazıya dökülmesi olarak tanımlıyordu.</p>

    <p class="arayazi">Yıllar içinde hareket yaygınlık kazandı. Paris kafelerinde arada sırada buluşan bir grup olarak başlayan hareket, filmden edebiyata kadar çeşitli alanlarda ürünler veren uluslararası bir akıma dönüşmüştü. Hareketin önde gelen figürleri İtalyan Giorgio de Chirico (1888–1978), Belçikalı René Magritte (1898–1967), İspanyol ressamlar Joan Miró (1893–1983) ve Dali’dir. Fransız yazar Antonin Artaud (1896–1948) sürrealist tekniklerden tiyatro alanında bir devrim yaratmak için yararlanmıştır. İspanyol yönetmen Luis Buñuel (1900–1983) sürrealizmi sinemaya taşımıştır.</p>

    <p class="arayazi">Bunuel nispeten belirsiz bir figür olsa da belki içlerinde en etkilisidir. Sürrealizm bir sanat akımı olarak gerilemiş olmasına rağmen, <span class="CharOverride-14">The Twilight Zone</span>’daki bazı sahnelerden <span class="CharOverride-14">Dumbo</span>’daki düşlere kadar hiçbir zaman sinema perdesinden çekilmemiştir.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Kelime anlamıyla sürrealizm, “gerçeğin ötesinde” demektir.</span></p>

    <p class="paragraf"><span class="italik _idGenCharOverride-1">2- 1930’larda sürrealist hareket politik düşüncelere göre bölünmüştür. Breton ve diğerleri dışlanmış ve Komünist Parti’den atılmışlardır. Kimileri ise Moskova’ya sadık kalmaya devam etmiştir.</span></p>

    <p class="paragraf"><span class="italik _idGenCharOverride-1">3- Bunuel 1928 tarihli avangard kısa filmi “Un chien andalou” için Salvador Dali’den yardım almıştı.</span></p>
  </div>
</body>
</html>
