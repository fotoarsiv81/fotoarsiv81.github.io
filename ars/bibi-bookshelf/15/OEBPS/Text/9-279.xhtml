<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-279</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-278">Dale Earnhardt</p>

    <p class="paragraf">O en iyi yaptığı şeyi yaparken, agresif ve korkusuz bir biçimde araba sürerken öldü. 2001 yılındaki Daytona 500 NASCAR yarışının son etabında Dale Earnhardt (1951–2001) cesur bir girişimle önündeki arabayı geçmeye çalışırken bir başka arabayla çarpıştı ve ardından kafasını duvara vurdu. Çarpışma öncesi saatte 250 km hızla gidiyordu.</p>

    <p class="resim"><span><img alt="r201.png" class="_idGenPageitem-195" src="../Images/r201_fmt.jpeg"/></span></p>

    <p class="arayazi">Sahip olduğu sert yarışçı imajı nedeniyle pek çok insan onun bir hafta sonra yeniden yarışacağına inanıyordu. Ne var ki kazadan saatler sonra kafatasındaki çatlak nedeniyle öldüğü duyuruldu.</p>

    <p class="arayazi">Bu, inanılmaz bir karakterin acıklı sonudur. Earnhardt toplamda yetmiş altı NASCAR yarışından zaferle ayrılmıştır. Yedi kez Winston Cup’ı almış, şampiyonluk sayısını Richard Petty (1937–) ile eşitlemiştir. Kariyerinin büyük bölümünde 3 numaralı Chevrolet Monte Carlo kullanmıştır. Yarış zaferleri ile 41 milyon dolardan büyük bir servet biriktirmiştir. Araba yarışlarının bölgesel bir spor olmaktan çıkarak ulusal düzeyde ilgi görmesine katkıda bulunmuştur.</p>

    <p class="arayazi">Kişisel başarılarının yanı sıra Dale Earnhardt Inc. isimli yarış takımının sahiplerindendir. Öldüğü yarışta, takımındaki yarışçılardan Michael Waltrip (1963–) birinci, Dale Earnhardt Jr. ikinci olmuştur.</p>

    <p class="arayazi">Earnhardt 1990’ların sonunda yarış başarılarının yanı sıra çeşitli ticari işlerden yılda 40 milyon dolara yakın bir servet kazanmasıyla da ün kazanmıştır. Ölümünün ardından Başkan George W. Bush (1946–) onun için, “ulusal bir ikon” ifadesini kullanmıştır.</p>

    <p class="arayazi">Unutulmaz zaferi 1998 yılında Daytona 500’de yaşanmıştır. Daytona International Speedway’de diğerlerinden fazla yarış kazansa da NASCAR Super Bowl Kupası’nı hiç kazanamamıştı. Fakat yirminci girişiminin sonunda nihayet zaferini ilan etmiş ve elli dokuz yarışlık kazanamama serisini bozmayı başarmıştır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Earnhardt birbirini takip eden yıllarda önce NASCAR’da “Yılın Çaylağı” (1979) seçilip ardından “Winston Cup” (1980) kazanan ilk sürücüdür.</span></p>

    <p class="paragraf"><span class="italik _idGenCharOverride-1">2- Earnhardt’ın ölümünden sonraki ilk Daytona yarışında oğlu, Pepsi 400’ü kazanmıştır. Earnhardt Jr. babasının zaferinden altı yıl sonra 2004 yılındaki Daytona 500’de bir zafer daha kazanacaktır.</span></p>

    <p class="paragraf"><span class="italik _idGenCharOverride-1">3- Earnhardt’ın en iyi sezonu 1987 yılıdır. O yıl on bir yarış kazanmış, girdiği 29 yarışta 21 kez ilk beş içinde yer almıştır. O sene için kazandığı para ödülü 2 milyon dolardan fazladır.</span></p>
  </div>
</body>
</html>
