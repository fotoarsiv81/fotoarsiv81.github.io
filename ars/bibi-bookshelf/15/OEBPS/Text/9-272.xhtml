<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-272</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-271">The Thrilla in Manila</p>

    <p class="paragraf">Muhammed Ali (1942–) ve Joe Frazier (1944–2011) arasındaki üçüncü ve son müsabakadaki sertlik dehşet vericiydi. İki tarafın da sergilediği cesaret ve azmin hayranlık uyandırdığı bu karşılaşma, Muhammed Ali’nin bozulan sağlığının habercisiydi.</p>

    <p class="resim"><span><img alt="r187.png" class="_idGenPageitem-190" src="../Images/r187_fmt.jpeg"/></span></p>

    <p class="arayazi">Bu iki adam ilk iki karşılaşmalarını 1971 ve 1974 tarihlerinde yaptılar. 1 Ekim 1975’te üçüncü karşılaşmalarına çıktılar. En başarılı dönemi geride kaldığı düşünülen Frazier karşısında herkesin favorisi şampiyon Ali’ydi.</p>

    <p class="arayazi">Herkesten fazla bu fikre inanan Ali, kendine aşırı güvenmiş ve yeteri kadar antrenman yapmamıştı. Bu arada Frazier, Ali’nin sataşmaları nedeniyle hırslanmıştı. Ali ona çirkin, akılsız, goril ve “Tom Amca” diyerek sesleniyordu. Bu sataşmalar 1971 yılına kadar geriye gidiyordu.</p>

    <p class="arayazi">Son karşılaşmaları başladığında 28 bin boks meraklısı Quezon City’deki Araneta Coliseum’u doldurmuştu. Üç perdelik bir karşılaşma olacaktı. İlk dört rauntta Ali öndeydi. Eski şampiyona karşı güçlü yumruklarıyla savaşıyordu. Beşinci raundun başlamasıyla Ali’yi büyük darbelerle cezalandıran acımasız bir tarzda dövüşen Frazier kontrolü ele aldı.</p>

    <p class="arayazi">Yedinci rauntta Ali, “Bana senin kolunu kaldıracak halinin olmadığını söylemişlerdi, Joe.” der. Frazier cevap verir: “Yalan söylemişler.” Frazier daha sonra şunları söyleyecektir: “Ona bir şehrin duvarlarını yıkabilecek kadar güçlü yumruklar vurdum.”</p>

    <p class="arayazi">Fakat Ali, Frazier’ın hamlesi karşısında yıkılmadı ve 10. raundun ortalarında enerjisini toplayarak yeniden varlık göstermeye başladı. 11. rauntta Ali’nin vuruşları neredeyse Frazier’ın gözlerinin kapanmasına neden olmuştu. 14. rauntta her iki adam da tükenmişti. Buna karşılık Ali avantajını koruyordu. Frazier neredeyse hiç göremiyordu. Frazier’in koçu Eddie Futch (1911–2001) bu raundun ardından karşılaşmayı durdurdu. Frazier buna karşı çıkınca Futch, “Bugün burada yaptığını kimse unutmayacak” diyerek karşılık verdi.</p>

    <p class="arayazi">Maçın ardından hırpalanmış ve bitkin durumdaki Ali, “Ölüm gibiydi. Ölüme hiç bu kadar yaklaşmamıştım” demiştir.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Maçtan sonra Ali şöyle der: “Biz, Joe ve ben, Manila’ya şampiyonlar olarak gittik. Yaşlı adamlar olarak geri döndük.”</span></p>

    <p class="paragraf"><span class="italik _idGenCharOverride-1">2- Frazier daha sonra sadece iki kez dövüşecektir. Bu karşılaşmalardan birini kaybetmiş diğerinden beraberlikle ayrılmıştır.</span></p>

    <p class="paragraf"><span class="italik _idGenCharOverride-1">3- Ali, 1981’e kadar dövüşmeye devam etti. 1978 yılında ağırsıklet şampiyonluğunu Leon Spinks (1953–) karşısında kaybetti. O yılın sonlarına doğru unvanını Spinks’ten geri aldı. 1980 yılında unvanını son kez Larry Holmes’a (1949–) teslim etti. Pek çokları Ali’nin Frazier ile olan son karşılaşmasından sonra asla aynı olmadığını savunmaktadırlar.</span></p>
  </div>
</body>
</html>
