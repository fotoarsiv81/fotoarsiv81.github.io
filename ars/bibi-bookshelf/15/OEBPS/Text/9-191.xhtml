<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-191</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-190"><span class="CharOverride-19">Günden Geceye</span></p>

    <p class="paragraf"><span class="CharOverride-14">Long Day’s Journey into Night</span> (Günden Geceye) geçen yüzyılın en büyük Amerikan oyun yazarlarından sayılan Eugene O’Neill’in (1888–1953) en başarılı eserlerinden biridir. Bu yürek burkan öykü O’Neill’in kendi aile tarihinden alınmıştır. Ölümüne kadar sahnelenmesini ve hatta yayınlanmasını dahi istememiştir.</p>

    <p class="arayazi">O’Neill çalkantılı bir aile ortamında büyüdü. Babasının sahne kariyeri nedeniyle sık sık yer değiştiriyorlardı. Oyun yazarının dengesiz ve nevrotik annesinin uzun süreden beri ciddi bir morfin bağımlılığı vardı. Ağabeyi alkol nedeniyle hayatını kaybetmişti ve O’Neill’in kendisi de fazlasıyla içkiye düşkündü. Ne olursa olsun tüm bu deneyimlerinden 1920’lerde son derece başarılı oyunlar çıkardı. 1930 yılına gelindiğinde üç Pulitzer Ödülü kazanmıştı. <span class="CharOverride-14">Anna Christie</span> (1922), <span class="CharOverride-14">Desire Under the Elms</span> (1924) ve <span class="CharOverride-14">Strange Interlude</span> (1928) ile büyük bir üne sahip oldu.</p>

    <p class="arayazi">Ebeveynleri ve ağabeyinin ölümünün ardından O’Neill çalışmalarında otobiyografik unsurlara yer verme konusunda kendisini daha rahat hissetmeye başlamıştı. Kurgusal Tyrone ailesinin bir gün boyunca başından geçen nihayetinde onları darmadağın edecek olayların anlatıldığı <span class="CharOverride-14">Günden Geceye</span> (1941) bu eğilimin doruğa çıktığı bir örnekti. Tyrone ailesinin eski bir tiyatro idolü olan sarhoş babası, morfin bağımlısı annesi, biri alkolik öbürü ise dertli bir yazar olan oğulları açık bir biçimde O’Neill ailesini temel almıştır. O kadar ki O’Neill yayıncısından kitabının ölümünün ardından yirmi beş yıl sonrasına dek yayınlanmayacağına dair söz istemişti. Ne var ki O’Neill’in ölümünden üç yıl sonra dul eşi oyunu Yale Üniversitesi’ne basılması için vererek bu anlaşmayı bozdu.</p>

    <p class="arayazi">Pek çok erken eseri gibi <span class="CharOverride-14">Long Day’s Journey into Night</span> da onun Anton Çehov (1860–1904), Henrik İbsen (1828–1906), August Strindberg (1849–1912) ve diğer 19. yy realist drama ustalarının varisi olduğunun bir ispatıydı. Oyun 1956 yılı sonlarında sahnelendiğinde Broadway’de çok ses getirmiş ve o günden sonra tam dört kez yeniden sahnelere taşınmıştır.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- 2003 yılında yapılan “Long Day’s Journey into Night”ın son Broadway gösteriminde önemli rollerde Vanessa Redgrave (1937–), Brian Dennehy (1938–), Philip Seymour Hoffman (1967–2014) ve Robert Sean Leonard (1969– ) oynuyordu.</span></p>

    <p class="paragraf"><span class="italik _idGenCharOverride-1">2- “Long Day’s Journey into Night”ın alkolik oğlu Jamie Tyrone, O’Neill’in son oyunu olan “A Moon for the Misbegotten”da (1947) da önemli bir karakterdir.</span></p>

    <p class="paragraf _idGenParaOverride-1"><span class="italik _idGenCharOverride-1">3- O’Neilll tiyatro dünyasının içinde doğmuştu. Annesi onu Times Meydanı yakınındaki bir Broadway otelinde doğurdu. O’Neill uzun bir hastalığın ardından Boston’da yine bir otel odasında öldü.</span></p>
  </div>
</body>
</html>
