<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-327</title>
  <link href="../Styles/idGeneratedStyles.css" rel="stylesheet" type="text/css"/>
</head>

<body id="x9" xml:lang="tr-TR">
  <div class="Basic-Text-Frame">
    <p class="anabaslik" id="_idParaDest-326">Glasnost</p>

    <p class="paragraf">Rusça açıklık anlamına gelen glasnost, Sovyet lider Mihail Gorbaçov (1931–) tarafından 1980’lerde SSCB’de daha fazla basın ve konuşma özgürlüğü için yapılan bir dizi reformu işaret etmektedir. Gorbaçov daha fazla yurttaşlık hakkı verilmesinin sistemi canlandırabileceğini düşünüyordu. Aksine onun başlattığı reformlar komünist sistemin keskin bir biçimde eleştirilmesine neden oldu. Komünizm hızlı bir biçimde dünya çapında çöküşe gitti.</p>

    <p class="arayazi ParaOverride-16">1985 yılında başa geçmesinin ardından Gorbaçov, hızla reformlara girişti. Onun emirleriyle yasak kitap ve filmler özgürleşti. Siyasi muhalifler serbest bıraktırıldı. Medya üzerindeki baskı ve kısıtlamalar ortadan kaldırıldı.</p>

    <p class="arayazi">1986 yılında glasnost ilk ciddi sınavını verdi. Ukrayna’daki bir santralde meydana gelen sızıntı düzinelerce insanın ölümüne ve yüzlerce millik bir alanda radyoaktif sızıntı yaşanmasına neden oldu. On üç günlük bir sürecin ardından Gorbaçov gazetelerin Çernobil felaketi hakkında yazmalarına izin verdi. Bu beklenmedik hareket üstü kapatılmış başka olayların da araştırılmasına imkan verdi.</p>

    <p class="arayazi">Glasnostla birlikte ortaya saçılan bilgiler halkta şok etkisi yarattı. Kendisini dünyanın en ileri ulusu olarak gören bir halk, kendi evlerine sahip olmayan milyonlara ve sabun ya da süt gibi temel ihtiyaçlar için uzun kuyruklarda beklemek zorunda olan bir insan topluluğuna dönüştü.</p>

    <p class="arayazi">Glasnost aynı zamanda ülkenin acıklı geçmişinin de tartışılmasını beraberinde getirdi. Bu tarihin içerisinde Joseph Stalin (1879–1953) döneminde kıtlık ve temizlik hareketleri nedeniyle yaşamını kaybeden milyonlar da vardı. II. Dünya Savaşı sırasındaki Sovyet zaferi bile hükümetin yetersizlik ve ihmallerinin ölümlere yol açtığı ortaya çıkınca lekelenmişti.</p>

    <p class="arayazi">Hem Sovyetler Birliği’nde hem de Varşova Paktı uluslarında Komünist Parti’ye güven hızla aşınıyordu. 1989 yılında Sovyetler Birliği’nde 60 bin bağımsız kulüp ve grup aktifti. 1990 seçimlerinde reformcu adaylar elli Rus şehrinde önemli sayıda koltuk kazandılar. Büyük şehirlerdeki protestolar ve 1991’deki büyük madenci grevi anketlerin halihazırda söylediği şeyi doğruluyordu. Rusların büyük bölümü politik sistemlerinin değişime ihtiyacı olduğuna inanıyordu.</p>

    <p class="arayazi">Gorbaçov glasnost terimini bunu bir propaganda aracı olarak gören Vladimir Lenin’den (1870–1924) almıştı. Bunu gücünü korumanın bir aracı olarak gören Gorbaçov, politikasının Sovyetlerin çöküşüne neden olacağını ve dünyanın değişmesini getireceğini hayal bile edemezdi.</p>

    <p class="alt">Ek Bilgiler</p>

    <p class="paragraf"><span class="italik _idGenCharOverride-1">1- Glasnosta perestroyka eşlik etti. Perestroyka Gorbaçov’un Sovyet ekonomisini canlandıracağını umduğu bir dizi ekonomik reformdan oluşuyordu.</span></p>

    <p class="paragraf"><span class="italik _idGenCharOverride-1">2- 1988’in başında glasnost temalı McDonald’s ve PepsiCo reklamları ABD’de çok yaygındı. Bu markalar glasnost öncesi Rusya hakkındaki önyargıların yıkılışına katkı sundular.</span></p>

    <p class="paragraf"><span class="italik _idGenCharOverride-1">3- 1990 yılında yirmi altı Rus sanatçıya ait eserler “Interview” dergisinde “Absolut Glasnost” adıyla yayınlandı. İlk sayıda Gorbaçov’a yer verilmişti.</span></p>
  </div>
</body>
</html>
