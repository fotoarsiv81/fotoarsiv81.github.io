<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre4"><a id="bookmark0"></a>4. Bölüm</h2>

  <p class="calibre4"><a id="bookmark1"></a>İRAN VE YAKLAŞAN FIRTINA BULUTLARI</p>

  <p class="calibre4">Endonezya’dan döndüğümde, ben yokken Claudine’in Boston’dan ayrıldığını öğrenince çok üzüldüm.</p>

  <p class="calibre4">Ama hemen sonra Panama’ya kısa bir geziye, sonra da çok daha uzun bir süre için İran’a gönderildim.<sup class="calibre8">23</sup> Her iki ülkenin de üzerimde kişisel açıdan çok büyük etkileri olacaktı. Ama ilk başlarda beni özellikle İran etkiledi. Lisede Mevlana’yı okuduğumdan beri rüyalarıma giren bir yerdi. Claudine’in Musaddık ve Şah Pehlevi’nin etrafında dönen dolaplar hakkında anlattıkları bu ülkeye ilgimi daha da artırmıştı.</p>

  <p class="calibre4">1970’lerde, Şah’a destek olmak, ülkenin petrol gelirlerini bizim şirketlerimizin tasarladığı, gerçekleştirdiği ve yönettiği projelere yatırmaya ikna etmekle görevlendirilmiş yabancı bir danışmanlar ekibinin parçası olarak oraya birçok kez gittim. Hazineleri petro-dolarlarla dolup taşan yetkililer karşısında inandırıcı olmak, Endonezya gibi ülkelerin devlet başkanlarını gelişmemiş petrol kaynaklarını, alacakları borçlara karşılık teminat olarak göstermeye zorlamaktan farklıydı ama sonuç üç aşağı beş yukarı aynıydı.</p>

  <p class="calibre4">Onları yedirip içirin, kancaya takın ve sonra da çekip kafese alın.</p>

  <p class="calibre4">Şah’ın adamlarını, ülkelerini Amerikanlaştırmaya, General Ele-ctric, Boeing, IBM ve Citibank gibi en büyüklerinden, Berkeley ve Cambridge gibi üniversitelerden çıkan ve yeni yüksek teknoloji alanlarına odaklanmış en küçüklerine kadar, bizim şirketlerimize iş vermeye ikna etmekte yardımcı oldum. Ama başkaları gibi, biz MAIN’dekiler de ülkede giderek artan huzursuzluğu ve Şah’ın acımasız diktatörlüğünün eski taraftarlarını, hem onun, hem de bizim aleyhimize döndürmeye başladığının işaretlerini umursamadık.</p>

  <p class="calibre4">Ufukta beliren bu patlamanın işaretlerini görmeyi neredeyse 10 yıl boyunca reddettim. Sonra, birdenbire her şey değişti.</p>

  <p class="calibre4">1978 yılıydı. Bir akşam Tahran’daki InterContinental Oteli’nin lüks barında otururken, üniversite günlerimden beri görmediğim İranlı bir arkadaşım benimle temasa geçti. Beni, İran’dan ayrılmaya ikna etmek için tutulmuştu. Hem de derhal. Neticede, ertesi gün ikimiz de Roma’ya giden ilk uçaktaydık.<sup class="calibre8">30</sup></p>

  <p class="calibre4">İki gün sonra da, bombalama ve ayaklanma haberleri geldi. Ayetullah Humeyni ve mollalar saldırıya geçmişlerdi. Takip eden birkaç ay içinde Şah ülkesinden kaçtı, kanser teşhisi kondu, Mısır ve Panama’ya sığındı, sonra da öldü.</p>

  <p class="calibre4">Kermit Roosevelt’e ‘Şeytan’ın elçisi’ diyen ve Washington’u ‘İran halkına ve insanlığa karşı suç işlemekle’ itham eden mollalar, ABD emperyalizmine karşı ayaklandılar. Taraftarları, Tahran’daki ABD elçiliğini basıp, 52 Amerikalıyı 444 gün boyunca rehin tuttular. Birçok Amerikan şirketi 30 yıl boyunca İran’a giremedi.</p>

  <p class="calibre4">Eski CIA ajanı Bob (Robert) Baer bana, “1979 İslam Devri-mi’nin köklerinin 1953 darbesinde yattığına dair en ufak bir kuşku yok,” demişti. CIA’in Kariyer istihbarat Madalyası ile ödüllendirilen başarılı bir ajan olan Bob, 2005’te Akademi Ödülü kazanan ve kendi yazdığı <span class="calibre9">Görmedim, Duymadım, Bilmiyorum; Bir CIA Aja-nı’nın Anıları (See No Evil)</span> ve <span class="calibre9">Şeytanla Yatağa Girmek (Sleeping with the Devil)</span> kitaplarına dayanan <span class="calibre9">Syriana</span> filminde onu canlandıran aktör George Clooney’e pek benzemiyordu. Evet, yakışıklıydı ama Clooney’in o dikkat çekici yakışıklılığına da sahip değildi.</p>

  <p class="calibre4">Bob’la birlikte, 2007 yılında bir pazar günü öğleden sonra Güney Florida’da bir barda bira içiyorduk. <span class="calibre9">Bildiğimiz Şeytan: Yeni Sü-pergüç <sup class="calibre8">İ</sup>ran <sup class="calibre8">İ</sup>le Başetmek (The Devi/ We Know: Dealing with the</span></p>

  <p class="calibre4"><span class="calibre9">New Iranian Superpower)</span> adlı kitabını bitirme aşamasındaydı ve aklında sürekli İran vardı. “Kermit tüm bölgeyi ve dünyayı etkiledi,” dedi. “Sanırım ondan, Şah ve İslam Devrimi’ne ve El Kaide’ye uzanan doğrudan bir bağlantı olduğunu söylemek yanlış olmaz.”</p>

  <p class="calibre4">O öğleden sonra, Musaddık’ı devirmek yerine desteklemiş olsaydık Ortadoğu’nun bugün ne kadar farklı bir görünüme sahip olacağını ve demokratik yollarla seçilmiş başbakanı petrol paralarını halkını yaşadığı sefaletten kurtarmak için kullanması yolunda teşvik etmiş olsaydık, Şah’ın önerdiğinden çok daha iyi bir modelin ortaya çıkacağı hakkında konuştuk. Demokrasi sürecine saygı göstermiş ve bölgenin hatırı sayılır kaynaklarının yoksulluk ve sefaletle mücadele için kullanılmasına izin vermiş olsaydık, Sünni-ler ile Şiiler, Araplar ile İsrailliler arasındaki anlaşmazlıklar çok daha önceden çözümlenmiş olabilirdi.</p>

  <p class="calibre4">“1953 olaylarının, gelecek seçimlerde başbakanlığa aday olacak herhangi bir ilerici aday için ayak bağı olmaya devam etmesinden korkuyorum,” diye ekledi Bob.</p>

  <p class="calibre4">İran’da 2009 Haziran ayında yapılan seçimler, Obama yönetimi, ABD parlamentosu ve birçok büyük şirket yöneticisi tarafından bir rejim değişikliği için ümit verici olarak değerlendirildi. Ama bunun yerine Bob’un korkuları gerçekleşti ve dünya İran’ın kendini parçalamasına şahit oldu.</p>

  <p class="calibre4">Ne zaman ayaklanmalar ya da polis zulmü hakkında bir makale okusam aklıma Kermit Roosevelt geliyordu. Daha Batı-yanlısı olan Mir Hüseyin Musavi yerine, mollaların favorisi Mahmut Ah-medinejat’ın cumhurbaşkanı seçilmesinin yasal olduğunu savunan İran’daki liderler, ABD’den gelen baskılara karşı ya da Washing-ton ile işbirliği yapmamalarına gerekçe olarak Musaddık’a karşı yapılan o CIA darbesini hatırlatıyorlar.</p>

  <p class="calibre4">Öyle görünüyor ki, İran ABD için bir uyarı. Ve bunun nükleer silahlarla da hiçbir ilgisi yok. İran bize, bizi çevreleyen huzursuzluk ortamının farkına varmamız gerektiğini söylüyor. Eğer bugün de, Musaddık ile Şah’ın yönetimi sırasında yaptığımız hataları yineler ve ABD olarak işaretleri doğru değerlendirmeyi başaramazsak, kendimizi en az İran’ın yaşadığı kadar çalkantılı bir dönemle karşı karşıya bulmamız işten bile değil.</p>

  <p class="calibre4">Evet, mollalar tarafından yönetilmeyeceğiz ama bunun toplu-mumuz üzerindeki etkisi yaşamakta olduğumuz ekonomik krizin çok daha ötesine geçecektir.</p>

  <p class="calibre4">İran’da 2009 seçimleri sonrası yaşanan olaylar, 1978 yılında orada olduğum o son geceden bu yana dünyanın radikal anlamda değiştiği gerçeğini vurgulamaktadır. O zamanlar, Soğuk Savaş tüm şiddetiyle devam ediyordu. İki süper güç vardı. Ama bu da hızla değişmekteydi. Kapitalizmin, Claudine’in bana verdiği kitaplarda sözü edilen o sapkın türü Sovyetler Birliği’ni süper güç listesinden silmişti.</p>

  <p class="calibre4">Bir süre için tek bir ülke dünyaya egemen oldu: Amerika Birleşik Devletleri. Ama bu artık sona eriyor. Gezegenimizin jeopolitiği artık değişti. Şehir-devletlerin birleşip milletler oluşturduğu döneme benzer bir yeniden yapılanma dönemine girmiş bulunuyoruz. Ama bu sefer bu yapılanma küresel; milletler giderek daha önemsizleşiyor ve yeni yöneticiler de devlet başkanları, diktatörler, devlet görevlileri ya da politikacılar değil.</p>

  <p class="calibre4">Yöneticiler, şirketokrasinin üyeleri olan büyük şirket CEO’ları. Dünya’nın etrafında dönen devasa bulutlar gibi, başlarında oldukları holdingler her kıtaya, ülkeye ve kasabaya ulaşıyor. Bu holdingler, milli sınır ya da herhangi bir kural tanımıyor. Her ne kadar birçoğunun merkezi ABD’de olsa ve çıkarlarını koruması için ABD ordusuna güveniyor olsalar da, hiçbir ülkeye bağlılık duyguları yok. Çin veya Tayvan, İsrail veya Arap ülkeleri, Brezilya, Avustralya, Rusya, Endonezya, Kongo... Onlar, istedikleri kaynaklara sahip olan herkesle ortaklık kurarlar. Sonra da, Halliburton olayında da gördüğümüz gibi, merkezlerini Dubai gibi daha az vergi ödeyecekleri yerlere taşımak konusunda hiç tereddüt etmezler.</p>

  <p class="calibre4">İşte, Claudine beni böyle bir dünya yaratmak için eğitmişti; Milton Friedman’ın, Ronald Reagan’ın, İran Şahı’nın ve ekonomik tetikçilerin dünyası.</p>

  <p class="calibre4">Gerçekte, konu asla Amerika Birleşik Devletleri hakkında değildi. Özelleştirme ve deregülasyon<a id="footnote1"></a><sup class="calibre8"><a href="#bookmark2">1</a></sup> hakkındaydı. ‘Az devlet, iyi devlettir’ mottosu tüm bunları özetliyordu. İdeal olan, sadece çokuluslu şirketleri gözetmeyi içeren kısıtlamaların olduğu ve devletin sadece petrol kuyuları, barajlar, madenler ve diğer şirket varlıklarını korumak için asker sağlamak üzere var olduğu bir tür ‘serbest ticaret’ti. Bu mutant virus, SSCB’yi süper güç listesinden sildi, sonra da aynısını ABD’ye yaptı.</p>

  <p class="calibre4">Yönetimdeki seçkinler -ki bunlar şirketokrasinin üyeleriydi- ile bizim palazlandırdığımız İran Şahı ve diğer diktatörler arasında rahatsız edici bir benzerlik var.</p>

  <p class="calibre4">Seçilmiş devlet başkanları ve başbakanların aksine, bunlar halk tarafından seçilmezler, belirli bir hizmet süreleri yoktur ve kimseye hesap vermezler. (Sözüm ona yönetim kurullarına rapor verdiklerini iddia ederler ama hepsi de zaten birbirlerinin yönetim kurullarında görev yaptıklarından birbirlerini destekler.)</p>

  <p class="calibre4">Gerek yerel, gerekse ulusal yönetimler nezdinde muazzam etkilidirler. Onlardan ya da onların hissedarlarından gelen para olmadan, neredeyse hiçbir politikacı seçilemez. Doğrudan sahip olarak ya da reklam gelirleri vasıtasıyla medyayı kontrol ederler.</p>

  <p class="calibre4">Herhangi bir komplo kuramını kabul etmediğimi üzerine basarak belirtmek istiyorum. Bu insanların komplo kurmaya gereksinimleri yok; kanunsuz işler yapmak zorunda da değiller. Pek çoğu, emsallerinin büyük bölümüyle hiç karşılaşmamıştır bile.</p>

  <p class="calibre4">Ulusal seçim kampanyaları etrafındaki rakamlar, onların yöntemleri hakkında bize bir fikir vermektedir. 2008 yılında, ABD Temsilciler Meclisi için aday olan kişiler kampanyaları için 978 milyon dolar sağladı. Senato adayları 410 milyon dolar, başkan adayları ise 1.8 milyar dolar topladı.<sup class="calibre8">31</sup> Bu paranın çok büyük bir kısmı şirket bağışlarından, siyasi eylem kuruluşlarından (PAC)<a id="footnote2"></a><sup class="calibre8"><a href="#bookmark3">2</a></sup> ve hissedarı oldukları şirketlerin kar oranını artırmayı ümit eden bireysel yatırımcıların bağışlarından geldi. Bunun komploluk bir tarafı yok; ancak yine de şirketlere oldukça büyük miktarda siyasi güç sağladığı da bir gerçek.</p>

  <p class="calibre4">Aynı şey, şirketokrasinin elindeki en etkin siyasi silahlardan biri olan lobiciler için de söylenebilir. Bu kadınlar ve erkekler, politikacıların şirketlerin çıkarlarını koruyan yasalar çıkarmalarını garanti ederler, hatta bu yasalar kampanyada verilen sözlere tamamen ters düşüp kamuoyunu hiçe sayıyor olsa bile.</p>

  <p class="calibre4">Washington DC’deki lobicilerin sayısı hakkındaki tahminler, meclisin gündemine bağlı olarak farklılık gösteriyor. Herhangi bir anda ll bin ile 30 bin arasında olabilir. Amerikan Üniversitesi’nin Kongre ve Başkanlık Araştırmaları Merkezi 2006 yılında yayımladığı bir raporda, 2004 yılında lobicilik etkinlikleri için 2.13 milyar dolar harcandığı sonucuna vardı. Doktora öğrencilerinden birinin tahminine göre, her ne kadar çoğu yasalar nezdinde lobici olarak sınıflandırılmamakla beraber, neredeyse 150 bin kişi kamu politikalarını etkilemek için uğraş veriyordu. 3<sup class="calibre8">2</sup></p>

  <p class="calibre4">2009 yılının başlarında, insanlar küresel finansal krize neyin neden olduğunu bulmaya çalıştılar. 4 Mart 2009 tarihinde Temel Bilgiler<a id="footnote3"></a><sup class="calibre8"><a href="#bookmark4">3</a></sup> ile Tüketici Eğitim Vakfı<a id="footnote4"></a><sup class="calibre8"><a href="#bookmark5">4</a></sup> tarafından yayımlanan 231 sayfalık raporda sunulan bulgular şu şekilde özetlendi:</p>

  <p class="calibre4">Finans sektörü, Washington’da siyasal etki saün almak için, son 10 yılda 5 milyar dolardan fazla para harcamıştır. Yaklaşık 3 bin lobici, doğrudan şu anda yaşamakta olduğumuz finansal krize yol açan deregülasyon ve diğer politik kararların alınmasını sağlamıştır.</p>

  <p class="calibre4">1998-2008 yılları arasında Wall Street yatırım kuruluşları, ticaret bankaları, yüksek riskli yatırım fonları, gayrimenkul şirketleri ve büyük sigorta şirketleri siyasi bağışlar için 1. 7 milyar dolar, lobiciler için de bir 3.4 milyar dolar daha para harcadılar, ki bu miktar federal yasaların altını oymaya yönelik ezici bir finansal güçtür. Sadece 2007 yılında resmî olarak kayıtlı neredeyse 3.000 federal lobici bu endüstri için çalıştı. Rapor, fi-nansal krize yol açan bu bir düzine deregülasyon kararını belgeliyor. Bunların arasında sermaye piyasası türev araçlarının denetimine getirilen yasak, ticari bankalar ile yatırım bankaları arasındaki denetleyici bariyerlerin kaldırılması, büyük yatırım bankalarının kendilerini denetlemelerini sağlayan bir mekanizmanın iptali ve federal hükümetlerin yağmacı faizlerle verilen kredilere son vermek için bir girişimde bulunmayı reddetmeleri de var.<sup class="calibre8">33</sup></p>

  <p class="calibre4">Unutmayın ki, yukarıda sözü edilen lobiciler sadece finans sektörü adına çalışan lobicilerdir. Ama enerji, otomotiv, askerî donanım, kimyasal, ilaç, sigorta, toptancılar ve perakendeciler gibi daha başka birçok sanayi grubu için çalışan lobiciler de onlarla yakın işbirliği yaptılar.</p>

  <p class="calibre4">İletişim şebekeleri lobiciler ile paralel çalışır. Şirketokrasinin ana medya üzerindeki egemenliği, Friedman kapitalizminin de yükselişine paralel olarak giderek artmıştır.</p>

  <p class="calibre4">1983 yılında 50 şirket ABD’deki tüm medya kuruluşlarının büyük çoğunluğunu kontrol ediyordu. 1992’ye geldiğimizde bu sayı 30’un altına düşmüştü. 2004 yılında ise sadece 6 dev kuruluş (Time Warner, aynı zamanda ABC’nin de sahibi olan Disney, Murdoch’un News Corporation’u, Almanya’dan Bertelsmann, önceden CBS olan Viacom, NBC’nin sahibi General Electric) bu endüstrinin büyük çoğunluğunun sahibi olmuştu. 3<sup class="calibre8">4</sup></p>

  <p class="calibre4">Şirket birleşmelerini, konsolidasyonları ve büyüklüğü tercih eden bu dev kuruluşlar, aynı zamanda çokuluslu şirketleri denetim altına alma çabalarına da karşı çıkarlar. Gerek haber sunumlarında, gerekse köşe yazılarında ‘serbest ticaret’ anlaşmalarına, özelleştirmeye ve bugün içinde olduğumuz krize yol açan diğer politikalara destek çıkarlar.</p>

  <p class="calibre4">Şirketokrasinin elindeki güç küresel olduğu kadar, zaman zaman son derece kişisel de olabilir. ABD’de büyük bir kamu kuruluşunda çalışan bir proje yöneticisi rahatsız edici bir öykü anlatıyor. Bu kişi bir gazeteye verdiği demeçte, sorumlusu olduğu elektrik santralinin planlandığı zamanda devreye giremediğini, çünkü General Electric (GE) firmasının türbini teslim etmekte geç kaldığını söylemişti. “GE’nin CEO’su Jack Welch, şirketimin yönetim kurulu başkanını aradı,” dedi proje yöneticisi. “Ve ondan beni kovmasını istedi. O da kovdu.” Bu olay sektörde hızla duyuldu ve GE’yi eleştirmeye kalkanların sonuçlarına da katlanacaklarına dair güçlü bir mesaj gönderdi.</p>

  <p class="calibre4">Bu olay gerçekten şok edici olmakla birlikte, aslında hiç de az rastlanan bir durum değil. Bu tür manevralar Jack Welch gibi güç sahibi kişiler tarafından sık sık kullanılmaktadır. GE, NBC’yi satın aldıktan sonra Welch’i, GE’yi ya da şirketin büyük müşterilerinden birini eleştiren haberleri vermenin kariyer açısından intihar anlamına geleceği haberi şirket içinde yayıldı^<sup class="calibre8">5</sup> Benzer yöntemler ne yazık ki GE ile sınırlı değil.</p>

  <p class="calibre4">Kurumsal sindirme politikaları, fiziksel şiddet de dahil olmak üzere çok daha karanlık bir biçim de alabilir. Kolombiya’da Co-ca-Cola, Endonezya’da Nike, Nijerya’da Shell için çalışan veya Tyson için tavuk boğazlayan ya da ABD’de Monsanto’nun genetiği değiştirilmiş tohumlarını reddeden ya da Kentucky’de kömür madenlerine inen veya Myanmar’da Chevron’un petrol kulelerine çıkan insanlarla konuşursanız ikna yöntemlerinin bazen ölümcül olabileceği sonucuna varabilirsiniz. Elleri sopalı sarı sendikacı holiganlar devri kapanmış değil. Bu tür faaliyetler sık sık ‘güvenlik’ şirketlerine verilir; onlar da dil bilmeyen kabadayılarla çalışan yerel şirketlerle anlaşırlar; bu da, olaylardan asıl şirketi sorumlu tutabilmeyi son derece zor bir hale getirir.</p>

  <p class="calibre4">İkisi de ABD vatandaşı olan ve Adalet İçin Eğitim (Educa-ting for Justice) adındaki sivil toplum kuruluşunun ortak kurucusu olan iki tanıdığım, Jim Keady ve Leslie Kretzu, <span class="calibre9">Amerikan <sup class="calibre8">İ</sup>mparatorluğunun Gizli Tarihi (The Secret History of the American Em-pire)</span> adlı kitaplarında, Nike tarafından kendilerine yapılan dehşet verici taciz olayını anlatıyorlar. ABD’de çeşitli lise ve üniversitelerde, Endonezya’da sefalet içindeki Nike işçileri ile birlikte yaşarken edindikleri deneyimleri anlattıklarında, şirket yöneticilerinin okul gazetelerine yazılar yazarak kişilikleri aleyhinde saldırıya maruz kalmışlardı. Bu, Endonezya’da fiziksel şiddete kadar vardı: Jim ve Leslie, Endonezyalı şoförleri, bir çevirmen ve bir kameraman, bir gece Cakarta dışında karanlık bir yolda motosikletli zorbalar tarafından takip edildiler.</p>

  <p class="calibre4">“Arabamızın etrafını sardılar,” dedi Jim.</p>

  <p class="calibre4">“Şoförümüz arabayı kenara çekmek zorunda kaldı,” dedi Les-lie. “Silah zoruyla arabadan çıkartıldıktan sonra itilip kakıldık. Şoförümüz fena halde dövüldü.”3<sup class="calibre8">6</sup></p>

  <p class="calibre4">Sindirme manevraları, işletme fakültelerinde açıkça öğretilen bir şey değildir. “Ama,” dedi bir Harvard master öğrencisi, bir gece Harvard Meydanı’nda biralarımızı içerken. “Bunun birçok şirkette standart bir uygulama olduğunu da biliyoruz.”</p>

  <p class="calibre4">Mahcup bir şekilde gülümsedi. “Bunun lafı bile heyecan verici. Kim böyle bir güç fikri karşısında etkilenmez ki? Üstelik de, yanınıza kar kalacağını bile bile?”</p>

  <p class="calibre4">Şirketokrasinin üyeleri bir komplonun parçası değillerdir ama hepsinin ortak yanı kazanmak konusundaki saplantılarıdır. İstediklerini elde etmek için büyük miktarlarda paralar harcarlar. Ayrıca ortak bir hedefleri de vardır; çevresel ve sosyal bedeli ne olursa olsun, karlarını en üst düzeye çıkartmak. Ama bu hedefe ulaşma çabaları sırasında son derece dengesiz, adil olmayan ve tehlikeli de bir dünya yaratmışlardır.</p>

  <p class="calibre4">Böyle insanlar nasıl oldu da bu kadar güç kazandılar? Geri kalanlarımız böyle bir şeye nasıl izin verdik? Toplum neden buna katlanmaya devam ediyor?</p>

  <p class="calibre4">Bunlar sormaya hakkımız olan sorular.</p>

  <h2 class="calibre4" id="sigil_toc_id_6"><a id="bookmark6"></a>5. Bölüm</h2>

  <p class="calibre4"><a id="bookmark7"></a>PARALI ASKERLER</p>

  <p class="calibre4">“İyi bir yönetici sadık bir asker gibidir,’’ derdi Profesör Ash-ton, Boston Üniversitesi’nde İş İdaresi 101 dersindeki öğrencilerine. “Davaya sadıktır, işini sadece maaşını almak için yapmaz. Şirketin uzun vadede büyümesi için bir görev bilinci ile hareket eder.”</p>

  <p class="calibre4">Bol bol not tuttuğum o ders esnasında Prof. Ashton bizlere bir işadamının güvene dayalı bir sorumluluk taşıdığını kafamıza sokmaya çalışmıştı. “Müşterilerine olduğu kadar hissedarlarına karşı da sorumlulukları vardır,” derdi sürekli. “Aslında, şirketinin kamu yararına ve en yüksek standartlar uyarınca işletildiğini garanti etmek için topluma karşı da bir sorumluluğu vardır.”</p>

  <p class="calibre4">Şirketler, bu ülke kurulduktan sonra bir yüzyılı aşkın bir süre boyunca Prof. Ashton’ın savunduğu türden standartlara uymaya yasal olarak mecbur edilmişti. Eyaletler, kamu yararına hizmet ettiklerini kanıdayamayan şirketlere, berat vermeyi reddettikleri gibi, bu sorumluluklarını yerine getirme sözlerinden geri dönen şirketleri de kapatırlardı. Şirketlerin birbirlerini satın almalarına ya da başka yollarla tekel durumuna geçmelerine izin verilmezdi.</p>

  <p class="calibre4">Tüm bunlar, sonradan ‘Hırsız Baronların Altın Çağı’ olarak bilinen süreç sırasında değişti. Yaklaşımlar ve yasalar, Yüksek Mahkeme’nin şirketlere de kişilere tanınan hakları vermesiyle -ama kişilerden beklenen yükümlülükler olmadan- 1886 tarihli bir kararından sonra kökten değişti. Artık şirketler de birbirlerini alıp satabilecek ve ifade özgürlüğünden (yanıltıcı reklam yapmak da dahil) yararlanabileceklerdi. Üstelik artık kamu yararına çalışmak zorunda da değillerdi.</p>

  <p class="calibre4">Sonra işler yine eski haline döndü. Büyük Bunalım, Yeni Anlaşma ve İkinci Dünya Savaşı, devlet görevlileri ile şirket yetkililerini yeniden ulusal bir vefa ve hizmet duygusu yansıtan bir tavır benimsemeye ve buna uygun yasalar çıkartmaya itti. 1933-1980 arasındaki dönemde güvene dayalı bu sorumluluk fikri birçok yöneticinin, hükümet yetkilisinin ve Prof. Ashton gibi öğretmenlerin etik anlayışını şekillendirdi.</p>

  <p class="calibre4">Ama Ronald Reagan’ın başkan seçilmesi ve ekonomide Fried-man anlayışının yükselişe geçmesiyle birlikte tüm bunlar birden durma noktasına geldi. Tek yükümlülüklerinin kar maksimizasyonu olduğu inancına sarılan şirketler, kısa dönem karlılıklarını arttırmak için neredeyse her yolu denemekte bir sakınca görmediler.</p>

  <p class="calibre4">Hızlı başarı üzerine bu odaklanma, rahatsız edici yeni bir eğilimi de tetikledi. CEO’lar süperstarlar gibi bir görüntü vermeyi benimsemeye başladılar. Eğer, diye düşündüler, tek amaç para kazanmaksa, o zaman neden biz de karşılaşmalardan ya da konserlerden giderek daha büyük paylar talep eden spor veya rock yıldızları gibi ödüllendirilmeyelim? Kendilerine Amerikan Ulusal Futbol Ligi’nin multi-milyon-dolarlık oyun kurucularını örnek alan CEO’lar, şirketlerinde çalışanların ücretlerinin yüzlerce katı maaşlar alarak büyük servetler yaptılar.</p>

  <p class="calibre4">AFL-CIO, <span class="calibre9">BusinessWeek</span> ve Adil Bir Ekonomi İçin Birlik<a id="footnote5"></a><sup class="calibre8"><a href="#bookmark8">5</a></sup> hareketinin çalışmalarından derlediği verileri kullanan İrlanda merkezli Finfacts İrlanda,<a id="footnote6"></a><sup class="calibre8"><a href="#bookmark9">6</a></sup> <span class="calibre9">Finfacts Ireland Business News</span> dergisinin</p>

  <p class="calibre4">7 Ağustos 2005 tarihli sayısında ‘Ya Hep Ya Hiç’ <span class="calibre9">Toplumunda</span> Yönetici <span class="calibre9">Maaşları ve Eşitsizlik”</span> başlığı altında bir makale yayımladı:</p>

  <p class="calibre4">CEO’lar ile bir çalışanın ortalama maaşı arasındaki farka gelince, hiç kimse ABD’nin eline su dökemez. 2000 yılında, halka açık en büyük 365 Amerikan şirketinin CEO’larının ortalama maaşı 13.1 milyon dolar, yani tipik bir çalışanın eve götürdüğünün 531 katı idi. Bu fark</p>

  <p class="calibre4">1980 yılında 42 kat, 1990 yılında ise 85 kat idi.</p>

  <p class="calibre4">Bir kaynağa göre, ‘2000 yılında bir CEO bir iş gününde (bir yılda 260 iş günü var) ortalama bir çalışanın 52 haftada kazandığından daha fazlasını kazandı. Buna karşı 1965 yılında, bir CEO bir işçinin yıllık gelirini 2 haftada kazanıyordu.’</p>

  <p class="calibre4">Bir lobi grubu olan UFE’ye göre, ABD’de CEO’ların maaşları 1990-2003 arasında %313 oranında arttı. Buna karşın, Standard&amp;Poor’s 500 Borsa Endeksi %242, şirketlerin karlılığı ise %128 oranında arttı.<sup class="calibre8">37</sup></p>

  <p class="calibre4">İş dünyasında insanlar kendilerini şirketlerinin uzun vadeli büyümesi ya da tüketici anketlerinde aldığı puana göre değerlendirmekten vazgeçtiler; onun yerine değerleri, maaş ve ikramiyeler, diğer şirketlerle birleşmeler ve bağladıkları kısa vadeli anlaşmalarla ölçülmeye başlandı. İyi birer askerden, en yüksek ücret ödeyene kendini satan birer paralı askere dönüştüler.</p>

  <p class="calibre4">Üniversitedeki hocalarım endüstriyel büyümeye yaptıkları tüm katkılara rağmen John Jacob Astor (gayrimenkul, kürk), Andrew Carnegie (demiryolları, çelik), Henry Flagler (demiryolları, petrol), Jay Gould (finans, demiryolları), Collis P. Huntington (demiryolları), J.P. Morgan (finans), Leland Stanford (demiryolları), John D. Rockefeller (petrol) ve Cornelius Vanderbilt (demiryolları) gibi insanların birer kahraman gibi karşılanmak yerine, yerilmeleri gerektiği konusunda ısrarcıydılar. Ama yine de, 2009 yılında sanki hayaletleri geri gelmiş gibiydi.</p>

  <p class="calibre4">Ama bu modern ‘hırsız’ baronların önünde ciddi bir sorun vardı. Maaşları, ikramiyeleri, hisse senedi opsiyonları ve neredeyse hesapsız harcama yetkileri ile -özel jet filoları dahil- lambadan çıkan cin gibi ortaya çıkmamışlardı. Bir yerden, bir noktadan gelmeleri gerekiyordu ki bu da büyümeydi; daha doğrusu, çoğu durumda olduğu gibi, büyüme yanılgısı.</p>

  <p class="calibre4">Yöneticiler şirketlerini hızla büyüttüler. Hisselerinin değerini -ve maaşları ile ikramiyelerini- artıran kısa vadeli anlaşmalar uğruna, uzun vadeli hedefleri ihmal ettiler. 2000’li yıllar birer birer geçerken, büyüme -ya da hatta bir büyüme yanılgısı bile- yaratmak için fırsatlar da birer birer tükendi. Pazarlar küçüldü. Hem de hızla.</p>

  <p class="calibre4">Ekonominin klasik arz (a) ve talep (t) eğrileri modeli, bize üretim miktarı (arz) talebi aştığı zaman fiyatların talep artana kadar düştüğünü ve böylece <span class="calibre9">a</span> ve t’nin sonunda dengelendiğini öğretir. Çokuluslu şirketlerin başındaki yöneticiler bir de değişiklik yaptılar; giderek artan üretim <span class="calibre9">(a)</span> ikilemine sadece fiyatları indirerek -geleneksel yaklaşım- değil, pazarları genişleterek ve yeni pazarlar açarak da (t) karşılık verdiler. Mallarını ve hizmetlerini Hindistan ve Latin Amerika’ya pazarladılar. Talep bir anda patladı. Üretimlerini artırdılar, sonra yine yeni pazarlar açmak zorunda kaldılar; Afrika ve Çin’de.</p>

  <p class="calibre4">Sattıkları mal ve hizmetlerin çoğu yokluk içindeki insanları giydirip doyurmak, kirletilmiş ortamları temizlemek ya da petrole dayalı olmayan enerji kaynakları keşfetmek gibi gerçek ihtiyaçlar yerine, sadece maddi arzuları karşılamaya yönelikti.</p>

  <p class="calibre4">Prof. Ashton buna ‘incik-boncuk kapitalizmi’ diyordu. Ekonomimizin, büyük ölçüde aslında kimsenin gerçekten ihtiyaç duymadığı mal ve hizmetleri agresif bir şekilde pazarlamaya dayanan bir ekonomi haline dönüşmesi ve böyle bir ekonominin de sonunda çökmeye mahkûm olması nedeniyle büyük endişe duyuyordu. Bu, 1960’ların sonlarına doğruydu. Takip eden yıllar içinde durum daha da kötüleşti. Sonunda, tüm dünyadaki pazarlar doyum noktasına yaklaştı.</p>

  <p class="calibre4">Süperstar yöneticilerin yanıtı Friedman’ın ilkeleri doğrultusunda oldu. Gerçek ihtiyaçlara cevap veren yeni ürünler geliştirmeye çalışmak yerine, daha fazla kar etmek için en kısa yolu seçtiler. Ve yaratıcı bir çözüm buldular: Para arzını ve dolayısıyla tüketicinin satın alma gücünü artırmak. <span class="calibre9">T</span> eğrisini yükseltmek için, yeni kredi biçimleri icat ettiler.</p>

  <p class="calibre4">Gerek bireyler, gerekse şirketler, daha önce onaylanması imkansız borçlar altına girmeleri konusunda yüreklendirildiler. Borçluları tefecilik sayılabilecek faiz oranlarına karşı koruyan yasalar iptal edildi; insanlar kredi kartı borçları için yıllık %35’lere varan faizler ödemeye başladılar. Önce binlercesinin, sonra da mil-yonlarcasının temerrüde düşmesi çok sürmedi. İş yerleri birbiri ardına iflas etmeye başladı.</p>

  <p class="calibre4">Yöneticiler, yeni kredi türleri icat etmenin yanı sıra ayrıca halkı ve zaten zayıflatılmış denetim kuruluşlarını kandırmak için yaratıcı yollar da geliştirdiler. Bunlardan en çok reklamı yapılanlardan biri de Enron tarafından yaratılan ‘özel-amaçlı girişim’di.</p>

  <p class="calibre4">1980’lerde bir enerji şirketinin CEO’su iken ve ardından 1990’larda Stone&amp;Webster Engineering Şirketi için danışmanlık yaparken, sık sık diğer enerji şirketlerinin yöneticileri ile bir araya geliyordum. Güne bir toplantı odasında keyifle kahvelerimizi yudumlayarak ve sektör dedikoduları ile başlardık. Konuşmalar genellikle Enron’a kayardı.</p>

  <p class="calibre4">“Hindistan’da son imzaladıkları anlaşmaya inanabiliyor musunuz?” diye sorardı biri.</p>

  <p class="calibre4">Ya da, “O Brezilya projesine ne dersiniz?”</p>

  <p class="calibre4">Hepimiz Enron’un o ‘inanılması zor güzellikteki’ devasa anlaşmaları kotarma becerisini hayran hayran izliyorduk. Şirketin kendisi dışında hiç kimsenin aklı bu işlerin nasıl becerildiğine ermiyordu. Enron yöneticileri ve danışmanları bize küçümseyici bakışlar atar, biraz sıkıştırıldıklarında da ‘yaratıcı finansman’dan, ‘yenilikçi yönetim’den ve ‘Bush ailesi ve diğer güç simsarlarıyla özel ilişkiler’den dem vururlardı.</p>

  <p class="calibre4">“Biz çok özel bir şirketiz,’’ dedi Yatırımcı İlişkileri Müdürü Paula Rieker, benim de katıldığım bir konferansta. “En iyi ve en zeki insanları buluruz ve olası en büyük ve en yaratıcı projeleri geliştirmeleri için onları özendiririz.”</p>

  <p class="calibre4">Buradaki anahtar sözcük ‘yaratıcı’ydı. Enron battıktan sonra, aslında bir illüzyon yaratmış olduklarını keşfettik. Özel Amaçlı Girişim karlı bir yatırım gibi görünüyordu, çünkü vergi vermeyen ve malları birbirlerine yasal herhangi bir piyasanın izin vereceğinden çok daha yüksek fiyatlarda satan off-shore (açık deniz) birimlerdi. Yatırımcılara kimliklerini saklı tutma olanağı verdikleri gibi, döviz hareketlerinde sağladıkları serbestlikle şirketlerin de bilanço dışı zararlarını gizlemelerine yardım ediyorlardı. Şirket sürekli para kaybederken, şirket yetkilileri milyarlarca dolar kar edildiği izlenimini yaratmak için çeşitli finansal dalavereler çeviriyorlardı.</p>

  <p class="calibre4">Enron 2 Aralık 2001 tarihinde iflas başvurusunu yaptı. CEO’ları Kenneth Lay, 25 Mayıs 2006 tarihinde 10 ayrı menkul değer dolandırıcılığı ve ilgili suçtan mahkûm oldu. Paula Rieker federal bir mahkemede, haksız kazanç sağlama suçlamasını kabul etti.</p>

  <p class="calibre4">O zamanlar dünyanın en büyük ve en saygın ilk beş mali danışmanlık şirketinden biri olan Arthur Andersen, Enron’un bu dalavere üzerine kurulu düzeninin bir parçası oldu. Hatta onu benimsedi ve destekledi. Sonuç olarak da, Andersen 2002 yılında ABD’de mali müşavirlik yapabilme lisansını iade etmek zorunda kaldı.</p>

  <p class="calibre4">Enron-Andersen skandalı dünya finans çevrelerine bir bomba gibi düştü. Yüzbinlerce çalışan işinden oldu ama yöneticiler tüm dünyayı, hissedarların çıkarlarının peşinde oldukları konusunda temin etmeye devam ettiler. Bush yönetimi ve Kongre’nin çoğu üyesi sadece başlarını çevirmekle kalmadı, bir zamanlar bizi böyle dolandırıcılıklardan koruyan yasaları devre dışı bırakan ‘serbest piyasa’ kavramlarını desteklemeye de devam etti.</p>

  <p class="calibre4">Kafeslenmiştik.</p>

  <p class="calibre4">Bu insanlar çok büyük bir güç elde ettiler ve biz de paçayı kurtarmalarına izin verdik. Çünkü bizi kandırdılar. Biz işbirliği yapmıştık. Yaptıkları propagandalara fit olmuştuk. ‘İncik-boncuk ka-pitalizmi’ni benimsemiştik. Onların denetlenmeleri gerekmediği fikrini kabul etmiştik. Özgürce çalışmalarına izin vermemizin bir şekilde hepimizin çıkarına olacağına bizi ikna etmelerine göz yummuştuk. Ama sonra, aklımız başımıza geldikten sonra bile onlara katlanmaya devam ettik, çünkü artık bizi ele geçirmişlerdi.</p>

  <p class="calibre4">Tıpkı Endonezya, Kolombiya ve Nijerya halklarını ele geçirdikleri gibi.</p>

  <p class="calibre4">Bizi yakalayıp, bir borç kafesi içine hapsetmişlerdi. Onlara karşı gelmeye cesaretimiz yoktu.</p>

  <p class="calibre4">Ralph Waldo Emerson<a id="footnote7"></a><sup class="calibre8"><a href="#bookmark10">7</a></sup> bunu mümkün olan en basit şekliyle <span class="calibre9">Varlık (Wealth)</span> adlı yazısında şöyle ifade etmişti:</p>

  <p class="calibre4">“Borcu olan kişi bir köledir.”<sup class="calibre8">38</sup></p>

  <h2 class="calibre4" id="sigil_toc_id_7"><a id="bookmark11"></a>6. Bölüm</h2>

  <p class="calibre4"><a id="bookmark12"></a>BORÇLA KÖLELEŞTİRİLENLER</p>

  <p class="calibre4">Ekvador Devlet Başkanı, 2008 yılında, tam da Noel arifesinde dünyayı şok etmişti. Rafael Correa, iki yıl önce demokratik bir seçimle iş başına gelmişti. Illinois Üniversitesi’nde ekonomi doktorası yapan ve Friedman’ın ilkelerine aşina bir ekonomist olarak yetiştirilen Rafael Correa, dünyaya, halkının Ekvador’un devlet borcunu ödemekle yükümlü olmadığını ilan etti. Bu borçların Dünya Bankası, IMF, CIA ve benim eski işimi yapan insanların zorlamasıyla, halkın seçmediği askeri diktatörler tarafından imzalandığını; dolayısıyla ülkesinin bunları kabul etmek zorunda olmadığını söyledi.</p>

  <p class="calibre4">13 Aralık 2008 tarihinde BBC şu yayını yaptı:</p>

  <p class="calibre4">Başkan Rafael Correa, Ekvador’un ‘gayrimeşru’ gördüğü milyarlarca dolarlık dış borcunda resmen temerrüde düşeceğini söyledi.</p>

  <p class="calibre4">Uluslararası kredi kuruluşlarını ‘canavarlar’ olarak niteleyen Correa, pazartesi günü vadesi gelen bir borç faizi ödemesinin onaylanmaması emrini verdiğini de ekledi.</p>

  <p class="calibre4">Başkan, Ekvador’un 10 milyar dolarlık borcunun bir kısmının daha önceki bir yönetim tarafından kanunsuz bir şekilde alınmış olduğunu söyledi...</p>

  <p class="calibre4">Guayaquil şehrinde konuşan Bay Correa, “Başkan olarak, bariz bir şekilde ahlak dışı ve kanunsuz bir borcu ödemeye devam etmemize izin veremezdim...” dedi. <sup class="calibre8">39</sup></p>

  <p class="calibre4">The <span class="calibre9">Washington Post’da</span> çıkan haber de şöyleydi:</p>

  <p class="calibre4">Petrol-zengini Ekvador, borçlarını ödemeyi maddi sıkıntıda olduğu için değil, ödememek konusunda siyasi bir karar aldığı için durduruyor.</p>

  <p class="calibre4">Correa, 2006 yılındaki başkanlık kampanyasından beri temerrüt tehdidinde bulunuyor ve yabancı yatırımcıları ‘şeytanlıkla’ suçluyordu. Kısa bir süre önce, suç unsuru kanıtları bulan bir başkanlık komisyonu raporuna atıfta bulunmuştu.. .<sup class="calibre8">40</sup></p>

  <p class="calibre4">Correa’nın devlet başkanı seçilmesinden kısa bir süre sonra, Ekvador’un Enerji ve Maden Bakanı Alberto Acosta ile görüştüğümde, bana şöyle demişti: “Varlıklı azınlıkların yararına, yoksul çoğunluğun ise zararına olacak projeleri finanse edeceğini bilerek diktatörlere borç veren bankalar, Ekvador’da -ve daha birçok ülkede- yanlış olan şeylerin çoğunun da sorumluluğunu üstlenmek zorundadırlar. Gerçek anlamda demokratik bir seçimle işbaşına gelen yöneticiler de çoğunluğun haklarını korumalıdır.”</p>

  <p class="calibre4">Hükümet Konağı’ndaki ofisinde oturmayıp taşraya çıkan ve şehrin varoşlarındaki vatandaşlarının arasında dolaşmayı seven bir kişi olan Correa, benim <span class="calibre9">Bir Ekonomik Tetikçinin hiraflarf</span> kitabımı okumuştu. ET’ler ona da yanaşmıştı. Devlet başkanlarına yapılabilecek baskıların o da farkındaydı. <span class="calibre9">Amerikan Mparatorlu-ğunun Gizli Tarihi (The Secret History of the American Empire)</span> adlı kitabım hakkında yazdığı bir yazıda onu, ‘birlikte yaşamaya yenilikçi yaklaşımlar aramak için yeni evrensel yola önemli bir katkı,’ diye nitelemişti. Bu yaklaşımlar arasında borç köleliğinin prangalarının kırılması da vardı.</p>

  <p class="calibre4"><a id="bookmark13"></a><span class="calibre10">A</span></p>

  <p class="calibre4">Bir akşamüstü Hükümet Konağı’ndan ayrılıp Independencia Meydanı’na doğru yürürken, Ekvator güneşi de And Dağları’nın tepesinde, 3 bin metre rakımlı Quito şehrinin üzerinde parlıyordu. 16. yüzyıldan kalma eski katedrale yöneldim. Birden bir hatıram canlandı. Dejavu ve rakımdan doğan baş dönmesi karışımı bir duyguyla, yol kenarındaki bir banka oturdum. Bir Barış Gönüllüsü olarak 1968 yılında Ekvador’a ilk kez geldiğim günler gözümde canlandı.</p>

  <p class="calibre4">Ülkenin Amazon Havzası’nda büyük petrol rezervleri bulunmuştu. Texaco petrol şirketi, hükümet yetkilileri ve özellikle de askerî yetkililerle birlikte, petrolün Ekvador’u karanlık çağlardan çıkartıp, zengin bir ülke yapacağı konusunda halkı ikna etmeye uğraşıyordu. Öğrencilerin, ellerinde üzerlerinde ‘Petrol Halk içindir,’ ‘Petrol Gelirleri Açları Doyurmak İçin Kullanılmalı’ ve ‘Amerikan Emperyalistlerinin Bizi Hapsetmelerine İzin Vermeyin’ yazılı pankartlarla bu meydanda gösteri yaptıklarını anımsadım. Geri dönüp bakınca, sanki ülkelerinin başına gelecekleri önceden tahmin etmiş gibiydiler. Sonra anılarım bir yıl ilerisine atladı.</p>

  <p class="calibre4">“Bu bizim petrolümüz, Tanrı’nın Ekvador halkına bir lütfu,’’ diyordu yeni seçilmiş Devlet Başkanı Velasco Ibarra, Cuenca şehrinde belediye binasından yaptığı konuşmada. “Bu lütfu, Ekvador halkının yararına olacak şekilde kullanmayı garanti etmeliyiz.”</p>

  <p class="calibre4">Ibarra’nın dedikleri öğrencilerin söylediklerini yineliyordu ama bunlar Ekvador’un CIA-destekli ordusunun pek hoşuna gitmemişti. 1972 yılının Şubat ayında, seçilmiş devlet başkanı askerî bir darbe sonucu devrildi ve yerine askerî bir cunta geldi. Bundan sonra da başkent Quito’ya büyük miktarda borç para akmaya başladı; hükümet elektrik santralleri, enerji nakil hatları, otoyollar, limanlar, havaalanları ve endüstriyel parklar yapmak için yabancı şirketlerle anlaşmalar yaptı. Temel olarak, petrolle birlikte tüm Amazon ipotek altına alınmış oldu. İnsanlara, ormanlarının altına gömülü bulunan ‘petrol okyanusunun’ aldıkları borcu fazlasıyla karşılayacağı söylendi.</p>

  <p class="calibre4">İlk başta öğrenciler başkaldırdı. Borcun nasıl bir bela, felaket olduğunun bilincindeydiler. Sokaklara döküldüler. Bir öğleden sonra Ekvador’un üçüncü büyük kenti Cuenca’da bir apartmanın terasında durmuş, aşağıdaki parkta taş atan öğrencilerle polis arasındaki çatışmayı seyrediyordum. Bir gaz bombasının bir öğrencinin suratında patlayışını dehşetle izledim. Ertesi gün gazetede, çocuğun öldüğünü okudum. Sonunda direniş kırıldı.</p>

  <p class="calibre4">Ekonomik Tetikçiler, Ekvador’da tam bir bayram havası içindeydiler. Yeni diktatör General Guillermo Rodrıguez Lara, hiç vakit kaybetmeden ülkesini, 30 yıl sonra Correa’nın başına bela olacak borçların altına sokma sürecini başlattı. General Lara, bir ekonomik tetikçinin rüyasıydı. ABD’nin, Panama Kanal Bölge-si’nde konuşlanan, sağ görüşlü diktatörler ve onların infazcılan için bir eğitim kampı niteliğindeki son derece kötü şöhretli Ame-rikalar Okulu’na<a id="footnote8"></a><sup class="calibre8"><a href="#bookmark14">8</a></sup> katılmıştı. Kendini CIA ve ABD petrol şirketlerinin çıkarlarına hizmet etmeye adamıştı. Takma adı ‘Bombita’ (Küçük Bomba) idi. Onun ve ardılı Amiral Alfredo Ernesto Po-veda Burbano’nun yönetimleri 1979 yılına kadar neredeyse 10 yıl sürdü. Sürdürülen politikalar, Panama Devlet Başkanı Omar Tor-rijos’un son derece yerinde bir saptamayla ‘yağmacı kapitalizm’ diye nitelediği şeyin tipik bir örneğiydi.</p>

  <p class="calibre4">Petrol fiyatları düşünce, Ekvador’un ekonomisi de çöktü. Tahmin edileceği gibi, şirketokrasi ülkeyi pençeleri arasına almıştı. Takip eden yıllar içinde Ekvador petrolünü yabancı şirketlere aşırı düşük fiyatlardan satmak, Ekvadorlu mevsimlik işçiler için bir yıkıma yol açan muz ve karides ticaret anlaşmalarına imza atmak, Birleşmiş Milletler’de Washington’un Küba-karşıtı politikalarını destekler biçimde oy kullanmak ve ABD’nin Latin Amerika’daki en büyük askerî üssünü Ekvador’un el değmemiş sahillerinde kurmasına izin vermek zorunda kaldı.</p>

  <p class="calibre4">Tüm bu şartlar ne kadar ağır olursa olsun, bir şart daha vardı ki, hepsinden çok daha kötüydü. Ekvador 2000 yılında IMF tarafından resmî parasını sucre’den Amerikan dolarına dönüştürmeye mecbur edildi. Bunun, zaten az olan tasarruflarını ülkenin resmi parası <span class="calibre9">sucre</span> olarak tutan insanlar üzerinde yarattığı yıkımın boyutlarını tahmin etmek bile mümkün değil. 1998 yılında bir dolar 6 bin 5OO <span class="calibre9">sucre</span> iken, 2000 yılında herkesin parasını dolara çevirmeye mecbur edildiği gün, bir dolar resmî kur olan 25 bin <span class="calibre9">sucre</span> ’ye yükselmişti. Alt ve orta gelir gruplarındaki milyonlarca insan bir anda açlıkla karşı karşıya kaldı; bir dolar değerinde <span class="calibre9">sucre’si</span> olduğunu sanan biri, birden sadece 26 sent’i olduğunu anladı. Yelpazenin öbür ucundaysa, yabancı bankalarda dolar hesapları olan işadamları ve yabancı şirketler servetlerinin bir gecede neredeyse %400 arttığını gördüler. Yaklaşık 3 milyon kişi (Ekvador’un nüfusunun neredeyse üçte biri) ülkelerini terk edip, ABD’de ve Avrupa’daki yasadışı göçmen işçi pazarlarına hücum etti.</p>

  <p class="calibre4">Uzun vadede ise Ekvador için bu para dönüşümünden tartışmasız daha kötü bir şey daha vardı: Muazzam bir yağmur ormanı bölgesinin tümüyle ve kesin olarak ortadan kaldırılması ve bunun binlerce yıldır o bölgede yaşayan yerli kültürler üzerindeki etkisi. Ekvador’a başında bir barış halesiyle gelen petrol şirketi Texaco gerçek niyetini ortaya koymuştu: Kuzey Amazon bölgesini tümüyle perişan etti.</p>

  <p class="calibre4">En sonunda yasal adımlar atıldı. Bu kitabı yazdığım sıralarda, Exxon Valdez’in yağmur ormanı nehirlerine boşalttığından 18 kat daha fazla zararlı atık boşaltarak hassas Amazon ortamını yok ettiği ve yasadışı zehirli atıklarla yüzlerce insanın ölümüne yol açtığı iddiasıyla Texaco (sonradan Chevron tarafından satın alındı) aleyhine açılan 27 milyar dolarlık bir çevre davası, Ekvador’da karar aşamasındaydı. 30 bin Ekvadorlu adına açılan bu dava, dünya tarihindeki en büyük çevre davasıdır.<sup class="calibre8">41</sup></p>

  <p class="calibre4">Ekvador çok klasik bir örnek ama birçokları için de sadece bir tane. Takip eden yıllar içinde, seçilmemiş diktatörler çokuluslu şirketlerin, uluslararası bankaların ve CIA’in gizli çabaları sonucunda yönetime getirildiler. Birkaç örnek vermek gerekirse İran’da Şah Pehlevi, Endonezya’da Suharto, Şili’de Augusto Pinochet, Nikaragua’da Anastasio Somoza, Mısır’da Enver Sedat, Angola’da</p>

  <p class="calibre4">Jonas Savimbi, Zaire/Kongo’da Mobutu Sese Seko, Suudi Arabistan’da Suud ailesi.</p>

  <p class="calibre4">Bu ülkelerin vatandaşlarına gelince, onlar liderlerinin imzaladıkları ve ülkelerini borç batağına gömen bu anlaşmaları kabul etmek ya da reddetmek gibi bir süreçte hiç yer almadılar.</p>

  <p class="calibre4">İnsanlar başlarına neyin geldiğini anladıklarındaysa, sorumlular çoktan servetlerinin sefasını sürmek için soluğu Miami veya Fransız Rivyerası ya da Fas gibi güvende olacakları bir ülkede almışlardır bile. Ve IMF ile ona bağlı kuruluşlar da bu insanlara, bu borçları geri ödemekle yükümlü olduklarını söylerler.</p>

  <p class="calibre4">Bu darbe, <span class="calibre9">Dış Politikaya Bakış (Foreign Policy in Focus)</span> adlı dergide kısa bir süre önce yayınlanan bir makalede şöyle dile getiriliyordu:</p>

  <p class="calibre4">ABD’deki yüksek faizli mortgage mağdurlarının çoğu gibi, Ekvador halkı da yağmacı faizlerle verilen borçların hedefi oldu. 1970’lerde, vicdansız uluslararası borç verenler Ekvadorlu diktatörlerin 3 milyar dolar borç almalarını sağladılar. Onlar da bu paranın çoğunu askerî amaçlarla heba ettiler.</p>

  <p class="calibre4">Demokrasiye geçtikten sonra da, borcun sorumluluğu Ekvador halkının üzerinde kaldı.</p>

  <p class="calibre4">Yıllar içinde, Ekvador aldığı borcun anaparasının çok çok üzerinde borç ödemelerinde bulunduğu gibi, yüklü meblağlarda faiz ve ceza da ödedi. Ama çok sayıda yeniden yapılandırma, dönüşüm ve ilave borçlandırmadan sonra, Ekvador’un borcu bugün itibarı ile 10 milyar doları geçti.</p>

  <p class="calibre4">Bunun insanî faturası ise sersemletici boyutta. Uluslararası alacaklılara ödenen her dolar, yoksullukla savaşmaya harcanamayan bir dolar demektir. Ve 2007 yılında Ekvador hükümeti borçlarına karşılık 1.75 milyar dolar ödeme yaparken, bu miktar sağlık hizmetleri, sosyal</p>

  <p class="calibre4">hizmetler, çevre, toplu konut ve kentsel gelişim için harcanan toplam paradan çok fazlaydı.<sup class="calibre8">42</sup></p>

  <p class="calibre4">Üniversitedeyken, bir film festivalinde izlediğim eski bir sessiz film, borcun trajik sonuçlarını çok çarpıcı bir şekilde betimliyordu:</p>

  <p class="calibre4">Bir çiftçi, evinin önündeki yıkık dökük verandada eşi ve güzel kızıyla birlikte oturuyordu. Elinde bir kalem vardı, yazmaya hazır. Ailenin arkasında bir banker duruyordu, adam bir yandan da çapkın bir ifadeyle kızı süzüyordu.</p>

  <p class="calibre4">Çiftçi, yüzünde sorgulayıcı bir ifade ile eşine döndüğünde, karısının da ona umutsuz bir teslimiyet içinde baktığını görürüz. O sırada, siyah fon üzerinde, ‘Seçeneğimiz yok’ sözcükleri belirir, çiftçi masanın üzerine doğru eğilir ve önündeki kağıdı imzalar.</p>

  <p class="calibre4">Banker kağıdı kaparcasma alır, sonra eğilip, annesinin arkasına saklanmaya çalışan kıza selam verir. Giderken kameraya bakar ve sırıtır. Sonra da perdede, ‘Kız artık benim. Bu parayı asla ödeyemezler’ yazısı çıkar.</p>

  <p class="calibre4">Ekran kararır. Sonra yeni bir yazı belirir: ‘Üç ay sonra.’</p>

  <p class="calibre4">Banker çiftliğe geri dönmüştür. Aile endişe içersinde kapının hemen dışında toplanmış bekliyordur. Çiftçi bir adım öne çıkar ve kollarını çaresizlik içinde iki yana doğru açar; kamera kavrulmuş, çorak tarlaları gösterir. Çiftçi dizlerinin üzerine çöker. Banker ellerini ovuşturur, sonra kızı kolundan tutar ve merdivenlerden inmeye zorlar. Ekran kararır.</p>

  <p class="calibre4">Neredeyse bir yüzyıl önce çekilen bu film, bir uyarı niteliğindeydi. Buna rağmen, dünyanın her tarafında insanlar zorla ya da kandırılarak daha fazla borçlanmaya devam ediyorlar. Ve üzücü gerçek şu ki, bugün bile insanlar fiilen kızlarını satmaya zorlanıyorlar.</p>

  <p class="calibre4">8 Ağustos 2008’de, İngiltere’de yayınlanan <span class="calibre9">Herald</span> gazetesinin bir haberinde şu bilgi vardı: ‘Her yıl neredeyse 600 bin kişi yasadışı yollardan Avrupa Birliği’ne sokuluyor ve bunların çoğu da seks ticareti için."'<sup class="calibre8">3</sup></p>

  <p class="calibre4"><span class="calibre9">New York Times</span> gazetesinin haberi işe şöyle tamamlıyordu konuyu:</p>

  <p class="calibre4">Hükümetin bu konudaki ilk kapsamlı değerlendirmesini oluşturan bir CIA raporuna göre, Asya, Latin Amerika ve Doğu Avrupa’dan her yıl 50 bine yakın kadın ve çocuk sahte beyanlarla ABD’ye getirilip fuhuşa ya da ucuz işçi veya hizmetçi olarak çalışmaya zorlanıyor.44</p>

  <p class="calibre4">Bu kadın ve çocukların çoğu, işte ekonomisi şirketokrasi politikaları ile çökertilen ülkelerdeki borçlu aileler tarafından satılıyor.</p>

  <p class="calibre4">Şirketokrasinin de gayet iyi bildiği gibi, borç çok güçlü bir silahtır. Evlerimizden atılma ya da arabamızı veya emeklilik birikimimizi kaybetmek kadar, alnımızda o T (iflas etmiş) damgasını taşıma korkusu da çoğumuzun kafasına erken yaşlardan itibaren işlenmiştir. ‘Borcunu ödemezsen, hayatın bir fiyasko olur.’</p>

  <p class="calibre4">Bireyler finansal birer risk olarak dışlanırlar. Ülkelere yaptırımlar uygulanır. Her iki durumda da, ileride kredi sağlamak son derece zor ve pahalı bir hale gelir.</p>

  <p class="calibre4">Borcun gücü, 2009 yılının baharında New York’ta bir otelde çalışan Joe Stevenson ile konuşurken, neredeyse elle tutulabilecek gibiydi.</p>

  <p class="calibre4">“Sendikadaki arkadaşlarım grev gözcülüğü yapmak üzere kamyona biniyorlardı,” diye başladı anlatmaya. “Ben de ceketimi kapıp onlara katılmak için çıkmak üzereyken, bir adam önümü kesti. Yüzü yabancı değildi ama nerede gördüğümü tam olarak çıkartamadım. Nedenini tam bilmesem de, titremeye başladım. <span class="calibre9">Evinin üzerinde büyük bir ipotek var, değil mi?</span> dedi. <span class="calibre9">Evini kaybedersen, karının da seni bırakıp gitmeyeceğinden emin misin?</span> itiraf etmek zorundayım ki geri döndüm; ceketimi astım ve işimin başına döndüm. Ben bir kahraman değilim. Bu riski göze alamazdım.”</p>

  <p class="calibre4">İşadamları, eskiden beri üzerlerinde borç yükü olan işçilerin işten ayrılmak ya da şikayetçi olmak konusunda o kadar cesur dav-ranamadıklarının elbette farkındalar. Ve borçlanmayı destekleyen politikalar, sonuçta sendikaları batırır.</p>

  <p class="calibre4">ABD Başkanı Reagan bunu anlamıştı. Ve seçildikten sonra, konumunun ona verdiği tüm olanakları, seçim kampanyasını finanse etmiş sendika karşıtı sanayicileri desteklemek için kullandı.</p>

  <p class="calibre4">1981 yazında, grev yapan 12 binden fazla hava trafik kontrolörünün işine son verildi ve bu, onların sendikasının sonu oldu. Ardından, aslında işçilerin haklarını korumakla yükümlü federal ku-rumların başına tescilli sendika karşıtı kişileri getirdi.</p>

  <p class="calibre4">Washington’daki halkla ilişkiler şirketi Principor Communica-tions’ın başkanı ve 10 yıllık sendikacı John Jordan’a göre (2004 yılında yapılan bir söyleşide), ‘Reagan’ın eylemleri, şirketleşen Amerika adına, işçi sınıfını (ki bugün bile halen kendini kurtara-mamıştır) köşeye sıkıştırmanın en etkin yolunu açmıştı."'<sup class="calibre8">5</sup></p>

  <p class="calibre4">Ama Reagan yönetiminin işçi sınıfına karşı en etkili savaşı, borçlanma aracılığı ile oldu. Başkanın desteklediği yasalar, insanları düşük faizli kredi kullandıklarına inandırdı. Aslında tam tersi bir durum vardı; Balon ödemeli<a id="footnote9"></a><sup class="calibre8"><a href="#bookmark15">9</a></sup> ve değişken-faizli mortgage kredileri ve teknik olarak karmaşık diğer kredi paketleri, tüketicilerin kafalarını karıştırdı. Daha yüksek ortalama faiz oranları, insanların mortgage ve kredi kartı borçlarını ödemelerini giderek güçleştirdi. Ve bu, gelir seviyesinden bağımsız olarak herkesin başına geldi.</p>

  <p class="calibre4">“Oldukça iyi bir durumda olduğumu düşünüyordum,” dedi, Florida, Palm Beach County’de tanınmış bir psikiyatr. “Mortgage kullanarak 1.5 milyon dolara bir ev aldım. Birkaç yıl sonra, evin değeri 2.3 milyon dolar olarak belirlendi. Ben de artan bu değer üzerinden bir borç daha aldım ve kendime bir tekne satın aldım. Bir yıl sonra taşınmaz sektörü çöktü. Şimdi de bana evimin, onun için ilk ödediğim miktarın yarısı değerinde olduğunu söylüyorlar. İşlerim azaldı. İflas başvurusunda bulunmak zorunda kalacağım. Sanırım her şeyimi kaybedeceğim.”</p>

  <p class="calibre4">Büyük Bunalım nedeniyle çıkartılan yasalar, faiz oranlarına bir tavan getirip, bizleri o eski siyah-beyaz filmde betimlenen ‘kötü banker’den korumuştu. Tüm bunlar, 1978 tarihli ve yıllar sonra Reagan yönetimi tarafından tefecilik-karşıtı yasaları iptal etmek için kullanılacak bir Yüksek Mahkeme kararıyla (<span class="calibre9">Marquette National Bank’a karşı First of Omaha Service şirketi)</span> değişti. 1981 yılında Citibank ile başlayarak, kredi kartı faizleri artmaya başladı. Bu eğilim, takip eden 27 yıl boyunca devam etti. Ne Demokratlar ne de Cumhuriyetçiler bunu engellemek için bir şey yaptı. 2008 yılına gelindiğinde, bankalar kredi kartı borçlarına yıllık %35’e varan faizler uyguluyordu. Diğerleri ise çok daha yüksek faizler alıyordu, üstelik yasal olarak.</p>

  <p class="calibre4"><span class="calibre9">Associated Press,</span> 2 Nisan 2009 tarihli bülteninde şu haberi aktarıyordu:</p>

  <p class="calibre4">Maaş günü borçları küçük, çok kısa dönemli ve çok yüksek faizli kredilerdir. Temelde, borçlunun bir sonraki maaşından aldığı bir avans. Bu uygulamada, genelde borç alacak kişi, çek bozan bir iş yerine ya da bunun internet eşdeğerine gider, bir ücret ödeyip ileri tarihli bir çek yazar. Parayı veren şirket, müşterinin maaş gününe kadar çeki nakde çevirmemeyi kabul eder. Finans ücretleri genelde yıllık %400 civarlarında olup, bunun iki katına kadar da çıkabilir/<sup class="calibre8">16</sup></p>

  <p class="calibre4">Borç vermek ve giderek daha yüksek faizler kazanmakla ilgili saplantımız, ABD ekonomisinin yapısını temelden etkiledi. Ülkemiz, imalat sektöründen finans sektörüne muazzam bir kaynak göçü altında kaldı. Hisse senedi getirileri düşerken, kredi getirileri tavan yaptığından, ekonomi de üretimden finansa dayalı ekonomiye döndü. Otomotiv sektörü, çelik ve diğer sanayiler çökerken, şirket birleşmeleri, satın almalar, türevler ve koruma fonları yükseldi.</p>

  <p class="calibre4">İş dünyası ile hükümet liderlerinin özde iyi olduklarına inandık. Önerilerini dinledik, dibine kadar kredi kullandık, emeklilik ve diğer birikimlerimizi yatırım fonlarına koyduk ve ekonomimiz ile birikimlerimizin gözlerimizin önünde eriyip gittiğine şahit olduk.</p>

  <p class="calibre4">Geri dönüp baktığımızda, biz bodoslama iflasa sürüklenirken finans dünyasındaki birkaç CEO ve büyük şirket ortağının bizim paramızla kumar oynayıp, hayalî karlarına dayanarak kendilerine onlarca milyon dolar ikramiye ödemelerine izin verdiğimizi düşünmek inanılmaz geliyor.</p>

  <p class="calibre4">Rafael Correa’nın, Ekvador Devlet Başkanı olmadan önce kapitalist bir ekonomist olarak deneyimleri, ona tüm bunlar hakkında eşsiz bir bakış açısı kazandırmıştı. BM’nin, küresel ekonomik krizle başa çıkmak için yeni yaptırımları tartıştığı 25 Haziran 2009 tarihindeki Genel Kurulu’nda, değişim için coşku dolu, duygusal bir çağırıda bulundu. Tartışmalar, yoksul ülkelere yapılan yardımları artırmak, finansal araçlar üzerindeki kontrolleri sıkı-laştırmak, IMF ve diğer çok-taraflı kuruluşları ıslah etmek hakkında bir öneri üzerinde yoğunlaşmıştı. IMF’nin tümden feshedilmesini öneren Correa ekledi:</p>

  <p class="calibre4">Dünya vatandaşı olmak isteyen bizler, neticede daima en yoksulu ezen ve esir eden projeleri anlayamıyoruz. Dünya vatandaşları değil, sadece tüketiciler yaratmayı hedefleyen sözde bir küreselleşmeyi nasıl anlayabiliriz ki! Bu küresel bir toplum değil, sadece küresel bir pazar yaratmayı hedefliyor.<sup class="calibre8">47</sup></p>

  <p class="calibre4">Ekvador başkanının sözünü ettiği projeler günümüzün ‘hırsız’ baron güruhunun parlak fikirleridir. Bu baronların çoğu eski hükümdarları, İran Şahı’nı ve Suudi Arabistan krallarını birer dilenci gibi gösterirler. Öyküleri ise gerçekten şaşırtıcıdır.</p>

  <h2 class="calibre4" id="sigil_toc_id_8"><a id="bookmark16"></a>7. Bölüm</h2>

  <p class="calibre4"><a id="bookmark17"></a>MODERN ‘HIRSIZ BARON’LAR</p>

  <p class="calibre4">New Hampshire’da, Hampton Beach’deki Ron’un lokantası, hazırlık okulunu bitirdiğim yaz komi olarak çalıştığım Ashworth Oteli’nden sadece bir sokak aşağıdadır.</p>

  <p class="calibre4">“İşte burası tüm dünyanın sözünü ettiği yer,” dedi Charles, Atlantik manzaralı bir masada yerimizi alırken. Hampton Beachli ve yakındaki New Hampshire Üniversitesi’nde öğrenci olan Charles ile <span class="calibre9">Bir Ekonomik Tetikçinin itirafları</span>’nın yayınlanmasından sonra, üniversitede verdiğim konferans sırasında tanışmıştık. “Yerel ekonomik tetikçimiz Dennis Kozlowski ile metresi Karen Lee Ma-yo’nun takıldıkları yer. Kız burada garsonluk yapıyordu ve ıstakoz avcısı Rich Locke ile evliydi. Onu herkes tanırdı.”</p>

  <p class="calibre4">Hayranlık dolu ıslığı, yan masadaki müşterilerin dikkatini çekmeyecek kadar hafifti. “Çok güzel bir kadındı. Kim Basinger’ın dublörü olabilirdi.”</p>

  <p class="calibre4">Gençliğimde, hep doğduğum eyaleti meşhur edecek bir şeylerin olmasını istemiştim. O zamanlar, adı çıkmış bir kodamanın birkaç fabrika açmak, holding merkezini taşımak ve bulvar gazetelerinden <span class="calibre9">Wall Street Journal</span> ve <span class="calibre9">Fortune</span> dergilerine taşacak bir aşk öyküsünün mekanı olarak uyuşuk New Hampshire’ı seçmesi gibi saçmasapan bir fikri beyan etmiş olsaydınız, herkesin maskarası olurdunuz.</p>

  <p class="calibre4">Charles, bana Aralık 2002 tarihli <span class="calibre9">BusinessWeek</span> dergisinde çıkmış bir makaleyi uzattı. Şu kısım işaretlenmişti:</p>

  <p class="calibre4">Tyco International Ltd. (TYC) şirketinin CEO’su Leo Dennis Kozlowski, çağımızın düzenbaz CEO’larından biri olarak her geçen gün biraz daha öne çıkıyor. Banyosundaki 6 bin dolarlık duş perdesi ile Mikelanj’ın Davut heykelinin bir adam boyu büyüklüğünde buzdan yapılmış ve votka fışkırtan kopyası öyle pek kolay unutulacağa benzemiyor. Kozlowski’nin aşırılıkları iş yerinde de bir efsane. En hızlı zamanlarında, yılda 200 şirket yutarak -neredeyse her iş günü bir tane- tarihteki en yaratıcı şirket alıcısı.4®</p>

  <p class="calibre4">“Makalede,” dedi Charles. “Votkanın sanki işiyormuş gibi Da-vut’un penisinden fışkırdığını belirtmeyi ihmal etmişler. Ya da bu olayın, o zamanlar artık karısı olan Karen Lee’nin Sardunya Ada-sı’ndaki doğum günü partisinde gerçekleştiğini.”</p>

  <p class="calibre4">Arkasına yaslandı ve başını üzüntüyle sallayarak Atlantik Ok-yanusu’nu seyretmeye başladı. “Şimdi sana soruyorum: Nasıl bir adam karısının doğum günü partisi için votka işeyen bir heykel, üstelik sanat dünyasının en önemli simgelerinden birini ısmarlar? Hem de kocaman bir penisle?”</p>

  <p class="calibre4">Sonra bana baktı. “19. yüzyılın Altın Çağı’nın ‘hırsız’ baronlarını çok masumlarmış gibi gösteriyor, değil mi? Ve Kozlowski bunlardan sadece biri. Meydanda en azından bunun kadar, hatta çok daha kötü bir sürü CEO var.”</p>

  <p class="calibre4">Kozlowski sonraları iki farklı suçlamadan hüküm giydi ve hapse mahkûm oldu. Ama onun gibi açgözlü daha birçok CEO, çalışanlarının, müşterilerinin ve halkın, yani sizin ve benim sırtımızdan kazandıkları paralarla aldıkları multi-milyon dolarlık malikanelerinde kurulmuş, özgürce yaşamaya ve dolaşmaya devam ediyorlar.</p>

  <p class="calibre4">Charles haklıydı. Günümüz büyük işadamlarının açgözlülükleri ve istismarları, bunların 19. yüzyıldaki atalarına rahmet okutuyordu.</p>

  <p class="calibre4">Kozlowski’nin aşırılıkları, Jay Cooke, Daniel Drew, James Fisk, Henry Clay Frick ve J.P. Morgan gibi sanayi ve finans liderlerinin hüküm sürdüğü Altın Çağ ile günümüz arasındaki benzerliklerin bir simgesi. Tıpkı onlar gibi, bugünün CEO’larının da gerek yerel, gerekse ulusal yönetimlerde büyük güçleri var ve -genellikle yönettikleri şirketlerce karşılanan- abartılı yaşamlar sürüyorlar.</p>

  <p class="calibre4">iddialara göre, Kozlowski’nin New York’taki 30 milyon dolarlık dairesini, 6 bin dolarlık duş perdelerini ve 2 milyon dolara ma-lolan doğum günü partisinin yarısını Tyco ödemişti. Günümüzün ‘hırsız baronları’ -ve böyle bir şeyi önlemekle yükümlü devlet kuruluşları- tarafından ne ölçüde kandırıldığımızın farkına varmak dehşet verici. Amerikalılar olarak bu kadar gafil avlandığımızı ve aslında ekonomik ve politik sistemimize yapılan bu acımasız saldırıları dolaylı olarak bizim davet ettiğimizi kabul etmemiz çok zor.</p>

  <p class="calibre4">Çıkarcı CEO’ları baş tacı ettik; aşırı servetlerini, sayısız villa ve köşklerini, mega yatlarını ve lüks özel jetlerini yere göğe sığdı-ramadık Kapitalizmi yaratıcı potansiyelinden uzaklaştıran hastalıklı eylemleri için onları mahkûm etmek yerine, birer kahraman ilan ettik. Onlarca yıl boyunca bu insanların (neredeyse tümü erkek) son derece savurgan, çok açık bir şekilde düşüncesiz ve ancak şimdi görebildiğimiz gibi sonunda kendi kendini yok etmeye mahkûm bir sistem yaratmalarına izin verdik.</p>

  <p class="calibre4">Belki de diğer tüm etkenlerden fazla olarak, günümüzün büyük işadamları, kapitalizmin bizim bilmeden benimsediğimiz ve esiri olduğumuz o sapkın türünün -çoğunluğun azınlık tarafından sömürülmesi- doğasının birer örneği. Çalışanlarını ve tüketiciyi (yani bizi) aynı derecede sömüren, Kongre’yi açık bir şekilde yönlendirip, sonra da bununla övünecek kadar küstahlaşabilen şirket yöneticilerini alkışlıyoruz.</p>

  <p class="calibre4">Ekonomiyle ilgili böylesine çarpık bir bakışımız olduğu için, sırf sözde Sermaye Piyasası Kurumu tarafından denetlenen kamuya açık bir şirket görünümü altında çalışıyorlar diye, Fortune 5OO şirketlerinin CEO’larının Altın Çağı iş adamları kadar zengin olmalarını ‘doğal’ karşılıyoruz. Yatırım bankalarının karlarının kabaca yarısının çalışanlara ya da hisse sahiplerine değil de büyük ortaklara dağıtıldığını öğrendiğimizde itiraz etmiyoruz. Aralarında Bemard Madoff, R. Allen Stanford ve Wall Street’de ya da Enron gibi şirketlerdeki diğer yüzlerce yönetici gibi çoğunun birer dolandırıcı ve şarlatan olduğunu ve tüm sistemin hileli ve çürümüş olduğunu öğrendikten sonra bile, bu ‘milyarderleri’ onurlandırmaya devam ediyoruz.</p>

  <p class="calibre4">Hayır işlerine ve sanata para harcıyorlar diye modern ‘hırsız’ baronların ahlaksız davranışlarını genellikle mazur görüyoruz. Ki bu noktada bile aslında onlar yüz yıldan fazla geriye giden bir örgüye öykünüyorlar.</p>

  <p class="calibre4"><br /></p>

  <p class="calibre4">Jay Cooke’nin 1873 yılında Kanada Başbakanı Sir John A. Macdonald’ın düşmesine yol açan finansal skandallarla yakından ilgisi vardı. Ama aynı zamanda her yıl gelirinin %10’unu kiliseye bağışlayan ve (Anglikanlar için) Episkopal kiliseler inşa edilmesine yardımcı olan inançlı bir Hıristiyandı da.</p>

  <p class="calibre4">Hisse senedi fiyatları ile oynayarak bir servet yapan, hatta ‘sulandırılmış hisse’ deyiminin de isim babası olan Daniel Drew de aynı zamanda kiliselere yardım eden ve bugün Drew Üniversite-si’nin bir parçası olan Drew ilahiyat Fakültesi’ni kuran dindar bir Metodistti.</p>

  <p class="calibre4">Ahlaksız yaşam tarzı ve acımasız iş yapma anlayışından dolayı yerilen Henry Clay Frick, <span class="calibre9">Portfolio</span> dergisi (artık yayınlanmıyor) tarafından ‘Tüm Zamanların En Kötü Amerikan CEO’ların-dan biri’ olarak nitelendirilmişti. Ama buna rağmen, sahip olduğu ve ABD’deki en iyi koleksiyonlardan biri olarak kabul edilen Frick Avrupa Sanat Eserleri Koleksiyonu’ndan dolayı saygı görmeye devam ediyor.</p>

  <p class="calibre4">J.P. Morgan, zamanında kurumsal finans ve endüstriyel konso-lidasyon alanlarında egemen olmuş, 1892 yılında General Electric firmasını oluşturan şirketlerin birleşmesine ve 1901 yılında da Uni-ted States Steel şirketinin başka bir birleşmeyle dev bir tekel halini almasına aracılık etmişti. Yine de, 1895 yılındaki ekonomik bunalım sırasında zorda kalan ABD hazinesini finanse etmek için para bulmakta yardımcı olduğu gibi, 1907 Paniği sırasında da ekonominin yardımına koştu. Yaptığı iyi işler arasında, sonradan başkanı olduğu New York’taki Metropolitan Sanat Müzesi’ni ve Hartford Connecticut’daki bir kamu müzesi olan Wadsworth Kütüphane-si’ni kurmak da vardı. Ama bu, New York, New Haven ve Hartford Demiryolları Şirketini finansal açıdan zor duruma sokmasını ve tüm ABD ekonomisini üretimden uzaklaştırıp, çok tehlikeli bir şekilde finans-ağırlıklı bir yola yönlendirmesini haklı gösterir mi?</p>

  <p class="calibre4">J.P. Morgan, günümüzün çoğu milyarderinin de yakından takip ettiği bir yol çizdi; şirket birleşmeleri, satın almalar ve kon-solidasyonlar, onları yapanları zengin eden ama rakiplerini, çalışanları ve yerel ekonomileri mahveden anlaşmalar. Kaynakların ve pazarların kontrolünün sayılı birkaç bireyin eline geçmesine yol açan bu anlaşmalar sayesinde, bu holdinglerin en tepesindeki CEO’lar hem hükümet yetkilileri ve basın, hem de satın alma eğilimleri üzerinde çok etkili olabilecek bir konuma geldiler.</p>

  <p class="calibre4">Bu tür anlaşmalar kağıt üzerinde -toplantı odalarında, avukatlık bürolarında ve yatırım bankalarında- yapıldığından, ortaya nadiren elle tutulur bir ürün ya da servis çıkar. Ve hepimizin bildiği gibi, kağıt üzerindeki işlemlerin ABD ekonomisindeki rolü son yıllarda giderek artmaya başladı. Bu da ekonomimizi çökerten yağmacı kapitalizmin önemli bir unsurudur.</p>

  <p class="calibre4">Stephen Allen Schwarzman, Morgan’ın izinde gidenlerden biri ve birçok açıdan bu yeni ‘hırsız’ baron dalgasının da somut bir örneği. İkinci Dünya Savaşı’ndan hemen sonra doğan Schwarzman, George W. Bush’dan bir yıl sonra Yale Üniversitesi’nden mezun oldu (her ikisi de Kurukafa ve Kemik cemiyetinin üyesiydi.) Daha sonra Harvard İşletme Fakültesi’ne gitti, 31 yaşında Lehman Brot-hers’ın genel müdürlüğüne kadar yükseldi ve sonunda şirket alım-ları ve şirket birleşmeleri üzerine odaklanan özel bir sermaye şirketi olan Blackstone Group’u kurdu, bu grubun yönetim kurulu başkanlığını yaptı.</p>

  <p class="calibre4">Yıllık geliri yaklaşık 400 milyon dolar olan Schwarzman’ın 2008 yılındaki net değeri 7 milyar doların üzerindeydi. Schwar-zman savurgan yaşam tarzını gizlemek için hiçbir çabada da bulunmadı. 60’ıncı doğum gününü Şubat 2007’de, tipik bir gösteriş çabasıyla New York’ta Park Avenue Armory’de kutladı. Davetliler arasında eski Dışişleri Bakanı Colin Powell, New York Belediye Başkanı Michael Bloomberg, Kardinal Edward M. Egan, Sony Yönetim Kurulu Başkanı ve CEO’su Sir Howard Stringer, New Yor-ker eski editörü Tina Brown, New York’un eski valisi George E. Pataki, New York borsasını işleten NYSE grubunun CEO’su John Thain, Donald ve Melania Trump ve <span class="calibre9">ABC</span> haber sunucusu Barbara Walters de vardı. Gece Rod Stewart ve Patti LaBelle’nin canlı performansları ile sona erdi.</p>

  <p class="calibre4">New York Times geceyi şöyle özetlemişti:</p>

  <p class="calibre4">Kutlamalar sanki aktif bir Cumhuriyetçi taraftarı ve sponsoru olan, etkisi finans dünyasından siyaset ve sanat dünyalarının derinliklerine kadar uzanan Washing-ton’daki Kennedy Merkezi’nin başkanı milyarder Schwar-zman’ın taç giyme töreni gibiydi<sup class="calibre8">49</sup></p>

  <p class="calibre4">Schwarzman, Kennedy Merkezi’ndeki rolüne ek olarak Yale İşletme Fakültesi’nde misafir profesör olarak da görev yaptı. ll Mart 2008 tarihinde, kendisinin de yönetim kurulunda olduğu New York Halk Kütüphanesi’nin genişletilmesine katkıda bulunmak için 100 milyon dolar tutarında bir bağış yapacağını duyurdu. <sup class="calibre8">50</sup></p>

  <p class="calibre4">Hayırseverliğin işlevi çok çarpıcıdır. Kar amacı gütmeyen birçok kuruluşun kurucusu ve yönetim kurulu üyesi olarak, ben de servetlerini, destekledikleri kuruluşların felsefelerine ters düşen eylemlerden kazanmış kişilerden gelen bağışları kabul etmenin etik bir davranış olup olmayacağı ile ilgili sorularla boğuşmak zorunda kalmış biriyim. Hayırseverlerin gerçek amaçlarını anlayabilmek tabii ki olası değildir; kendi suçluluk duygularını bastırmaktan, halkı ne kadar sevecen olduklarına inandırmaktan, gerçekten de bir iyilik yapma isteğine kadar her şey olabilir. Üstelik, sadece ekonomik bir bakış açısından, hayırseverlik verimli değildir. Milyarlarca dolar kazanıp, bu arada başkalarının işlerini yitirmelerine yol açan, küçük girişimcileri iflasa sürükleyen ya da çevreye zarar veren ve sonra da servetinin küçük bir kısmını bu sorunları giderme çabalarına ya da sanata bağışlayan biri, daha az kar edip, daha fazla insana iş olanağı yaratarak, küçük girişimcilere destek olup, yöneticilerinin çevreye daha duyarlı olmalarında ısrarcı davranmış olsaydı, dünyaya çok daha fazla hizmet etmiş olurdu.</p>

  <p class="calibre4">Çok tipik bir örnek de Bill Gates’tir. Microsoft’un kurucusu (Paul Allen ile birlikte) ve CEO’su olan Gates, ortaya toplumsal yaşamda devrim yaratan gerçek bir mal sunmuş olmakla övünebilir, her ne kadar sayısız rakibini ve genç şirketi iflasa sürüklemiş ve yazılım pazarında neredeyse bir tekel yaratmış olsa da. Ve bu sırada da büyük bir servetin sahibi oldu. 1995 yılından itibaren 10 yıldan fazla bir süre <span class="calibre9">Forbes</span> dergisinin ‘Dünyanın En Zengin İnsanları’ listesinde bir numarada kaldı. 1999 yılında 100 milyar doların üzerindeki net değeri, medyanın onu ‘yüzmilyarder’ diye adlandırmasına neden oldu. Şirketinin konumu artık iyice sağlamlaştıktan sonra eşi ile birlikte dünyanın şeffaflıkla işletilen en büyük hayırsever vakfı olan Bill ve Melinda Gates Vakfı’nı kurdu. Bu hayırsever vakıf, hükümetler ve sivil toplum kuruluşları tarafından genelde gözardı edilen küresel sorunlara odaklanarak, hayati bir işlevi yerine getiriyor gibi görünüyor.</p>

  <p class="calibre4">Bir hayırsever olarak Bill Gates, dürüstlüğü tartışılmaz bir kişi gibi duruyor. Ailesi, 2008 yılına gelindiğinde hayır kuruluşlarına neredeyse 30 milyar dolar tutarında bağışta bulunmuştu. <span class="calibre9">Time</span> dergisi onu 20. yüzyılı en çok etkileyen 100 kişiden biri olarak belirledi; karısı Melinda ve rock grubu U2’nun solisti Bono ile birlikte 2005 için ‘Yılın Kişileri’ seçti. <span class="calibre9">ChiefExecutive Officers</span> dergisi tarafından yılın CEO’su seçildi ve 2006 yılının ‘Günümüzün Kahramanları’ listesinde 8’inci sırada yer aldı.</p>

  <p class="calibre4">Ancak, Bill ve Melinda Gates Vakfı, yoksullukla mücadele etmeyi amaçladığı Üçüncü Dünya ülkelerindeki yoksulluğa katkıda bulunmakla suçlanan şirketlere yatırım yaptığı için ağır eleştiriler aldı. Bu şirketler arasında, gelişmekte olan ülkelere uygun fiyatlarda ilaç satmayı reddeden şirketler ile çevre kirliliğine ciddi şekilde katkıda bulunan birçok şirket vardı. Vakfın, halkın bu yatırımlara gösterdiği tepkilere cevabı, sadece 2007 yılında politikalarını gözden geçireceğini açıklaması oldu. Sonra da sessiz sedasız, şirketlerin eylemlerine göre değil, kar maksimizasyonuna göre portföy oluşturulduğu yolunda bir açıklama yapıldı.</p>

  <p class="calibre4">Genç bir kurucu ve CEO olarak, rakiplerini acımasızca safdışı bırakmak konusunda Gates’in bir şöhreti vardı. O ve Microsoft birçok ülkede en hafif söylemle ‘etik açıdan tartışmaya açık’, en ağır söylemle de ‘yasadışı olarak nitelendirilebilecek iş yapma yöntemleri’ nedeniyle suçlandılar. Brezilya hükümeti gibi başka hükümetler de, şirketin acımasız yöntemlerinden dolayı Microsoft’a ürünlerini boykot etme tehdidinde bulundular. Kuruluşundan bu yana Microsoft’a yüzlerce grup ve başkaları dava açtı. Gerek ABD’de, gerekse Avrupa Birliği’nde Microsoft aleyhinde tekelleşme, rekabeti engelleme ve ABD Sherman Antitröst Yasası’na aykırı davrandığı suçlamasıyla açılan birçok antitröst davası başarıyla sonuçlandı. AB’nin Microsoft’a verdiği 613 milyon dolarlık ceza, Birlik tarihinde bu konuda kesilen en büyük ceza oldu.</p>

  <p class="calibre4">ABD’de dolaşırken, öğrencilerin Bill Gates’i bir kapitalizm modeli olarak gösterdiklerine çok sık şahit oldum. “Zengin olurum. Sonra da paramın bir kısmını iyi işler için kullanırım,” diyorlar. Onlara yanıtım: “Bunun yerine neden günlük operasyonlarında sosyal ve çevresel şartları iyileştirmeyi gözeten bir şirket kurmuyorsunuz? Bu hem çok daha verimli, hem de sonuçta daha tatmin edici.”</p>

  <p class="calibre4">Demiryolları, çelik ve elektrikli ev aletlerinin gelişmesine öncülük yapan ‘hırsız’ baronlar gibi, Bill Gates de teknolojiye çarpıcı katkılarda bulundu. Ama onlar gibi o da zengin ile yoksul arasındaki farkın büyümesinde önemli bir rol oynadı. Yüz yıl öncesine göre dünyanın -biraz da onun ürünlerinden dolayı- çok daha bütünleştiği günümüzde, onun gibi insanların eylemleri eskiye göre çok daha ciddi sonuçlar doğuruyor.</p>

  <p class="calibre4">Lawrence Ellison da yeni teknolojinin bir diğer prensi. Sahibi olduğu Oracle şirketi dünyanın en büyük iş yazılımı şirketi.</p>

  <p class="calibre4">Tutkulu bir denizci olan Ellison, servetini göstermekten de çekinmiyor. Teknoloji harikası yarış tekneleri, Amerika Kupası da dahil birçok önemli yarışa katıldı; müzik ve film prodüktörü David Geffen ile birlikte dünyanın en büyük ve en lüks özel teknelerinden birinin de sahibi. Nadir bulunan arabalar, uçaklar ve taşınmaz kolleksiyoncusu. Bir hayır vakfına 100 milyon dolar bağışladığında medyadan çok olumlu tepkiler aldı; sonra da vakfın zaten ona ait olduğu ve bu bağışın da içeriden bilgi sızdırma sonucu borsada yapılan bir Oracle hisse senedi işlemiyle ilgili bir davayı, mahkeme dışında çözmek üzere yapılan anlaşmanın bir parçası olduğu ortaya çıktı. Ayrıca Harvard Üniversitesi’ne 115 milyon dolar bağışlamaya söz verip, sözünden dönmekle de suçlandı.<sup class="calibre8">51</sup></p>

  <p class="calibre4">Ellison’ın iş yapma yöntemleri neredeyse en başından beri eleştirilere hedef olmuştu. Oracle, en sonunda satışlarını ve gelirini fazlasıyla abartan bir pazarlama ve muhasebe stratejisi geliştirdiğini itiraf etti. Şirket, iflastan kurtulmak için çalışanlarının yaklaşık %10’unu işten çıkarttı ve kızgın hissedarların açtığı grup davaları için mahkeme dışında uzlaşma yoluna gitti.</p>

  <p class="calibre4"><a id="bookmark18"></a><span class="calibre10">A</span></p>

  <p class="calibre4">Gates ve Ellison çok bilinen iki isimdir. Ama belki de şirket yöneticileri ile MBA öğrencileri arasında hiç kimse General Ele-ctric şirketinin eski CEO’su, yönetim kurulu başkanı ve günümüzün aydın işadamları dünyasında en sık ‘parlayan bir yıldız’ olarak anılan Jack Welch kadar ünlü değildir. 2001 yılında emekliye ayrılmasına rağmen, benim de konuşmacı olarak katıldığım konferanslarda bir yönetim lideri olarak onun adını diğer herkesinkin-den fazla duydum. Bu beni hep ürpertmiştir. Bana göre Welch yağmacı kapitalist modern bir CEO’nun çok tipik bir örneği.</p>

  <p class="calibre4">1970’lerin ortalarında, Welch GE’de başkan yardımcısıyken, fabrikaların Hudson Nehri’ne boşalttığı son derece zehirli PCB’leri<a id="footnote10"></a><sup class="calibre8"><a href="#bookmark19">10</a></sup> temizlemesi için şirketi zorlayan New York eyaleti ve çevre kuruluşlarıyla kıyasıya bir mücadeleye girişti. Sonunda, PCB kirliliği için GE’nin sorumluluğunu sadece 3 milyon dolar ile sınırlayan bir anlaşma yapmayı başardı. Kazandığı bu zafer, onun şirketin en tepesine çıkmasında büyük rol oynadı. 1979’da başkan yardımcısı ve 1981’de en genç CEO oldu. Çevreci yasalara şirketlerin çok güçlü tepki gösterdikleri bir devirde, ödün vermez bir müzakereci olarak kazandığı ün, onu bir anda ülke çapında tanınan biri yaptı. Ama bu arada, GE çalışanları ile ailelerinin bu zehirli sulardan en çok etkilenenler arasında olduğu gerçeği hiç gündeme gelmedi^<sup class="calibre8">2</sup></p>

  <p class="calibre4">Fabrika binalarına dokunmazken, çalışanlarını acımasızca tasfiye ettiği için, GE çalışanları 1980’lerde Welch’e, nötron bombasına atfen, ‘Nötron Jack’ lakabını takmışlardı. <span class="calibre9">Jack: fimden Geldiği Gibi (Jack: Straight from the Gut)</span> adlı kitabında, 1980 yılının sonunda GE’nin 410 bin çalışanı varken, bu sayıyı 1985 yılının sonunda 299 bine indirdiğini gururla söylüyordu. Her ne kadar şirketi daha verimli bir hâle getirdiği kabul edilse de, gerçek şu ki kendisinin ikramiyeleri ve net değeri hızla yükselirken, çalışanlarının dörtte birinden fazlasını işinden etti.</p>

  <p class="calibre4">Welch, 1990’lı yıllarda şirketin stratejisini üretimden finansal hizmetlere odaklandırdı. GE’yi ‘modernize’ etti. Bu strateji, ABD ekonomisinin sağlıksız bir şekilde, üretimden kağıt ekonomisine kaymasının ardındaki en önemli etmenlerden biri oldu. Toplantılara ve MBA konferansıarına katılanlara şöyle diyorum: “Eğer Jack Welch’i onurlandırmak istiyorsanız, şu anki çevresel ve ekonomik krizin baş mimarlarından biri olarak onurlandırın.”</p>

  <p class="calibre4">(Kaderin bir cilvesi olarak, Welch’in 1970’lerin ortalarındaki PCB zaferleri sonradan onun ayağına dolandı. ABD Çevre Koruma Kurumu, 16 yıllık bir araştırmanın sonunda, 2000 yılında Hud-son Nehri’nin temizlenmesi için GE’nin eline 460 milyon dolara mal olacak bir plan tutuşturdu.<sup class="calibre8">53</sup> Welch ertesi yıl GE’den emekliye ayrıldı.)</p>

  <p class="calibre4"><span style="text-indent: 1.5em; font-size: 1em; line-height: 1.2;"><br /></span></p>

  <p class="calibre4"><span style="text-indent: 1.5em; font-size: 1em; line-height: 1.2;">Amerika’nın son yıllardaki en ünlü yöneticileri arasında, sırada, perakende sektöründe yarattığı devrimle tanınan Wal-Mart’ın kurucusu Sam Walton var.</span><br />
  <a id="bookmark20"></a></p>

  <p class="calibre4">Bugün dünyada tüketiciye Wal-Mart’ın sattığından daha çok satış yapan bir şirket yok ve halen dünyada en fazla satış noktası bulunan şirket konumunda. ABD’deki hiçbir şirket bu kadar çalışana sahip değil. Ve başka hiçbir şirket de tüketici hakkı savunucuları, çevreci sivil toplum örgütleri, toplum sözcüleri, kadın hakları grupları ve işçi sendikaları tarafından bu kadar eleştirilmiyor. Şikayetler arasında, şirketin zayıf sağlık sigortası politikaları, yabancı işçi pazarlarına fason iş yaptırma, sendikalara karşı çıkma, cinsel ayrımcılık, çalışanların ulusal seçimlerde yönetimce belli bir partiye oy verme yönünde zorlanmaları ve Wal-Mart’ı bölgelerinden uzak tutmak için kampanyalara katılan veya rakip olarak görünen iş yerlerini kapatmak için kullanılan stratejiler yer alıyor.</p>

  <p class="calibre4">Sam Walton 1985-1988 yılları arasında ABD’nin en zengin insanıydı. 1992 yılında öldüğü zaman, arkasında John D. Rockefel-ler ve Avrupa ile Asya’nın asil aileleri gibi hanedanları anımsatan bir hanedan bıraktı. Kızı Alice, oğulları Jim ve S. Robson ile gelini Christy (oğlu John’un dul karısı), her biri ayrı ayrı, sürekli olarak dünyanın en zengin 20 kişisi arasında yer alıyorlar. Ama birleşik servetleri onları kesinlikle listenin en üstüne oturtuyor.</p>

  <p class="calibre4">Michael Bloomberg şirketokrasinin şu andaki simgesi olabilir. Harvard’dan MBA derecesini aldıktan sonra, bir borsa simsarı olarak Salomon Brothers’a katıldı ve daha sonra şirketin genel ortağı oldu. Şirketten ayrıldığında aldığı 10 milyon dolar tazminatla bir finansal bilgi şirketi kurdu. Bu şirket daha sonra haber servisleri, kablolu bir televizyon ağı, bir radyo ve bir dergiyi de içerecek şekilde genişleyen Bloomberg LP’dir.</p>

  <p class="calibre4">Michael Bloomberg 2001 ve 2005 yıllarında New York’a belediye başkanı seçildi. 15 milyar doların üzerinde olduğu tahmin edilen net varlığıyla ABD’nin en zengin 10 kişisi arasında yer alıyor. Söylenenlere bakılırsa hayır kurumlarına ve sanata 800 milyon dolar civarında bağışta bulunmuş. Belediye başkanı olarak maaş almayı reddediyor ve belediye başkanının resmî konutu olan Gra-de Mansion’da oturmak yerine, Upper East Side mahallesindeki kendi evinde yaşamaya devam ediyor. Ayrıca İngiltere’de ve bir vergi cenneti olan Bermuda’da da evleri var. Siyasi çevrelerde adı sık sık olası bir başkan adayı olarak geçiyor.</p>

  <p class="calibre4">Ama Michael Bloomberg’in karanlık yanları da var. Bunlar arasında şirketi aleyhine Eşit İstihdam Fırsatı Komisyonu tarafından kadınlara tacizden dolayı açılan bir grup davası, sendika karşıtı olduğu iddiası ile çalışanlar tarafından yapılan suçlamalar ve seçim kampanyalarını kendi cebinden yaklaşık ISO milyon dolarla finanse ettiği ve böylece rakiplerine karşı büyük bir avantaj sağladığı gerçeği de var. Bloomberg, iş dünyası, bankacılar ve hükümet arasında sürekli gidip gelen ve bu arada genel ekonomiye etkisini dikkate almadan hep kendi çıkarını gözeten, Hazine’nin eski müsteşarları Robert Rubin ve Hank Paulson gibi güçlü insanların, ‘döner kapı’ yöneticilerinin tipik bir örneği.</p>

  <p class="calibre4">Yağmacı kapitalistlerin listesi oldukça kabarık. Kaydadeğer diğer şirketokrasi milyardeleri arasında, Cisco Systems’ın Yönetim Kurulu Başkanı ve CEO’su John T. Chambers; Sun Microsystems Yönetim Kurulu Başkanı Scott McNealy; büyük gaz ve petrol tesislerinin sahibi ve ABD’de en yüksek gelirli özel şirket konumundaki Koch Industries’in yönetim kurulu başkanı ve CEO’su Charles Koch; Charles’ın ağabeyi ve şirketin eş-sahibi David Koch; Dell’in kurucusu ve CEO’su Michael Dell ve zor durumdaki şirketleri satın alıp sonra da bunları çok büyük karlarla satan Ronald Perelman bulunuyor. (Perelman’ın en bilinen işlerinden biri de Mi-chael Milken’in artık feshedilmiş Drexel Burnham Lambert şirketine ait 700 milyon dolar değerinde çürük hisse senedi ile Revlon şirketini satın almış olmasıdır.)</p>

  <p class="calibre4">2008 yılında ABD’de toplam 355 dolar milyarderi vardı (dünyadaki milyarderlerin %45’i) ve toplam varlıkları 1 trilyon doların üzerindeydi.<sup class="calibre8">54</sup></p>

  <p class="calibre4"><a id="bookmark21"></a><br /></p>

  <p class="calibre4"><br /></p>

  <p class="calibre4">Çoğu hakkında şunu açıkça söyleyebiliriz: Amaçları arasında, servetlerini kazanmalarına olanak sağlayan işçilere ve tüketicilere yardım etmeye niyetli birer sorumlu vatandaş olmak yoktur.</p>

  <p class="calibre4">Şirketokrasinin bu üyeleri, her ne kadar hayır kurumlarına yaptıkları bağışları halkın gözüne soksalar da, diğer yandan sessizce işçi-dostu, tüketici-dostu ve çevre-dostu düzenlemelerle ve onları paylarına düşen vergileri ödemeye zorlayacak yasal düzenlemelerle mücadele etmek için avukatlara ve lobicilere bir servet harcamaktan da çekinmezler.</p>

  <p class="calibre4">Parası ve gücü olanlar sistemi kandırmak için büyük çaba gösterir. ABD Sayıştayı’na göre, sahip oldukları ya da yönettikleri şirketlerin neredeyse üçte ikisi toplam 2.5 trilyon dolarlık gelir elde ediyor olmasına rağmen, bu adamlar hiçbir gelir vergisi ödemiyor.<sup class="calibre8">55</sup> Şirketokrasinin lobi çabaları, kendi üyeleri için son derece başarılı ama ekonominin geneli için yıkıcı olmuştur; şirketler tarafından ödenen federal vergiler toplam vergilerin 1943 yılında %40’ı iken, 2003 yılında %7’sine düşmüştür^<sup class="calibre8">6</sup></p>

  <p class="calibre4">ABD yelpazesinin diğer ucunda ise yoksullar var. Resmî nüfus sayımı rakamları, ABD’de neredeyse 40 milyon insanın yoksulluk sınırının altında yaşadığını ortaya koyuyor.<span class="calibre5">5<sup class="calibre8">7</sup></span> 2007 yılı itibariyle, neredeyse 46 milyon Amerikalı sağlık sigortasından yoksun. Bu rakam 2008 ve 2009 yıllarında ekonomik gerileme yüzünden şüphesiz arttı.5®</p>

  <p class="calibre4">Aşırı zengin ve aşırı yoksul arasındaki uçurum, Amerikalılar’ın çoğunun hakkında pek konuşmak istemedikleri bir konu olsa da, ekonomimizin şu andaki batak durumunun en açık ve çok gerçek nedenlerinden biridir.</p>

  <p class="calibre4">Edebiyatımızda ve filmlerimizde sık sık ‘muz cumhuriyetleri’ ile alay ederiz ama acı gerçek şu ki, belki de biz dünyanın ilk muz-üretmeyen muz cumhuriyetiyiz.</p>

  <p class="calibre4">Ekonomimizin durumunu incelediğimizde (insanların gereksinim duydukları gerçek mal ve hizmetleri üreten şirketlerin azlığı, zengin ile fakir arasındaki büyük uçurum, mevcut ulusal borç ve büyük çoğunluğun çok küçük bir azınlık tarafından sömürülmesi) Üçüncü Dünya ülkelerindekine çok benzer bir tablo ile karşılaşıyoruz. Genel anlamda standartlarımız daha yüksek olabilir ama göreceli olarak benzerlikler şaşırtıcı. Ve her yıl, işler daha da kötüye gidiyor.</p>

  <p class="calibre4">ABD’deki servet dağılımına bakarsak, ekonomik açıdan en tepedeki %10, hisse senetlerinin, tahvillerin, vakıf fonlarının ve şirketlerin neredeyse %90’ına ve konut-dışı taşınmazın da %75’ten fazlasına sahip.</p>

  <p class="calibre4">Santa Cruz’daki Kaliforniya Üniversitesi’nde sosyoloji profesörü olan G. William Domhoff’a göre, ‘Gelir getiren kaynakların kontrolü açısından gerçekte önemli olan finansal servet olduğuna göre, işte sadece bu %10 Amerika Birleşik Devletleri’nin sahibi diyebiliriz.^</p>

  <p class="calibre4">Çok az sayıda insanın geri kalan herkes üzerinde orantısız bir etkiye sahip olduğunu düşünmek çok rahatsız edici. Bu, çoğumuzun, kendimizle ya da ABD’deki sistem hakkındaki düşüncelerimizle uyuşmuyor. Yukarıdaki kısa biyografilerin de gösterdiği gibi, bu bir avuç insan teknolojiyi, hayati enerji kaynaklarını, medyayı, bankaları ve hükümeti kontrol ediyor. Üstelik bu insanlar sistemi o kadar kötü idare ettiler ki, şu anda hepimiz korkunç bir ekonomik durgunlukla karşı karşıyayız.</p>

  <p class="calibre4">Aslında daha az avukat tutup, onun yerine gerek istihdamın artmasını sağlayacak projeler, gerekse vergi-indirimli devlet projeleri yoluyla yoksulları maddi açıdan daha fazla gözetmiş olsalardı, bu onlar için de daha iyi olacaktı. Çünkü bu parayı kazananlar daha sonra tüketici olabilirlerdi. Ama görünen o ki yağmacı kapitalistler, bu en temel ekonomik ilkeyi bile anlayabilmekten acizler.</p>

  <p class="calibre4">Ve biz geri kalanlar, onların bu haline razı olduk.</p>

  <p class="calibre4">Jetleri, yatları ve gösterişli evleri ile onları idolleştirdik.</p>

  <p class="calibre4">Hayırseverliklerini ve göstermelik sözlerini ciddiye aldık.</p>

  <p class="calibre4">Kaynaklarımızı onlara devrettik, onları ve danışmanlarını devlet görevlerine getirdik.</p>

  <p class="calibre4">İnsan, İngiliz aristokrasisine karşı kurtuluş savaşı veren bir ulus, nasıl olup da bu kadar dibe vurmaya izin verir, diye düşünmekten kendini alamıyor.</p>

  <p class="calibre4">Çok gerçek bir bağlamda, ‘hırsız baronlar’ın bu modern Altın Çağı, enerji sektöründeki deregülasyonla başladı; yaklaşık olarak, benim Ekonomik Tetikçi saflarından ayrılıp o sektöre girmeye karar vermemle aynı tarihlerde.</p>

  <p class="calibre4"><a id="bookmark2"></a><a href="#footnote1">1</a></p>

  <p class="calibre4">Liberasyon piyasaların serbestleştirilmesi iken, deregülasyon liberasyona tabi tutulan piyasaların düzenlemelerden de arındırılmasını kapsar. Devletin geleneksel görev ve rolünün en düşük seviyeye indirilmesi, özel sektör için kuralların azaltılması ve denetim dışına ç^ıkarılmasını içerir. (e.n.)</p>

  <p class="calibre4"><a id="bookmark3"></a><a href="#footnote2">2</a></p>

  <p class="calibre4">Political Action Committees</p>

  <p class="calibre4"><a id="bookmark4"></a><a href="#footnote3">3</a></p>

  <p class="calibre4">Essential Information: Merkezi Washington&lt;la bulunan örgüt, şirketlerin aşırı güç sahibi olmalarının sınırlandırılması için tüketicilerin daha aktif rol oynamasıyla ilgili projeler üretiyor. (e.n.)</p>

  <p class="calibre4"><a id="bookmark5"></a><a href="#footnote4">4</a></p>

  <p class="calibre4">The Consumer Education Foundation: Merkezi Kaliforniya'da bulunan sağlıklı beslenme bilinci yaratmak üzere özellikle okullarda çalışan bir tüketici vakfı. (e.n.)</p>

  <p class="calibre4"><a id="bookmark8"></a><a href="#footnote5">5</a></p>

  <p class="calibre4">United for a Fair Economy: Merkezi Boston’da bulunan, dengesiz servet dağılımının toplumsal barışı bozacağı konusunda bilinç yaratmaya çalışan bir hareket. Gelir dağılımı bozukluğunun demokrasileri yozlaştırdığı, ırkçı ve benzeri toplumsal bölünmelere yol açtığını savunuyor. (e.n.)</p>

  <p class="calibre4"><a id="bookmark9"></a><a href="#footnote6">6</a></p>

  <p class="calibre4">İrlanda’nın en uzun süreli finansve işdünyası enformasyon portalı. (e.n.)</p>

  <p class="calibre4"><a id="bookmark10"></a><a href="#footnote7">7</a></p>

  <p class="calibre4">ABD’li düşünür (1802-1882). Amerikan transandantalizminin (deneyüstücülük) en önemli temsilcisi. Harvard’daki entelektüalizme (bütün varlıkların genel kavrarnlara indirgenerek açıklanması) karşı bir protesto olarak ortaya çıkmıştır. Kuruıniaşmış dinlerin, doktrinlerden ziyade bireyin sezgisi yoluyla idrak edilebileceğini savunur. (e.n.)</p>

  <p class="calibre4"><a id="bookmark14"></a><a href="#footnote8">8</a></p>

  <p class="calibre4">School of the Americas: 1946öa Panama’da kurulan, 1984öe Panama Kanalı Anlaşması sonucu ülkeden çıkarılıp Fort Benning Georgia’ya taşınan, Latin Amerikalı asker ve polisler için muharebe eğitim merkezi. Burada, 60 yıl içinde 60 binden fazla asker, halk hareketlerini bastırma, keskin nişancılık, komando ve psikolojik savaş teknikleri, askerî istihbarat ve sorgu teknikleri eğitimi almıştır. Yüz binlerce Latin Amerikalı bu merkezde eğitilenler tarafından işkenceden geçirilmiş, tecavüze ve suikaste uğramış veya doğrudan katledilmiştir. ( ç.n.)</p>

  <p class="calibre4"><a id="bookmark15"></a><a href="#footnote9">9</a></p>

  <p class="calibre4">Son taksit ödemesi yüksek ya da anaparanın tümünün borç vadesi sonunda</p>

  <p class="calibre4">ödendiği borçlanma türü. (ç.n.)</p>

  <p class="calibre4"><a id="bookmark19"></a><a href="#footnote10">10</a></p>

  <p class="calibre4">PCB: poliklorine bifenil</p>
</body>
</html>
