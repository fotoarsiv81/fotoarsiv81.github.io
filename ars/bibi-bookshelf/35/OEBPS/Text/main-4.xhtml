<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"><br /></p>

  <h2 class="calibre4"><a id="bookmark0"></a>21. Bölüm</h2>

  <p class="calibre4"><span style="text-indent: 1.5em; font-size: 1em; line-height: 1.2;">ÇEVRECİ PİYASALAR</span></p>

  <p class="calibre4">Otavalo, Ekvador Andları’nın tepesine kurulu, kartpostaldan fırlamış gibi görünen bir kasaba. 2 bin 400 metrenin üzerinde rakımı ile ekvatorun sadece birkaç kilometre kuzeyinde ve yerel halk tarafından kutsal addedilen üç volkanın oluşturduğu bir vadinin içinde yer alıyor. Adını verdiği yerel bir kabileye ev sahipliği yapan ve kökleri İnkalar’dan çok daha eskiye uzanan kasaba, müzisyenleri, dokumacıları ve şamanları ile ünlü.</p>

  <p class="calibre4">Jorge Tamayo da o şamanlardan biri, aynı zamanda dostum ve vaftiz oğlumun da babasıydı. Güneşli bir sabah, pazar yerinde yürüyorduk. O yükseklikte artık iyice incelmiş olan havada bir odun dumanı kokusu vardı. Yerel bir bandonun çaldığı kamış kavalı, flüt ve davullardan yayılan melankolik müzik, avaz avaz bağırarak tezgâhlarındakileri ve gerdikleri iplerden sarkan rengârenk süveter, şal, panço ve kilimleri satmaya çalışan pazarcıların sesleriyle yarışıp, dikkatimizi çekmeye çalışıyordu.</p>

  <p class="calibre4">“Kendi koyun ve lamalarımızın yünü,” diye açıkladı Jorge. “Her şey evlerde yapılıyor.” Durup, yaşlı bir hanımla biraz sohbet etti. Ayaklarında sabırotu bitkisinin liflerinden örülü sandallar bulunan kadın, geleneksel koyu mavi düz bir etek, kırmızı ve yeşil çiçekler işlenmiş beyaz bir bluz giymişti ve boynuna da birkaç sıra halinde, altın renkli boncuklardan yapılmış bir kolye takmıştı. “Bunu sen kendin mi yaptın, büyükanne?” diye sordu, kenarı kırmızı işlemeli mavi bir pançoyu alıp, incelemem için bana uzatırken.</p>

  <p class="calibre4">Kadının kırışıklarla dolu yüzüne altın dişlerini gösteren bir gülümseme yayıldı. “Kızım yaptı,” dedi gururla. “Gözlerim artık eskisi kadar iyi görmüyor. Ben satış işine bakıyorum. Çocuklarım ve torunlarım hayvanlara bakıp, bir yandan da dokuyorlar.”</p>

  <p class="calibre4">Tam da bir arkadaşıma hediye olarak almak için aradığım pançoydu. Jorge’nin kadınla yaptığı kısa pazarlık sonrası pançoyu aldım ve yürümeye devam ettik. “Ülkenize gittiğim zilman,” dedi. “Sık sık bu pazar yerini düşünürüm.”</p>

  <p class="calibre4">ABD vizesi vardı ve sık sık bir şaman olarak yeteneklerinin ve And gelenekleri hakkındaki bilgisinin revaçta olduğu New Eng-land’a gidiyordu. “Orada herkes çevre hakkında konuşup, bazı ürünleri almamamı, çünkü bunların, çok kötü koşullarda çalışanlar tarafından üretildiğini söylüyor.” Durdu ve etrafına bakındı. “Burada ise böyle şeyleri düşünmek zorunda değiliz.”</p>

  <p class="calibre4">Ona, benim de aynı şeyleri hissettiğimi söyledim. Otavala pazarını 1969 yılında ilk gördüğüm günden beri, gerek malların kalitesi, gerekse hepsinin yerel halk tarafından ve yerel malzemeler kullanılarak yapılmış olması beni çok etkilemişti. Ama son birkaç yıl içinde bazı şeyler değişmeye başlamıştı. Artık bazı tezgahlarda Peru’dan, hatta Asya’dan ithal edilmiş mallar satılıyordu. Şüphesiz, aynı zamanda benim ülkem de değişiyordu; öyle görünüyordu ki, sarkaç diğer yöne doğru sallanmaya başlamıştı.</p>

  <p class="calibre4">“ABD’ye bir daha gelişinde seni buna benzer pazarlara götüreceğim,” dedim. “Sattıkları mal ya da görüntüleri anlamında değil, felsefi olarak benzer pazarlara.”</p>

  <p class="calibre4">Aklımdan her yıl Chicago, Denver, San Francisco, Seattle ve Washington D.C.’de yapılan Çevreci Festivaller geçiyordu.</p>

  <p class="calibre4">Küresel Değişim <span class="calibre10">(Global Exchange)</span> ve Çevreci Amerika’nın ortak bir projesi olan Çevreci Festivaller 350’den fazla çevre dostu şirketi içeriyor: Organik vücut bakım losyonlarından spor ayakkabılarına, giyeceklerden adil ticaret yiyeceklerine ve yenilenebilir kaynaklardan yapılmış ev ve bahçe ürünlerine kadar her şey. Çevreci Festival katılımcılarının, sürdürülebilir ticari yöntemler uygulayıp uygulamadıkları incelenir. Herhangi bir şehirde düzenlenen</p>

  <p class="calibre4">Çevreci Festival’in genelde 25 binden fazla ziyaretçisi olur. Tezgahlara ek olarak başka etkinlikler de vardır: İş dünyası liderlerinin, yazarların ve eğitmenlerin yaptığı konuşmalar; çalışma grupları; filmler; çocuklar için etkinlikler; organik bira, şarap, çeşit çeşit yemek ve canlı müzik.</p>

  <p class="calibre4">Geçtiğimiz günlerde yapılan festivallerin birinde konuşmacılardan biri <span class="calibre10">The Last Hours of Ancient Sunlight, What Would Jef-ferson Do, Threshold</span> ve daha bir düzineden fazla kitabın yazarı ve <span class="calibre10">Air America</span> radyosunda program sunucusu Thom Hartmann’dı. Konuşması sırasında beni özellikle etkileyen ve <span class="calibre10">Threshold’da</span> da değinmiş olduğu bir şeyden söz etti:</p>

  <p class="calibre4">Belli bir noktada, modern tüketici toplumumuz bir gerçek ve bir yalan üzerine kurulmuştur. Gerçek olan şu ki, güven ve emniyet eşiğinin altında yaşıyorsanız, azıcık bir ‘şey’ ruhsal ve duygusal durumunuzda ve yaşam kalitenizde çok büyük bir farklılık yaratabilir. ..</p>

  <p class="calibre4">Yalan olan ise kültürümüzün o baş döndürücü ve bir o kadar da tehlikeli söylemidir: “Eğer o kadar şey bu kadar mutluluk yaratıyorsa, o zaman onun on katı da seni on kat mutlu yapar. .. <sup class="calibre8">92</sup>”</p>

  <p class="calibre4">Her iki pazar türü bağlamında da uygun bir gözlem gibi görünüyordu: Birincisi yarı kürenin en yoksul ülkelerinden birinde, ikincisi ise varlıklı ve son derece maddiyatçı ABD şehirlerinde.</p>

  <p><br /></p>

  <p class="calibre4">Genelde bir Çevreci Festival’deki konuşmamı bitirince hemen pazarın içindeki bir kitapçıya götürülürüm. Orada birçok başka yazarla birlikte uzun bir masaya oturur, kitaplarımızı imzalarız. insanlarla sohbet etmek için çok güzel bir fırsattır bu. Sorular sorar ve bazen de bana içlerini dökerler. Söyledikleri çoğunlukla Thom Hartmann’ın dediklerinin benzeridir. “Biz Amarikalılar,” derler, “çok daha azıyla yaşayabileceğimizi öğrenmeliyiz, üstelik dünya bundan çok daha fazlasına ihtiyaç duyan insanlarla dolu. Açlıktan kıvranan, ümitsiz insanların paylarına pastadan çok daha adil bir parça düşmeli.”</p>

  <p class="calibre4">Sonra, pazar yerinde dolaşırım. Yiyecekleri, elbiseleri, ayakkabıları ve gereçleri incelerken, insanımızın zekası beni her zaman etkiler. Çevreci Festivaller’in ve ülkedeki diğer festival ve fuarların yeni bir ekonomi yarattığı konusunda hiç şüphem yok; uzun vadeli sonuçlar yaratacak küresel bir piyasa oluşturmanın eşiğindeyiz.</p>

  <p class="calibre4">Aynı zamanda bunu yapanların biz insanlar olduğumuzun da bilincindeyim. Denise Hamler, Alisa Gravitz ve Çevreci Amerika’yı (eskiden Co-op America) başlatan Paul Freundlich gibi insanlar; Kevin Danaher, Medea Benjamin ve Küresel Değişimi kuran Kirsten Moller ve dünyanın her tarafındaki şehir ve kasabalarda çevreci pazarlar organize eden binlerce kadın ve erkek. Dünyaya yeni bir düşünce ve yaratıcılık yayılıyor. Bu, Şanghay caddelerinde kenarlara dikilen ağaçlardan, Çin’in benzin içen arabaları elektrikle çalışanlarla değiştirme konusundaki kararlılığından belli. Los Angeles liman idaresinin 30 tonluk konteynerleri çekme yeteneği olan ve Balqon şirketi tarafından geliştirilen elektrikli kamyonlar satın almasından belli.<sup class="calibre8">93</sup> Grameen Shakti şirketinin Bangladeş’i dünyanın ilk güneş enerjisi ile çalışan ekonomisine dönüştürme çabalarından ve TerraCycle’nin şekerleme ambalajlarından, patates cipsi torbalarından, meyve suyu kartonlarından ve diğer ‘atık’ maddelerden ürettiği çeşitli mallardan belli. Jade Planet’in atık plastik torbalardan ürettiği süslü çanta ve ayakkabılardan ve ekonomimize giderek artan bir hızla katılan bu çeşit mal ve hizmetlerden belli.</p>

  <p class="calibre4">Washington Üniversitesi’nden bir öğrenci geçenlerde, otomobillerin yaygınlaşmaya başladığı, sokakların at dışkısından geçil-mediği dönemleri anımsatıp, şehre yakın yaşayan çiftçilerin atları besleyebilmek için nasıl da umutsuz bir çaba içinde olduklarına dikkatimi çekti. “O dönemlerde, otomobil bizi pislikten ve yiyecek sıkıntısından kurtaran bir kahraman olarak görülmüştü,” dedi. “Hiçbir çözüm sonsuza dek geçerli değildir!”</p>

  <p class="calibre4">Bir kız öğrenci de, üniversitede okuyabilmek amacıyla aldığı öğrenci kredisini ödeyebilmek için büyük bir şirkette yıllar boyu çalışmak zorunda olacağına işaret ederek, “Ama şimdi,” dedi gülerek, “bir şirket kuracağım. Pasifik Okyanusu’nda iki yıl önce içinden geçtiğim yüzen çöp adasını temizleyerek para kazanacağım.”</p>

  <p class="calibre4">Son birkaç ay içinde Ekvador, İzlanda, Panama ve Çin’de de buna benzer düşünceleri dile getirenleri duydum. Ve ABD’de de. Geçen yıl bu söylemleri başka ülkelerde de duymuştum. Bunlar bizim geleceğimizin sesleri: Ekonomimizi sapkın kapitalizmden kurtarıp, coşkulu, yeni bir şekle doğru yönlendirecek insanların ağzından çıkan...</p>

  <p class="calibre4">Bu yeni ekonomi, finansal kaynakları silah üretiminden alıp, dünyamıza uyum getirecek mal ve hizmetlerin yaratılmasına yönlendirecektir. Sermayeyi kimyasal gübreler, böcek ilaçları ve genetiği değiştirilmiş organizmalar geliştirmekten yerel, organik tarım tekniklerini destekleyen sistemler oluşturmaya ve açlıktan ölen insanların kendilerini doyurmalarını sağlamaya yönelik çalışmalara aktaracaktır.</p>

  <p class="calibre4">Nikaragua’nın göllerini temizleyen, Borneo’nun mahvolmuş ormanlarını canlandıran ve yenilenebilir enerji kullanmak için yeni teknolojiler geliştiren şirketleri ödüllendirecektir.</p>

  <p class="calibre4">Raflarımızdaki gereksiz malları -birkaç varlıklı CEO’yu daha da varlıklı kılmaktan başka hiçbir işe yaramayan incik-bancuk ve ıvır zıvırları- atacak ve onların yerine yaşamımıza anlam katan şeyler koyacaktır.</p>

  <p class="calibre4">Bu yeni ekonomi bizi, başkalarını sömürmeye yönelten olgunluktan uzak davranışlardan uzaklaştırıp, kırılgan bir dünyada hep birlikte yaşayan tek bir toplum olduğumuzun bilincine varmamızı sağlayacaktır. Mal ve hizmetlerin daha verimli bir şekilde dağılmasını sağlayacak ve aynı zamanda dünyadaki şiddetin çoğunun kökeninde bulunan o korkunç ızdırabı da sonlandıracaktır.</p>

  <p class="calibre4">Bu yeni ekonominin arkasındaki itici güç bugünün girişimcileridir. Onlar başarılı da olacaklar. Yarının kahramanları olacak iyi liderler işte onlar.</p>

  <h2 class="calibre4" id="sigil_toc_id_21">22. Bölüm</h2>

  <p class="calibre4"><a id="bookmark1"></a>İYİ LİDERLİK, YENİ İKONLAR</p>

  <p class="calibre4">Genç bir delikanlı olarak New Hampshire kentinde büyürken, kahramanlarım, tanıdığım diğer herkes gibi, başarılarıyla dünyayı gelecek nesiller için daha iyi bir yer yapan insanlardı. Arkadaşlarım ve ben George Washington, Thomas Jefferson, Tom Paine, Harriet Tubman, Thomas Edison, Ralph Waldo Emerson, Harriet Beecher Stowe, Florence Nightingale, Elizabeth Cady Stanton, Susan B. Anthony ve (askerlerden) Dwight D. Eisenhower’ın izinden gitmek istiyorduk. Onları büyük evlerde oturdukları ya da zengin oldukları için değil, soylu amaçlar peşinde koştukları için onurlandırmıştık.</p>

  <p class="calibre4">Tarih derslerinde bize John D. Rockefeller ve J. P. Morgan gibi insanların, sanayileşmenin önünü açmış olsalar da, taklit etmek istemeyeceğimiz türde insanlar oldukları öğretildi. Açgözlü, kötü kalpli ve bencil kişiler olarak betimlendiler.</p>

  <p class="calibre4">Profesör Ashton ve işletme okulundaki arkadaşları 1960’ların sonlarında, şirket yöneticilerinin uzun vadeli şirket çıkarlarını korumakla görevlendirilmiş mutemet yöneticiler olduklarını öğreterek bu düşüncenin iyice perçinlenmesine yol açtılar. Büyük Depresyon sonrası çıkartılan kanunlar bu düşünceyi sistemaüze etti. Eğer halk geçtiğimiz yıllarda da bu anlayışı böylesine yüceltme-seydi, bugünkü ekonomik felaketle karşı karşıya kalmış olmazdık. Ama ne yazık ki, güç sahipleri ile çıkar grupları bizi tam ters yöne ittiler. Ve biz de koşa koşa gittik.</p>

  <p class="calibre4">İnsanların televizyonda aşağılanmalarını övebilen, işten çıkarılmalarıyla dalga geçebilen Donald Trump gibi acımasız bir emlak müteahhidi ile General Electric’in yönetim kurulu eski başkanı ve CEO’su Jack Welch gibi kendisi milyon-dolarlık maaşlar ve ikramiyeler alırken, şirket çalışanlarının dörtte birini işten çıkartmış olmakla pervasızca övünebilen, atmosfere karbondioksit gazı salan sanayilerin, çevreye ciddi anlamda zarar verdiklerini reddeden insanları ikonlaştırdık. Milyarderlerin posterlerini dergilerimizin kapaklarına koyup, hayır kurumlarına bağışladıkları servetlerden dolayı onları övüyor ama o bağışladıkları servetlerin kat kat fazlasını rakiplerini ezerek kazandıklarını söylemeye gerek görmüyoruz.</p>

  <p class="calibre4">Zengin ve ünlü kişiler hakkındaki programları seyrediyor ve bunu yaparak çocuklarımıza da malikanelerde yaşamı, özel jetlerde yolculuk etmeyi özendiren mesajlar gönderiyoruz; bunları gerçekleştirebilmek için ne kadar çevresel ve sosyal hasar verildiğini hesaba katmadan. Arabalarınıza ‘Öldüğünde, en çok oyuncağı olan kazanır’ gibi çıkartmalar yapıştırıyoruz.</p>

  <p class="calibre4">Son 40 yıl içinde halk olarak biz de ‘hırsız baronlar’ın bu modern eşdeğerlerine hayli güçlü destek mesajları gönderdik. Yöneticilere, onlardan ucuz mallar ve hisselerimize yüksek getiriler beklediğimizi söyledik. Bedeli ne olursa olsun en yüksek karı getiren CEO’ları ödüllendirdik</p>

  <p class="calibre4">Gerçekten de, istediğimiz bu mu?</p>

  <p class="calibre4">Böyle olmadığına dair her türlü belirti var. En azından şimdi öyle. 2008 başkanlık seçimleri bu açıdan sembolikti. John McCa-in’in Cumhuriyetçiler’in adayı olmasının arkasındaki önemli nedenlerden biri, yıllardır ‘başına buyruk’, efendi, dürüst biri olmayı sürdürmesi, dahası Kuzey Vietnam’da savaş esiri iken sırf babası bir donanma amirali olduğu için silah arkaditşlarından önce serbest bırakılınayı reddetmesiydi. Seçim kampanyası sırasında insanlar McCain’e bir Obama zaferinin ülkeyi felce uğratacağını söyletıneye çalışmış olsalar da, bunu yapmayı reddetmişti. Sonunda Obama,</p>

  <p class="calibre4">Cumhuriyetçiler’e göre kendi platformundan daha farklı, daha asil ruhlu bir bakış açısı sunduğundan büyük çapta bir başarı kazandı.</p>

  <p class="calibre4">Son yıllarda birçok cesaret verici eğilime tanık olduk. Tüketiciler şimdi eskilerin tam tersi anlama gelen mesajlar gönderiyorlar. Liderlerimizin kar etmenin ötesine bakmalarını, daha iyi bir dünya yaratacak mallar ve hizmetler sunmalarını istediğimizi söylüyoruz. Birçok şirket de buna uygun bir şekilde davranıyor.</p>

  <p class="calibre4">Whole Foods ve Publix’s Greenwise gibi şirketler organik ürünler satmanın karlı bir iş olabileceğini kanıtladılar. DanimarkalI bir eczacılık şirketi olan Novo Nordisk A/S dünyayı şeker hastalığından temizlemeye odaklanmış durumda. Şilili GrupoNueva’nın sürdürülebilir bir Latin Amerika yaratmak gibi bir amacı var. 16 milyar dolar değerindeki çokuluslu yoğurt üreticisi Danone Grubu ile Nobel Barış ödülü sahibi Muhammed Yunus’un kurduğu Grameen (mikrokredi) Bankası’nın bir yan kuruluşu olan Grameen Group’un yarı yarıya ortak girişimleri olan Grameen Danone Foods, Bangla-deş’deki beslenme eksikliği yaşayan çocuklara ekonomik beslenme sağladığı gibi, ebeveynlerine de iş buluyor. Google.org ‘kar amaçlı yardımseverliğe’ giden yolu açtı bile. Üyelerinin sahip olduğu kooperatifler 800 milyonu aşkın üye sayısıyla (1980’lerdeki üye sayısının iki katı), yakın zamanda dünya çapında bir iş kolu haline geldi.</p>

  <p class="calibre4">Yeni bir çağın eşiğindeyiz. Giderek artan sayıda insan açgözlü ve maddiyatçı anlayışa sahip insanları onurlandırmaktan vazgeçmenin, kapaklarında onların fotoğrafı bulunan dergileri almamak gerektiğinin, kaynakları savurmanın imrenilmesi gereken bir şey olduğunu bize empoze eden televizyon programlarını kapatmanın zamanı geldiğinin farkında.</p>

  <p class="calibre4">Artık Fortune SOO’ü dünyamıza ve gelecek nesillere en iyi hizmet eden şirketlerin ve STK’ların bir listesine dönüştürmenin zamanı.</p>

  <p class="calibre4">2005 yılında, okullarında yaptığım konuşmalar öncesinde işletme bölümünde yüksek lisans yapan öğrencilerle yemek yerken bana amaçlarını anlatmalarını istediğimde, neredeyse tümü para kazanmaktan ve güç sahibi olmaktan söz ederdi. 2008 sonbaharında ve 2009 yılının ilk yarısında tek bir öğrencinin bile bunlardan söz ettiğini duymadım: Stanford, Kolombiya, Wharton, Michi-gan, Ohio State, Boston Üniversitesi, Harvard, Antioch ya da Çin Avrupa Uluslararası İşletme Okulu’ndan tek bir öğrencinin bile. Bunu Olivet Yüksek Okulu, Regis Üniversitesi, St. John’s Üniversitesi, William Patterson Üniversitesi ya da Wilmington Yüksek Okulu’ndaki lisans öğrencilerinden de duymadım. Sadece üç yıl içinde yaklaşımlar tümüyle değişmişti. Benimle yemeğe ya da bir toplantıya katılan tek bir öğrenci bile amaç olarak para ya da güç kazanmaktan söz etmedi. Onun yerine, söyledikleri daha iyi bir dünya yaratmaya katkıda bulunmak istedikleriydi.</p>

  <p class="calibre4">Birçoğu, kar amacı gütmeyen kuruluşların ardındaki insanlar için televizyon programlarında neden daha fazla zaman talep etmediğimizi merak ediyordu. Çoğu, bu tür programların egzotik mekanlarda geçen maceralar, ofis entrikaları, aşk, seks ve seyretmesi Donald Trump’tan çok daha ilginç olacak eksantrik tiplemeler içerebileceğini düşünüyordu. Birçok öğrenci son zamanlarda mantar gibi çoğalan Amerikan İdolü (popstar türü programlar) gibi yapımların popüler olmasının nedeninin, tanınmamış yetenek sahibi kişileri öne çıkartmak olduğu görüşünü dile getiriyor: Bu bir anlamda, sıradan insanlara sanki daha çok değer verilen 1940’larda ve 1950’lerde popüler olan Ted Mack’in <span class="calibre10">Original Amateur Houf</span> ve Arthur Godfrey’in <span class="calibre10">Talent Scouts</span>" adlı programlarını anımsatıyor. Birçok öğrenci bana Barış Gönüllüleri’ne veya AmeriCorps’a katılmayı düşündüklerini ya da kar amacı gütmeyen kuruluşlarda birkaç yıl gönüllü olarak çalışmayı planladıklarını da söylemişti.</p>

  <p class="calibre4">Bir ülkenin idollerinin kişilikleri, o ülkenin değerlerinin aynasıdır. Bu, İkinci Dünya Savaşı sonrası savunmasız kişileri silahşorlara ve toprak ağalarına karşı koruyan kovboy kahramanların popülerliğini de açıklar. Ayrıca, dönemin önde gelen ekonomik kuramcısının, şirketlerin tek amacının karlarını artırmak olduğunu söylediği bir zamanda servet edinmeyi bir saplantı haline getirmiş olmamızı da açıklar. Bunun tersi de doğru olabilir: Seçtiğimiz kahramanlar, yaşamlarını şekillendirmek için verdikleri kararlarda çocuklarımıza yön verecektir. Eğer bunlardan birinin ya da her ikisinin de doğru olduğunu varsayarsak, daha sevecen bir dünya görüşüne sahip kadın ve erkekleri onurlandırmanın önemini anlayabiliriz.</p>

  <p class="calibre4">Bu yeni girdiğimiz çağda Latin Amerika’ya yön verecek liderlerden ikisinin kadın olması (Arjantin ve Şili’de), erkek başkanlar-dan çoğunun yönetim kadrolarında kadınlara daha yüksek oranda yer verecekleri sözünü vermiş olmaları ve 2008 yılı ABD başkanlık seçimleri sırasında Demokratlar’ın listesinde Hillary Clin-ton’un ikinci sırada yer alması ve Saralı Palin’in de Cumhuriyet-çiler’in başkan yardımcısı adayı olması çok önemli göstergeler. İstatistikler, kadınların güç sahibi oldukları çoğu durumda toplumun şefkat duygularının öne çıktığını, askerî duyguların ise gerilediğini gösteriyor. Polis ve savunma bütçeleri ile birlikte, şiddet ve suç oranları da azalıyor.</p>

  <p class="calibre4"><span class="calibre10">Kadınlar, Güç ve Barışın Biyolojisi (Women, Power and the Bi-ology of Peace)</span> adlı kitabında Dr. Judith Hand erkeklerin savaşı genellikle döllerini yaymak için -biyolojik bir zorunluluk- bir fırsat olarak gördüklerine dikkat çekiyor. Diğer yandan kadınlar için savaş yuvalarına, istikrara ve çocuk yetiştirmelerine karşı bir tehdit anlamına geliyor. Kadınlar barış ve kararlılık ister. Dr. Hand, daha barışçıl toplumlar için kadınların karar verme süreçlerinde daha büyük ve etkin bir rol almaları gerektiğini ileri sürüyor.</p>

  <p class="calibre4">Dr. Riane Eisler, <span class="calibre10">Ulusların Gerçek Zenginliği (The Real Wealth of Nations)</span> adlı kitabında, bazı kuzey Avrupa ülkelerindeki gibi kadınların birer lider olarak saygı gördüğü ve yönetimde daha etkin rol aldıkları toplumlarda sağlık hizmetleri, nitelikli çocuk bakımı, eğitim ve dolgun maaşlı doğum izinleri için daha fazla kaynak ayrıldığını vurguluyor. Dr. Eisler şöyle diyor: “Bir ülkenin yaşam kalitesi kadınların statü ve güçleri ile birlikte artar ve azalır.”<sup class="calibre8">94</sup></p>

  <p class="calibre4">Maddi zenginlik ve karla ilgili saplantımızı bir kenara bırakıp kendimizi daha empatik bir dünya görüşü düzeyine çıkartmak barışçıl toplurnlara ve sürdürülebilir ekonomilere yol açan femi-nen özellikler edinmemizi gerektirecektir. Gelecekteki kültürel ikonlarımızın daha büyük bir kısmı kadınlar ile liderliğin şefkatli yönlerini yansıtan erkekler olacaktır.</p>

  <p class="calibre4">Ekonomimize bulaşan o sapkın kapitalizm virüsünün neden olduğu süreci tersine çevirmek bizim elimizde. Yakın gelecekte bu eğilimlerin hızlanarak devam etmesini ve yükselmesini sağlamak, bizi yönetenlere gerçekten istediğimizin besleyici gıdalar, temiz su ve hava, erişilebilir sağlık hizmetleri, emeklilik sonrası kimseye muhtaç olmayacağımızın garantisi, bizi ve haklarımızı koruyan bir hukuk sistemi -kısacası barışçıl, adil ve sürdürülebilir bir dünya- olduğunu anlatmak bizim elimizde. Bunu kendimiz, çocuklarımız ve dünyamızda yaşayan her birey için istiyoruz. Bu amaçlara ulaşmak için çaba gösteren insanları onurlandırıp, mükafatlandırmamızın zamanı geldi.</p>

  <p class="calibre4">Böyle liderler, bugünkü ekonomik krize yol açan sömürülere karşı yeniden bizleri koruyan yasalar yapma gereksinimini anlayacaklardır. Aynı zamanda bunun ötesine geçmenin ve tarihte ilk defa sürdürülebilir bir çevre ve gelecek için adil ve barışçıl bir dünya oluşturmayı öncelikli gören düzenlemeler yapmanın gerekliliğini de anlayacaklardır.</p>

  <h2 class="calibre4" id="sigil_toc_id_22">23. Bölüm</h2>

  <p class="calibre4"><a id="bookmark2"></a>İŞ DÜNYASI VE DEVLET İÇİN YENİ KURALLAR</p>

  <p class="calibre4">İki Shuar erkeği -Shakaim ve T'witsa- ile birlikte Cutucu Dağ-ları’na tırmanıyorduk. Çamurlu bayırlarla boğuştuk, omzumuza kadar gelen nehirlerden geçtik ve devrilip yolu kapatan devasa bir <span class="calibre10">ka-pok</span> ağacının kalın dalları arasından kendimize yol açarak ilerledik.</p>

  <p class="calibre4">Sonunda Ulu Şelale’nin altında durduk. Sislerin arasından çağlayıp dökülürken yarattığı gökkuşağı, bir Shuar efsanesine göre ilk kadın ve erkeği doğurmuştu. Akşamüstü dostlarım bana suyu onurlandırmak için gerçekleştirilen geleneksel bir seremoni öğrettiler. O gece, derme çatma bir sundurmanın altında battaniyelere sarılarak, yakınlardaki bir jaguarın homurtusunu sessizce dinleyerek uyuduk.</p>

  <p class="calibre4">Ertesi gün akşamüstü geri dönerken, kabilenin yerleşim yerinden sadece bir saat uzaklıkta, Shakaim kolunu kaldırıp bize durmamızı işaret etti. O ve Twitsa patikadan çıktılar. Küçük bir bitkinin yanında çömeldiler, onu incelediler ve aralarında bir şeyler konuştular.</p>

  <p class="calibre4">Shakaim bitkiyi avuçlayıp küçük bir çanak haline getirdi ve yavaşça içine üfledi. Twitsa başını kaldırıp bana baktı. “Hastalanmış,” diye açıkladı yapraklarını göstererek.</p>

  <p class="calibre4">“Dün biz buradan geçerken sağlıklıydı,” diye ekledi Shakaim. Ayağa kalktı. “Bunu ihtiyarlarımıza söylemeliyiz.”</p>

  <p class="calibre4">Yürümeye başladılar; bense orada öylece durup, ağzım açık bitkiye bakakaldım. Görünen ne olağandışı bir şey, ne de bu insanların onu fark edebilmelerine yol açacak herhangi bir neden vardı. Birkaç yaprak sararıp yere düşmüştü ama bu endişelenmek için yeterli bir neden gibi görünmüyordu.</p>

  <p class="calibre4">O gece, bir şeyler öğrendim.</p>

  <p class="calibre4">Shakaim, Twitsa ve aileleri, kabilenin diğer üyeleri ile birlikte bir ateşin etrafında toplandılar. Bitkinin şelaleye yürüdüğümüz sabahki durumunu ve takip eden otuz altı saat içinde geçirdiği değişimi ayrıntılarıyla anlattılar. Bunu uzun tartışmalar izledi. Katılımcılar, iyileştirici yeteneklerinden ötürü çok saygı duyulan yaşlı bir hamının dediklerini özellikle dinlediler. Kadın, bitkinin onlara bir mesaj gönderdiğini söylüyordu: Patika çok fazla kullanılıyordu.</p>

  <p class="calibre4">Bir oylama yapıldı. Her ne kadar birçok kişi bu hastalığın ardında başka nedenler olabileceğini söylese de, sonunda oy birliği ile karar alındı. Eğer bu sorunun ortaya çıkmasında küçük de olsa insanların bir rolü olmuşsa ya da böyle bir olasılık varsa, o zaman yine insanların giderici önlem alması gerekiyordu. Tüm kabileyi bağlayan yeni bir karar alındı. O patika artık kullanılmayacaktı.</p>

  <p class="calibre4">Serernoninin yapıldığı kulübenin dışındaki açıklıkta Shakaim ile durup gökteki yıldızlara baktık. “Kurallarımızın sizinkilerden bu kadar farklı olması çok ilginç, değil mi?” diye sordu. Sanki sorumu, ben daha nasıl ifade edebileceğimi toparlamaya çalışırken duymuştu. “Papazlar kimlerin cinsel ilişkiye girebilecekleri hakkında kurallar koyar. Okulların, çocukların ayakkabı giymeleri gerektiği hakkında bir kuralı vardır.” Durakladı. “Ama çiftleşme mevsimi sırasında kuşları öldürmemek ya da bitkiler hastalanınca patikaları kullanmaktan vazgeçmek konusunda hiçbir şey söylemiyorlar.” Eliyle gökyüzünü gösterdi. “Onları oraya koyan Tanrı da, papazlar ya da okullar kadar kıt görüşlü olsaydı, bu yıldızların varlıkları ne kadar sürerdi sanıyorsun?”</p>

  <p class="calibre4">Bir ay sonra ABD’ye döndüğümde politik çevrelerde ve medyada şirketlere sera gazları salım sınırlamaları getirilmesi tartışılıyordu ve bu olayı düşündüm. Karşı çıkanlar, karbondioksit salınımının iklimde değişikliklere yol açtığı hakkında kesin bir kanıt olmadığını ileri sürüyordu. Shuar kabilesinin ve ülkemi yönetenlerin dünyaya bakışı arasında çok çarpıcı bir farklılık vardı. Bu ‘ilkel’ yağmur ormanı kabilesinin yüzde yüz emin olmaya gereksinimi yoktu. Lafı dolandırmadıkları gibi, kısa vadeli zorlukların da onları engellemelerine izin vermiyorlardı. Eğer bugünkü eylemlerin gelecek nesillere zarar verme olasılığı varsa, hemen gereğini yapıyorlardı.</p>

  <p class="calibre4">Ülkelerin nüfusları ve ekonomileri büyüdükçe, çevre ve toplumla ilişkilerimizi tanımlayan yasaların da giderek daha katı olması beklenebilir. Kaynaklar üzerindeki talepler arttığı için, uluslararası bir kuruluşu bunların akıllı bir şekilde dağılımını garanti etmekle görevlendirmek mantıklı olur. Gerçekçi bir bakış açısından, yaşam için gerekli şeylerin amaçsızca harcanmasına ve tüketilmesine karşı tedbir almak birincil öncelikte olmalıdır. Ancak, bunun tam tersi olmuştur.</p>

  <p class="calibre4">Enron ile başlayan, Bemard Madoff ve finans piyasasındaki başka birçok skandalla devam eden yakın geçmişteki hilekârlıklar, en saygıdeğer işadamlarının birçoğunun ne denli sorumsuz davrandıklarının kanıtıdır. Bu skandallar ve onlarla birlikte ortaya çıkan ekonomik karmaşa kaynaklarımızı -ve çocuklarımızın geleceğini- denetimsiz paragöz kişilerin ellerine bırakma lüksümüzün olmadığını gösteriyor. Bir zamanlar kamu çıkarını koruyan kuruluş ve yasaların safdışı bırakılmaları adeta bir faciaya yol açmıştır. Bu kitapta daha önce de tartışılan, en bariz ve en ağır sonuçlara sahip örneklerden bazıları şöyle:</p>

  <p class="calibre4">• Enerji, ulaştırma, iletişim, bankacılık, finans ve sigorta sektörlerinde uygulanan deregülasyon,</p>

  <p class="calibre4">• Tefeci faiz oranlarına getirilen tavanın kaldırılması,</p>

  <p class="calibre4">• Dış etmenleri dışarıda bırakan sahte muhasebe standartlarının kabulü,</p>

  <p class="calibre4">• NAFTA ve CAFTA gibi uluslararası anlaşmalarla tüm dünya üzerinde oluşturulan ve yağmalamaya çanak tutan diğer ‘serbest piyasa’ bölgeleri,</p>

  <p class="calibre4"><sup class="calibre8">•</sup> Yapısal Uyum Programları’nın diğer ülkelere empoze edilerek, bu ülkelerin kaynaklarının özelleştirilmesi.</p>

  <p class="calibre4">Bunlar, Shuar dilinde, çiftleşen kuşları öldürdüğümüz ve ekosis-temi bozan patikaları kullanmaya devam ettiğimiz anlamına geliyor.</p>

  <p class="calibre4">Bereket versin, ortaya çıkan dehşet verici sonuçlar bizi sonunda hatamızı anlamaya zorluyor. En tutucu ekonomistlerin bile bir kısmı artık deregülasyon ve şirketlere benzeri görülmemiş özgürlükler sağlayan diğer stratejilerin 1930’lardan beri görülen en kötü ekonomik bunalımın ardındaki ana nedenler olduğunu ve şirketleri denetleyen yasaların aslında gerekli bir işlevi yerine getirdiğini kabul ettiler. Anlaşıldı ki, bu tür denetimler ekonomik büyümeye engel olmak yerine, uzun vadeli büyümenin parametrelerini belirler.</p>

  <p class="calibre4">Yöneticilerin de birer insan olduklarını ve yetkilerini kötüye kullanmak konusunda dürtülerine yenik düşebildiklerini biliyoruz. Diğer yanda, tarih bize kuralların kamu çıkarı için hareket edilmesini şart koştuğu durumlarda, şirketlerin ve patronlarının tam olarak bunu yaptıklarını gösteriyor.</p>

  <p class="calibre4">Belki de hiçbir kamu şahsiyeti Teddy Roosevelt kadar bunun farkında değildi. Roosevelt şirketlerin yaptığı suistimaller, büyük birleşmeler ve deregülasyon için bastırıp bunu elde eden ‘hırsız baronlar’ın neden olduğu bir finansal çöküşün ardından, 1901 yılında başkanlık koltuğuna oturdu. Tekelci şirketleri lağvedip, demiryollarını ve diğer sanayi kollarını düzenleyen kanunlar çıkarttı.</p>

  <p class="calibre4">Roosevelt, kamu yararını ön planda tutmayan şirketler ve devlet yöneticilerine hiç tahammül edemezdi. 1903 yılında yaptığı bir İşçi Bayramı konuşmasında şöyle demişti:</p>

  <p class="calibre4">“Cumhuriyet’in ölüm çanları, iktidar, zengin-yoksul ayrımı yapmadan tüm vatandaşlara adil davrananların değil, herkese rağmen tek bir özel sınıfı ve onların çıkarlarını gözetenlerin ellerine geçtiğinde çalmaya başladı.<sup class="calibre8">95</sup>”</p>

  <p class="calibre4">Roosevelt denetimsiz şirketlerin ve sadece güçlerini ve karlarını artırmayı amaçlayan yöneticilerin yol açtığı tehlikeyi görmüştü. Onun biyografisini yazan Pulitzer ödüllü Edmund Morris, Roosevelt bugün Beyaz Saray’da olsaydı yapacakları hakkında şu öngörüde bulunmuştu:</p>

  <p class="calibre4">“Microsoft hakkında bir şeyler yapmak isterdi, çünkü politikaya girdiği günden beri tekellere karşı hep ateşli ve kızgın olmuştu. Her ne kadar yüz yıl öncesinin herhangi bir tröstü Bay Gates’in imparatorluğunun o görkemli büyüklüğünün yanına bile yaklaşamasa da, 1901 yılının Northern Securities birleşmesi dünyanın en büyük taşımacılık kartelini yaratmış ve Chicago’dan Çin’e kadar tüm ticareti kontrolü altına almıştı.</p>

  <p class="calibre4">“Roosevelt bu karteli parçaladı. Bunu yaparken de ‘zengin kurumsal canilere’ karşı Amerikalı bireysel girişimciyi koruyan kahraman olarak kendine haklı bir ün yaptı.9<sup class="calibre8">6</sup>”</p>

  <p class="calibre4">Ama Roosevelt açgözlü şirketleri yola getirmenin sadece ilk adım olduğunu anlamıştı. Denetim süreci bunun daha da ilerisine geçmek zorundaydı. Ülkenin ekonomik sıkıntılarını gidermek için bir paylaşım önceliğine karar verilmesi gereğine inanıyordu. Buna ek olarak, devletin gelecek nesilleri koruma sorumluluğu olduğu görüşündeydi. Ulusal bir sağlık sistemi çağrısında bulundu ve vatandaşların ülkenin doğal kaynakları üzerinde sonsuza kadar hak sahibi olacaklarını garanti eden bir stratejiyi destekledi. Hiç şüphesiz Shuar kabilesi insanlarının da takdir edecekleri bir girişimle, Ormancılık Bölümü’nü oluşturdu ve beş yeni ulusal park, on sekiz ulusal anıt ve milyonlarca dönüm ulusal orınanın oluşmasını sağladı.9<sup class="calibre8">7</sup></p>

  <p class="calibre4">Roosevelt’in o zamanlar anlamış olduğunu artık biz de biliyoruz: Ciddi ekonomik bunalımları atlatmak uzun vadeli yeni metotlar gerektirir. Çözümler, mutlaka gelecek onlarca yıl için de geçerli olacak cevapları içermelidir.</p>

  <p class="calibre4">Bizleri yarım yüzyıldan fazla, 1929 krizi benzeri bir krizin yinelenmesinden koruyan o türden denetimleri yeniden yürürlüğe koymak gereklidir. Ama yeterli değildir. Dünya Büyük Bunalım’dan bu yana radikal bir değişim geçirdi. Küresel nüfus üç katından fazla arttı; kaynaklar giderek artan bir hızla tükeniyor, aynı çevre kirliliğinin, kimyasal zehirlenmenin ve canlı türlerin tükenmesinin giderek artması gibi. Gemiler okyanusların ortasında devasa çöp adaları ile karşılaşıyor. Aynı şeyi astronotlar uzayda görüyorlar. Yaşayan her sistem bir düşüş sürecinde ve bu süreç giderek hızlanıyor. Bugün karşı karşıya olduğumuz sorunlar o kadar ciddi ki, bizi felaketin eşiğine getirmiş bulunuyor.</p>

  <p class="calibre4">Her ne kadar Glass-Steagall Yasası’nın, Banka Holding Şirketleri Yasası’nın ve 1980’den sonra yürürlükten kaldırılan daha birçok yasanın modern karşılıklarına gereksinim duysak da, orada durmamalıyız. Dünyamız, torunum ve onun her yerdeki kardeşleri için sürdürülebilir, adil ve barışçıl bir geleceği garanti etmek için yepyeni bir dizi kuralı hakediyor. Benzer şekilde, dış etmenleri de içselleştiren ve bu arada sosyal ve çevresel olarak daha sorumlu davranan şirketlerin diğerlerine göre rekabet üstünlüğüne sahip olmalarını sağlayan -bunun tersi yerine- bir muhasebe sistemini de hakediyor.</p>

  <p class="calibre4">Bu ekonomik krizin altında yatan kanser, sadece bankacılık, sigorta ve otomobil endüstrisinin sorunlarına çözüm getirerek tedavi edilemez. Tıpkı, kanserli ciğeri alınan bir hastanın sağlıklı bir yaşam için sigarayı bırakmak zorunda olması gibi, uzun vadede bizim de sağlığımız, sorunun temelindeki asıl nedenlere eği-lebilmemize bağlı. Çevresel ve sosyal bedeli ne olursa olsun sırf kan artırmak hedefi, artık tarihe gömülmeli.</p>

  <p class="calibre4">Barack Obama’nın başkan olarak seçilmesi, seçmenlerin çoğunun 35 yılı aşkın bir süredir ABD politikasını belirlemiş ilkeleri reddettiklerinin bir işareti. Onun, kredi kartları sektöründe denetimi sıkılaştıran ‘Kredi Kartı Sahipleri Hakları Bildirgesi’, otomobillerin egzoz emisyonları ve motor verimini sağlamaya yönelik getirdiği kurallar, bankalar ve ipotek sağlayıcılar ile yatırım fonları da dahil finansal ürün ve servisleri denetleyecek yeni bir düzenleyici komisyon için gösterdiği çabalar ve alınan tüm diğer önlemler, önemli bir felsefe değişikliğine işaret ediyor.</p>

  <p class="calibre4">Tehlike şu: Bugünkü ekonomik krize odaklanan bu ve benzeri diğer sorunlarla ilgili yapılacak tartışmalarla o kadar boğulacağız ki sistemle ilgili sorunları ele almayı unutacağız. Partizan politikaların ve çıkar hesaplarının bizleri bu sapkın virüsten kesin olarak kurtaracak ve onun yerine kapitalizmin sağlıklı bir türünü sunacak yasaları çıkartmaktan alıkoyması çok gerçek bir olasılık.</p>

  <p class="calibre4">Bunun olmasına izin vermemeliyiz. Rehavete kapılmaya izin verme lüksümüz yok. Ya da borsadaki geçici yükselişin, petrol fiyatlarındaki bir düşüşün veya kurtarılmış bankaların borçlarının bir kısmının ödenmesi gibi ‘iyi haberlerin’, bizi her şeyin ‘normale’ döndüğüne inandırmasına. Zaten ilk başta bu felaketi başımıza saranın tam da bu ‘normal’ addediğimiz durum olduğunu ve parametreleri değiştirmezsek her ne kadar kısa vadeli iyileşmeler sağ-lanabilse de, bizi hızla çok daha kötü durumlara sürükleyeceğini aklımızdan çıkartmamamız çok önemli.</p>

  <p class="calibre4">Dünya nüfusunun %5’inin kaynakların %25’ini tükettiği ve nüfusun yarısının açlık sınırında olduğu o eski <span class="calibre10">normal,</span> artık ıskartaya çıkartılmalı. Gerçek anlamda bir değişime gereksinim var. Dünyamız bizden cesur adımlar atmamızı bekliyor. Seçmenler, tüketiciler ve çocukları bugün uygulanan politikaların sonuçları ile yaşamak zorunda kalacak olan hepimiz, yöneticilerimizin gerçek anlamda birer lider olma cesaretini göstermelerinde ısrarcı davranmalıyız.</p>

  <p class="calibre4">Çoğumuz yasa ve yönetmeliklerin çıkartılmasının seçilmiş yetkililerin işi olduğunu düşünürüz. Teknik açıdan bu doğru olsa da, bu yetkililer de kararlarında bizi yol gösterici olarak görürler. Tüketiciler olarak, daha iyi denetim mekanizmaları istediğimizi şirketlere bildirmek bizim görevimiz. Seçmenler olarak, bizleri ve çocuklarımızı bugün dünyada bu kadar ızdıraba yol açan sömürüden koruyacak yasalar talep etmek bizim sorumluluğumuz.</p>

  <p class="calibre4">Bunun olmasını sağlayacak güce sahibiz. Tek koşul: Kişisel tutku ve yeteneklerimize odaklanabilmemiz.</p>

  <h2 class="calibre4" id="sigil_toc_id_23">24. Bölüm</h2>

  <p class="calibre4"><a id="bookmark3"></a>TUTKULARIMIZI ONURLANDIRMAK</p>

  <p class="calibre4">Eğer Politico.com’da [web sayfası] daha çok yer olsaydı, Beyaz Saray’da karşılaştığımızda Hillary Clin-ton’un bana anlattığı öyküyü de aktarırdım.</p>

  <p class="calibre4">Franklin Roosevelt 1934 yılında işçi liderleri ile bir araya gelir ve dört saat süren toplantının ardından şunu söyler: “Beni haklı olduğunuz konusunda ikna ettiniz. Ama şimdi dışarıya çıkıp BENİ BUNU YAPMAYA ZORLAYIN.”</p>

  <p class="calibre4">“Demek istediği statükonun ve ülkenin ekonomi ve siyaset alanında ileri gelenlerinin dümen suyundan ayrılmaması konusunda, bir başkanın üzerinde öylesine bir baskı vardır ki, başkan bile olsa, onu o yönde iten güçleri neden olarak gösterebilmeye ihtiyacı vardır,” diye izah etmişti Hillary.</p>

  <p class="calibre4">- <span class="calibre10">Kaynak: ‘Haham Michael Lerner’den bir not’ köşesinde,</span> 20 <span class="calibre10">Mayıs</span> 2009 <span class="calibre10">tarihinde</span> <a href="http://www.Politico.com"><span class="calibre10">www.Politico.com</span></a> <span class="calibre10">sitesinde yazdığı bir makaleyi tartıştığı, ‘Obama’nın teolojik Olmayan Pragmatizmi Geri Tepecek’<sup class="calibre8">98</sup> adlı yazısı."</span></p>

  <p class="calibre4">Sürdürülebilir, adil ve barışçıl bir dünya yaratmak için kendimize bakmamız gerek. Hillary Clinton’ın Haham Rabbi Ler-ner’e söylemek istediği de aynen buydu. Yan gelip yatarak, Başkan Obama’nın ya da herhangi başka birinin gelip bizi kurtarmasını</p>

  <p class="calibre4">bekleyemeyiz. Siyasi liderlerimiz, doğru yolda olmalarını talep etmemizi bekliyorlar.</p>

  <p class="calibre4">Abraham Lincoln, Gettysburg konuşmasında<a id="footnote1"></a><sup class="calibre8"><a href="#bookmark4">1</a></sup>, ‘halkın, halk için ve halk tarafından yönetiminin dünya yüzünden silinmemesini’ garanti etmemiz konusunda bizleri kibarca uyarmıştı. Böyle bir yönetim ise vatandaşların aktif katılımını gerekli kılar. Aksi takdirde yok olur.</p>

  <p class="calibre4">Politikacılar için geçerli olan, iş dünyası liderleri için de ge-çerlidir. Alışveriş alışkanlıklarımızı çeşitli reklam kampanyalarıyla etkilemeye çalışabilirler ama sonunda kararı biz veririz. İşlerinin başarısı ya da başarısızlığı bize bağlıdır. Roosevelt’in, onu nasıl dürtmeleri (destek olmaları) gerektiği hakkında sendikalara verdiği öğüt, bizler ve şirket yöneticileri için de geçerlidir. Onların yakarışlarını duymak zorundayız:</p>

  <p class="calibre4">“BENİ BUNU YAPMAYA ZORLAYIN.”</p>

  <p class="calibre4">Tüm bunlar için gerekli bileşen tutkudur. O sendika liderlerinin Roosevelt’e ulaşabilmeleri için bir tutkuya sahip olmaları gerekiyordu. Lincoln, ülkenin tutkularını ateşlemek zorunda olduğunu fark etmişti. O meşhur konuşması arzulu bir eylem için duygusal bir çağrı ile bitiyordu:</p>

  <p class="calibre4">“Biz hayatta kalanlar, işte bu büyük göreve kendimizi adamalıyız ki, onurlu şehitlerimizin, bir hiç uğruna ölmediklerini ispatlayalım ve Tanrı’nın da izniyle, bu ülkede özgürlüğün yeniden doğmasını sağlayalım.”</p>

  <p class="calibre4">Tutku tarih boyunca bir fark yaratmıştır. Amerikan Devrimi’ni kazandırmıştır. Normandiya’da günü kurtarmıştır. Vatandaşlık hakları hareketini başlatmıştır. Tanım olarak <span class="calibre10">tutku,</span> ‘sevgi, neşe, nefret ya da öfke gibi yoğun veya çok güçlü bir duygu’dur <span class="calibre10">(Encarta World English Sözlüğü).</span> Birer birey olarak hepimiz için en önemlisi tutkularımızı tanımak, onların sevgi ve neşe gibi ‘olumlu’ ya da nefret ve öfke gibi ‘olumsuz’ da olsa ürettiği enerjiyi, istediğimiz sonuçları doğuracak şekilde yöneltmektir. Tipik bir örnek:</p>

  <p class="calibre4">Yağmur Ormanları Eylem Ağı (RAN), aralarında Bank of America, Boise Cascade, Citigroup, JP Morgan Chase, Home De-pot, Kinko’s ve Staples gibi kuruluşların da bulunduğu dünyanın en güçlü şirketlerinden bazılarını, ağaç kesmekle ilgili politikalarını değiştirmeye ikna etti. RAN, bundan birkaç yıl önce, dünyanın tropik ormanlarını en fazla katleden <span class="calibre10">baltacı</span> olarak kabul edilen Mitsubishi şirketler grubunu karşısına almıştı. Sert bir kampanya sonunda bir Mitsubishi yöneticisi, RAN’ın kurucusu Randy Ha-yes ile yüzyüze gelmek durumunda kalmıştı.</p>

  <p class="calibre4">Sonunda bu çatışmadan zaferle çıkan RAN oldu. Mitsubishi şirketler topluluğu, ‘ekolojik sürdürülebilirlik ve sosyal sorumluluk’ konularında görev üstlendikleri bir anlaşma imzaladı ve belirlenmiş on dört adımda, bu sorumlulukları yerine getirmeye söz verdiler.</p>

  <p class="calibre4">Birkaç ay sonra, Randy ve o Mitsubishi yöneticisi ile birlikte Kaliforniya’da bir konferansa katılmıştım. Başlangıçtaki biraz gergin karşılaşmanın ardından, ikisi de birbirinden uzakta durmaya dikkat etmişti. Cumartesi akşamüstü Randy ile birlikte Pasifik manzaralı bir sıcak küvet keyfi yapmaya ve birkaç bira ile birlikte Amazon maceralarımızı paylaşmaya karar vermiştik. Ama bizden önce oraya gitmiş biri vardı.</p>

  <p class="calibre4">Mitsubishi yöneticisi köpüklerin arasından biraz sıkılgan bir şekilde gülümsemiş, elindeki birayı ‘sağlığınıza!’ anlamında havaya kaldırıp, sonra bizi de küvete girmeye davet etmişti.</p>

  <p class="calibre4">Oldukça gergin hissettiğimi itiraf etmek zorundayım. Orada, Pasifik’e hakim bir yerde, bir zamanlar birbirlerinin can düşmanı olan iki adamla birlikte tek başıma, çıplak, sıcak su dolu bir küvetin içinde bira içiyordum. Sırada neyin olduğunu düşündüm.</p>

  <p class="calibre4">Konferans hakkında biraz gevezelik yaptıktan sonra Mitsubishi yöneticisi birasını kaldırdı ve Randy’e, “Size bir teşekkür borçluyum,” dedi. Sonra da o ve Mitsubishi’deki bazı yöneticilerin, nicedir şirketin ormanlarla ilgili politikasını değiştirmek istediklerini, ancak işlerini kaybetme korkusuyla bunu dile getirmeye cesaret edemediklerini anlattı. “Sizin protestolarınız ve reklamlarınız şirketin elini zorladı,” diye devam etti. “Biri sorumluluklarımızın sadece bugünkü hissedarlarla sınırlı olmaması gerektiğini, hissedarlarla bizim çocuklarımızı da içermesi gerektiğini ifade etti. RAN, bize bu fırsatı tanıdı. Kendimizi ve şirketimizi, doğru olanı yapmak konusunda ikna ettik.”</p>

  <p class="calibre4">Üçümüz konuşmaya devam ettikçe, yönetici de sürekli olarak RAN üyelerinin tutkusundan söz ediyordu. “Beni en çok etkileyen de bu oldu,” dedi. “Genç yaşlı, o insanların coşkusu, şevki! Bunu hepimiz hissettik. Bulaşıcı bir şeydi.”</p>

  <p class="calibre4">O gönüllülerin çoğu ormanları kestiği için Mitsubishi’ye son derece kızgındı. Ancak, bu ‘olumsuz’ enerjilerini yıkıcı (örneğin şirket merkezine molotof kokteyli atmak) ya da kendilerine zarar verici (örneğin alkol ya da uyuşturucuya başlamak) eylemlere yöneltmek yerine, kolektif duygularını onları istedikleri sonuca ulaştıracak eylemlere kanalize ettiler. Bu konudaki heyecanları, dünyanın en güçlü gruplarından birini değişime ikna etti.</p>

  <p class="calibre4">O zamandan beri buna benzer birçok öykü duydum. Bir insanın tutkusu başka insanların kendilerini -ya da, yöneticilerin durumunda, şirketlerini- değiştirmelerine neden olabilir. Bu, özellikle eğer diğer insanlar ya da yöneticiler, kalplerinin derinliklerinde değişrnek istediklerinin farkındalarsa geçerlidir. Ve bugün hepimiz bu yağmacı kapitalizm dünyasından çok daha farklı bir şey istediğimizin farkındayız. Oval Ofis’te ya da bir şirketin toplantı odasında olsun, karar verici pozisyonda olan insanlar iklim değişikliği nedeniyle Florida’nın okyanus suları altında kalmasını istemiyorlar; benzer şekilde çevre kirliliğinin neden olduğu diğer kötü etkileri, kaynakların umursamazca tüketilmesini ve emek sömürücü uygulamaları da istemiyorlar. Ama dürtülene kadar da kendilerini güçsüz hissedecekler. Onları harekete geçmeye zorlayacak şey, tüketicilerin ve eylemcilerin bu davalara bağlılıkları olacaktır.</p>

  <p class="calibre4">“Tutku benim yaşamımı değiştirdi,” dedi Lynne Twist bize. Finansal kaynaklara sahip olmayı ve bu kaynakların kullanımını, insanlar için en tutkuyla bağlı oldukları değerler çerçevesinde sağlamayı hedefleyen Paranın Ruhu Enstitüsü’nün <span class="calibre10">(Soul of Money Institute)</span> kurucusu ve çok satan <span class="calibre10">The Soul of Money</span> kitabının da yazarı Lynne Twist, 2008 yılı başında kocası Bill ile birlikte tutkularının peşinden gidip Ekvador’a yerleşti. Her ikisini de 1990’la-rın başlarında o ülkeye götürmüştüm; sonuçta yerel halkla yakın bir iş birliği içinde çalışan ve kendini dünyadaki yağmur ormanlarını korumaya ve tüm halkları kapsayan yeni bir küresel eşitlik ve sürdürülebilirlik vizyonu yaratmaya adamış, kar amacı gütmeyen bir kuruluş olan <span class="calibre10">The Pachamama İttifakı</span> ’nı <span class="calibre10">(The Pachamama Alliance-TPA)</span> kurdular. Lynne, Bill ve TPA’nın Ekvador’daki çalışanları Ekvador hükümeti ve diğer STK’lar ile birlikte, doğaya ve doğal çevreye temel haklar tanıyan yepyeni bir yasal kavramın Ekvador’un yeni anayasasına dahil edilmesi için başarılı bir kampanya organize ettiler.</p>

  <p class="calibre4">Lynne, dört ay sonra, yeni yılı Achuar kabilesi ile birlikte kutlamak için bir grup TPA destekçisini Amazon’un derinliklerine götürdü. Sandalla nehirden aşağı doğru giderken, bir yandan da yanı başımızda bize eşlik eden ve büyük olasılıkla bizi seyretmek için toplanmış bir pembe yunus sürüsünü seyrediyorduk.</p>

  <p class="calibre4">“Bu şaşırtıcı anayasayı mümkün kılan binlerce Ekvadorlunun tutkusudur,” dedi Lynne. “Başkan Rafael Correa’nın şevki, azmi ve becerileri yerel liderlerin desteğiyle birleşince gerçek bir mucize yarattı; yıllar boyu diğer ülkelere ve gelecek nesillere örnek olacak bir mucize.”</p>

  <p class="calibre4">Tüm büyük olayların ardında tutku olduğunu söylemek yanlış kaçmaz; tutku, tarihin itici gücü olmuştur. Ama gerçek anlamda etkili olması için tutkunun, Lynne’nin de sözünü ettiği bir şeye gereksinimi var: Beceri. Ve her birimizin tutkuları olduğu gibi, özel yetenekleri de vardır: Kişilik özellikleri, beceriler ve yıllar içinde geliştirilmiş diğer yetenekler. Dünyayı değiştirmenin -ya da, aslında herhangi bir şeyde başarılı olmanın- gerçek sırrı yeteneklerimizi tutkularımızı gerçekleştirecek şekilde kullanabilmektir.</p>

  <p class="calibre4">Kişisel bir örnek verirsem: Yazma tutkum daha henüz kırsal New Hampshire’da bir ailenin tek çocuğu olarak büyürken, yalnızlıkla baş etmenin bir yolu olarak başladı. Paine, Jefferson, Thoreau ve gazetelerde okuduğum birçok köşe yazarı gibi, bir konu hakkında duruş sergileyen yazarlar için derin bir beğeni ve saygı duyardım. Daha sonra hazırlık okulumun gazetesinin editörü oldum ve okulun aşırı sert disiplin politikasında değişiklik için savaştım. Yazmak, okulda olduğu kadar Güney Afrika, Selma, Alabama ve Kızılderili yerleşim yerlerindeki adaletsizliklere karşı duyduğum kızgınlığı başka bir tarafa yönlendirme olanağı da sunuyordu. Beni kendime zararlı olacak eylemlerden, değişim yaratabilecek eylemlere yöneltti. Bugün, kendimi en mutlu hissettiğim anlar, değerli bir amacı desteklemek için yazdığım anlardır.</p>

  <p class="calibre4">Tutku güçlüdür. Bulaşıcıdır. Dünyayı yönetir. Bir kişinin tutkusu hızla yayılır. Edebiyat, müzik, resim, tiyatro, spor ya da politikada sizi etkilemiş insanlara bakın. Yeteneklerini tutkularını destekleyecek şekilde kullandıklarını göreceksiniz.</p>

  <p class="calibre4">Tutkuyla dolu sıradan insanlar sıradışı işler başarırlar. New Hampshire’da büyürken, ülkemin bazı bölgelerinde Afro-Ameri-kalılar’ın otobüslerin arka sıralarında yolculuk yapmak zorunda olduklarını bilmiyordum; ta ki Rosa Parks bunu gösterene -ve küresel boyutlara ulaşan bir sivil haklar hareketi başlatana- kadar. Rachel Carson <span class="calibre10">Silent Spring</span> adlı kitabını yazana kadar, sivrisinekleri kontrol altında tutmak için evimizin arkasındaki bataklığa püskürttüğümüz DDT’nin aynı zamanda balıkları, kuşları ve sincapları da öldürdüğünü bilmiyordum. Üçüncü sınıftaki öğretmenim Bayan Schnare beni karşı durmaya ikna edene kadar, sınıftaki bir kabadayı tarafından sürekli itilip kakıldım; bu da bana cesur olmayı ve başkalarının kötü davranışlarının yanlarına kar kalmasına izin vermemenin önemini öğretti. Lisede Richard Davis adında bir İngilizce öğretmeninin öğrencisi olana kadar Tom Pai-ne’in<a id="footnote2"></a><sup class="calibre8"><a href="#bookmark5">2</a></sup> <span class="calibre10">Common Sense</span> adlı yazısının Amerikalı sömürgeciler üzerindeki güçlü etkisini anlamamıştım. Ya da Jack Woodbury adında bir tarih öğretmenini dinleyene kadar sömürgelerdeki en zengin kişilerden olan George Washington ve John Hancock’un, eğer Dev-rim’i kaybetmiş olsaydık birer vatan haini olarak asılacaklarını.</p>

  <p class="calibre4">Tüm bu insanlar kendi yollarında yürüdüler. Tek ortak özellikleri hepsinin bir tutkusunun olması ve hepsinin şu ya da bu şekilde yetenekli birer öğretmen olmasıydı; insanlar üzerinde bir etki bıraktılar. Bazıları tarih kitaplarına girdi. Girmeyenler -Sch-nare, Davis ve Woodbury- için kişisel olarak şunu söyleyebilirim ki, onlar olmasaydı bu sayfaları yazmış olmazdım.</p>

  <p class="calibre4">Paine ordulara kumanda etmeye çalışmış ve Washington da el ilanları yazma işine kalkışmış olmadığı için şükretmeliyiz. Birincisi el ilanları yazmak konusunda tutkulu ve yetenekliydi, ikincisi ise insanlara liderlik etme konusunda. Martha Washington gibi şevkli kadınlar, ön saflarda çarpışan askerlere giyecek yapmak için gruplar halinde organize oldular. Avcılar birer keskin nişancı oldular. Balıkçılar yeni kurulmuş donanmaya katıldılar. Bu davranışlar başkalarına da örnek oldu. Bir anlamda, hepsi de birer öğretmendi. Gelecek nesillere birer ilham kaynağı.</p>

  <p class="calibre4">Sizin de tutkularınız var. Ve yetenekleriniz. Siz de bir öğretmensiniz. ilham kaynağı olabilirsiniz. Ne zaman biri ile konuşsanız, bir şey alsanız (ya da almamaya karar verseniz) ya da bir e-posta gönderseniz bu bir fırsattır. Sözcükleriniz ve eylemleriniz vasıtasıyla öğretirsiniz.</p>

  <p class="calibre4">Kendinize şu soruları sorun: Tutkularım neler? Yeteneklerim? Neyi yapmam bana en fazla başarı duygusu hissettirecek? Ya da tatmin ve mutluluk hissi verecek?</p>

  <p class="calibre4">Bir öğrenci, diş doktoru, tesisatçı, ev kadını ya da başka bir şey olun, olaylar hakkında arkadaşlarınızla, ailenizle ve müşterilerinizle konuşabilir, tutkularınızı yansıtan kuruluşlara katılabilir, e-posta gönderebilir, çevresel ve sosyal açıdan daha uyumlu malzemeleri kullanmaya dikkat edebilir, gelecek nesillere yararlı olmaya yönelik eylemlerde bulunan politikacıları destekleyebilir, alışveriş yaparken tercihinizi doğru şekilde davranmayı taahhüt etmiş şirketler doğrultusunda kullanabilir ve şimdiye kadar sadece hayalini kurmaya cesaret ettiğiniz amaçları gerçekleştirebilirsiniz.</p>

  <p class="calibre4">Bunların hepsi kendi gücünüzün farkına varmakla başlar. Bunu bir otobüsün ön sıralarında oturmaya, genç bir insanı bir kabadayıya karşı durmaya yüreklendirmeye ve Kurucu Atalarımız’ın* cesaretleri hakkında konuşmaya gücünüzün olduğunu bilerek başlatırsınız. Kişisel kahramanlarınızın her biri gibi, bazen siz de şüpheye düşer, bocalar, hata yapar ve bu hatalarınızdan ders alırsınız. Ama siz de dünyayı değiştirebilirsiniz. Tutkularınıza önem verin ve gücünüzün farkına varın. Kendi tutku ve yeteneklerinizi bu sayfaları okuyan herkesinkiler ile birleştirince, ortaya mucizeler çıkacaktır.</p>

  <p class="calibre4">Birlikte, bu sapkın virüsten arınmış bir dünya yaratabiliriz. Parks, Carson, Paine ya da Washingtonlar veya Schnare, Davis, Woodbury gibi, avcılar ve balıkçılar gibi, her birimiz ayrı bir yolda yürüyebiliriz. Önemli olan hepimizin aynı hedefe yönelmesi: Sürdürülebilir, adil ve barışçıl bir dünya.</p>

  <p class="calibre4">Founding Fathers: Amerikan Bağımsızlık Bildirgesi ve ilk Amerikan anayasasını imzalayan o zamanki 13 eyaletin delegeleri. Benjamin Franklin, George Washington, John Adams, Thomas Jefferson, Thomas Paine, Ethan Allen, John Jay, James Madison ve Alexander Hamilton en bilinen delegelerdir. (e.n.)</p>

  <h2 class="calibre4" id="sigil_toc_id_24"><a id="bookmark6"></a>SONUÇ</h2>

  <p class="calibre4">“Sen Amazon bölgesinde bayağı dolaşıp, ortalığı hayli karıştırmıştın,” diye azarladı beni Omar Torrijos, 1978 yılında bir akşamüstü Panama’nın Başkanlık Sarayı’nın dışında, şehri korsanlara karşı savunmak için yapılmış eski bir sur boyunca yürürken. “Ama,” diye devam etti, eliyle koyun ilerisine işaret ederek, “Da-rien Geçidi’nden geçmeye çalışana kadar gerçek ormanın ne olduğunu bilemezsin.”</p>

  <p class="calibre4">Sadece suyu ve sisler içindeki kıyı şeridini görebiliyordum ama geçidin orada, uzakta, görüş alanımın hemen dışında olduğunu biliyordum. Devasa bir yeşil bitki yumağı. O günlerde Dariı:in Geçidi Kolombiya’yı Panama’dan, Güney Amerika’yı Orta Amerika’dan ayıran dağlar ve bataklıklar üzerinden uzanıyordu. Tüm yaşantım boyunca oradan hep uğursuz bir şeymiş gibi söz edildiğini duymuştum. Kabus gibi tehlikelerle, ölümcül yılanlar, jaguarlar, timsahlar ve saldırgan yerlilerle dolu, gizemli ve yoğun bir yağmur ormanı. Kuzey Alaska ile Arjantin’in en güney noktası arasında Pan-Amerikan Otoyolu’nun giremediği tek nokta.</p>

  <p class="calibre4">“Noriega bile,” diye devam etti Torrijos, askerî haber alma şefini kastederek, “oraya yürüyerek girecek kadar deli değil. Da-rien’de yaban domuzu avlıyor ama helikopterden!”</p>

  <p class="calibre4">Omar ile yaptığımız o konuşmanın üzerinden neredeyse 35 yıl geçti. Etrafımda gördüğüm yıkımdan şaşırmış bir halde, o ‘geçilmez’ Darien’de araba sürüyordum. 2009 yılının Temmuz ayıydı ve önceleri on binlerce kilometre karelik bir alanı kaplayan o gür yağmur ormanı ortadan yok olmuştu. Onun yerinde, cılız sığır sürülerinin gezindiği tek tük çayırlar vardı. Bir zamanlar el değmemiş berrak nehirler şimdi inek dışkısı kokuyordu. Erozyona uğramış tepelerden çamur akıyordu. Bana söylendiğine göre, bir zamanların balta girmemiş ormanlarından şimdi geriye kalan sadece Pan-A-merikan otoyolunun, bir ihtimal Panama ve Kolombiya’yı birleştireceği noktaydı. Kalan her şey sığır yetiştiricileri ve kereste şirketlerince harap edilmiş, vahşi hayvanlar kaçak avcılar tarafından katledilmişti. Torrijos öldürülmüştü ve Noriega da bir ABD hapishanesinde çürümekteydi.</p>

  <p class="calibre4">“Bu son kısmı şimdiye kadar kurtaran şey,’’ dedi şoförüm ve mihmandarım Nathan Gray, “Birleşmiş Milletler’in, şap hastalığının Güney Amerika’dan daha kuzeye yayılmasını önleyen tek engelin burası olduğunu iddia etmesi.”</p>

  <p class="calibre4">Ön camdan o kalan kısma baktım, ufukta kaybolan bir serap gibiydi. “Yağmacı kapitalistler tarafından yaratılmış bir dünya için bir mikro-kozmos,’’ diye mırıldandım.</p>

  <p class="calibre4">Arabayı çamurlu yolda sürmeye çalışan Nathan bana baktı ama bir şey söylemedi. Birden, yanımdaki bu adamın o yağmacı kapitalistlerin tam tersi olduğunu düşündüm. Nathan Gray, bizi ekonomik çökmenin eşiğine getiren o sapkın virüsten uzaklaştırmaya çalışan yeni tür kapitalistlerin bir örneğiydi. O ve diğerleri, ellerindeki meşalelerle ekolojik açıdan daha sürdürülebilir bir dünya yaratmaya çalışan, daha sağlıklı bir tür kapitalizme giden yolu aydınlatıyorlar.</p>

  <p class="calibre4">Aklıma Omar Torrijos ile geçirdiğim bir başka gün daha geldi. Contadora Adası yakınlarında demirlemiş bir yatın güvertesinde durmuş, denizi seyrederken bana ekonomimizi mahveden insanları simgeleyen o iki sözcüğü söylemişti. <span class="calibre10">Yağmacı kapitalistleri</span> durdurmazsak, küresel piyasalar krize girecektir, diye beni uyarmış ve eklemişti: “Seni <span class="calibre10">kafeslemelerine</span> izin verme.”</p>

  <p class="calibre4">Tuzağa düşmüştüm. Çoğumuz düşmüştü. Öyle görünüyordu ki, Nathan Gray asla oyuna gelmemiş birkaç kişiden biriydi.</p>

  <p class="calibre4">Nathan, 1973 yılında kurulan Boston merkezli saygın bir uluslararası yardım kuruluşu olan Oxfam America şirketinin kurucularından biriydi. 1990 yılında Üçüncü Dünya ülkelerinde toplumsal gelişmeyi destekleyen ve aynı zamanda sosyal bilince sahip yatırımcılardan para toplamanın bir yolu olarak kar amacı gütmeyen ve mevcut kuruluşlar arasında ortaklıklar kurma konusunda öncülük eden uluslararası bir genç liderlik eğitim kuruluşu olan Earth Train’i kurdu. 2001 yılında ise Rainforest Capital, LLC (sosyal bilince sahip bir yatırım şirketi), Kuna General Congress (yerel kültürü temsilen), Fundacion Danilo Perez (Grammy ödülü sahibi Panamalı caz müzisyeni tarafından kurulan) ve <span class="calibre10">BioMuseo of Panama</span> ile bazı Panamalıların da yer aldığı, bir zamanlar Darien bölgesinin sınırında yağmur ormanı olan yerde Mamonı Vadisi Doğa Koruma Alanı’nı kurdu.</p>

  <p class="calibre4">Emilio Mariscal omzuma dokundu. Nathan’ın arkasında oturan Emilio, Vadi Koruma Alanı’nın tarımsal ormancılık direktörüydü. “Dikim ekiplerimden biri işte şurada,” dedi. Uzakta iki büklüm, dikkatle fidanları toprağa yerleştiren beş-altı kişiyi işaret etti. Ormancılık ve sürdürülebilir tarım konusunda hayli saygın bir uzman olan Emilio, 2002 ile 2007 yılları arasında Harvard Üniversitesi Tropikal Orman Bilimleri Merkezi, Smithsonian Tropikal Araştırma Enstitüsü ve Yale Ormancılık Okulu’nun ortak programı olan Panama Yerel Türler Yeniden Ağaçlandırma Projesi’nde alan baş koordinatörü olarak görev yapmıştı.</p>

  <p class="calibre4">“Kaç dikim ekibin var?” diye sordu Emilio’nun yanında oturan Llyn Roberts. Llyn, 1990’ların başında kurduğum, yerel bilgilerin saklanması ve küresel bilinç değişimini hedefleyen Rüya Değişimi <span class="calibre10">(Dream Change)</span> isimli kar amacı gütmeyen şirketin direktörüydü. Asya ile Orta ve Güney Amerika’da yerel halklarla yaşamış ve çalışmış olan Llyn değişim çalıştayları yapıyordu ve aralarında <span class="calibre10">The Good Remembering</span> ve <span class="calibre10">Shamaic Reiki’nin</span> de bulunduğu birçok kitabın yazarıydı. Nathan, ondan ve Dream Chan-ge’den Earth Train’in spiritüel koluna önayak olmalarını ve yerel kültürlerin -Embera ve Kuna- Earth Train’in Panama programlarına dahil edilmelerini kolaylaştırmalarını istemişti.</p>

  <p class="calibre4">“Şu anda sadece 12,” diye yanıtladı Emilio. “Bu yıl 30 bin ağaç dikeceğiz. Hepsi de burayı 10 yıl içinde geri getirecek yerel türler.”</p>

  <p class="calibre4">“Şuradaki göçük eskiden göçebe kuşlarla kaynayan bir bataklıktı,” diye araya girdi Nathan, sol tarafımızda arazideki bir çöküntüyü işaret ederek. “Ağaçlar büyüdüğünde, bataklık yeniden canlanacak ve kuşlar da geri gelecek. Bugün bu koruma alanı 40 bin dönümü kaplıyor. Ama Kuna bölgesinde biyolojik çeşitliliğe sahip toplam 600 bin dönümlük bir araziyi koruyacak şekilde konumlandırıldı.” Önceki telefon konuşmalarımız sırasında bana, arazi alımlarının özel yatırımlarla kapitalize edildiğini açıklamıştı. Bu koruma alanı için kullanılan iş modeli uluslararası özel sektör finansmanı, toplumsal kalkınma, çevresel araştırma ve halk desteğinin yaratıcı bir bileşimiydi.</p>

  <p class="calibre4">“Yerel halkı topraklarından atmaya çalışmıyoruz,” diye devam etti Nathan, bir yandan yoldaki çukurlara gire çıka ilerlerken. “Kimseye öğüt vermeden, bu sığır yetiştiricilerine, bu arazinin yeniden yağmur ormanına dönüşmesine izin vermelerinin ve ortaya çıkacak kereste, meyve, sebze, orkide, süs bitkileri, örtücü bitkiler gibi doğal ürünleri sürdürülebilir olarak satmanın onlar için çok daha iyi bir seçim olacağını sessizce gösteriyoruz. Araştırma ve eğitim merkezimiz Centro Madroiio vasıtasıyla bir örnek oluşturuyoruz ve hatta çiftçilere bu dönüşüm için finansman sağlıyoruz. Toprak satın alıyoruz ama çoğunlukla toprağı işlemeyen çiftçilerin topraklarını ve sadece inekleri oradan uzaklaştırmanın başka bir yolu olmadığı zaman. Amacımız yeni bir orman ve su havzası tabanlı ekonomi yaratmaları için herkese yardımcı olmak.”</p>

  <p class="calibre4">Nathan kamyoneti bir tepenin en üst noktasına park etti ve aşağıyı, Mamonı Nehri’nin oluşturduğu muhteşem bir vadiyi işaret etti. “İşte bir sahne ve görsel sanatlar merkezi olacak Junglewo-od’u inşa edeceğimiz yer orası.” Boston’daki Berklee Müzik Oku-lu’nun da işbirliği ile Earth Train ve Fundacion Danilo Perez’in ortak girişimi olan Junglewood, genel olarak Boston Senfoni Or-kestrası’nın batı Massachusetts’in Berkshire Dağları’ndaki yazlık mekanı olan Tanglewood’dan esinlenmişti. “Danilo’nun arkadaşları Wayne Shorter ve Herbie Hancock, onun burayı tabiat ananın en güzel prova yeri ve çocuklar için de bir müzik kampına dönüştürme hayalini gerçekleştirmesine yardım etmeye söz veren birçok sevilen müzisyenden sadece ikisi.”</p>

  <p class="calibre4">Kamyoneti 4-çeker konumuna getirdi ve tepenin sırtı boyunca sürdü. “Tanınmış sanatçıların ve yetenekli çocukların doğa ile bütünleşebilecekleri bir yer yaratabilmek için en iyi mimar ve sanatkarlarla çalışıyoruz. Yeni besteleri üzerinde çalışmak, müziklerini dünyanın her yerindeki insanları eğitmek ve esinlendirmek için kullanmak ve yerel insanlarla iletişime girmek için gelecekleri yer işte burası olacak. Jane Goodall<a id="footnote3"></a><sup class="calibre8"><a href="#bookmark7">3</a></sup> da bu yıl burayı ziyaret edecek. O da eğitmenleri eğitmek için Panama’da bir merkez kurmayı düşünüyor. Bu akşam Dr. Catherine Lindell ile tanışacaksın. Kendisi, bitki örtüsü restorasyonunun kuşların davranışları üzerindeki etkilerini incelemek için burayı canlı bir laboratuvar gibi kullanan Michigan State Üniversitesi’nden profesör.” Sırıttı. “Şimdi, seni buraya gelmeye ikna ettiğime memnun oldun mu?”</p>

  <p class="calibre4">Oraya gitme konusunda ona direnmemden söz ediyordu. Beni ilk aradığında, ağustos ayında bu kitabı bitirmek için uğraşıyordum ve programıma Panama ormanlarına bir yolculuğu da niye sıkıştırayım pek anlamamıştım. Nathan, oraya varınca anlayacağım konusunda beni temin etti.</p>

  <p class="calibre4">Bir zamanlar bir ekonomik tetikçi olarak o kadar vakit geçirdiğim bu ülkeye geldikten hemen sonra, sadece bir gece önceki etkinlikte, Nathan haklı çıkmıştı. Earth Train örgütü, Llyn ve benim için bir resepsiyon vermişti. Resepsiyon Panama City’nin sömürge bölgesindeki ofisin terasındaki bahçede düzenlenmişti. Başkanlık Sarayı’ndan ve yıllarca önce o gün Omar Torrijos ile birlikte dolaştığımız o eski surdan sadece birkaç sokak uzaktaydık Kuna kabilesi şefleri ve STK liderleri ile birlikte Danilo Perez ve şehrin birçok ileri geleni de bize katılmıştı. Dünyaca ünlü mimar Frank O. Gehry’nin tasarladığı ve bir zamanlar ABD’nin işgali altındaki Kanal Bölgesi’nde, denize çıkıntı yapan bir kara parçası üzerine inşa edilecek binada yer alması planlanan yeni ‘Yaşam Köprüsü’ BioMuseo hakkında bir dia gösterisi sunuldu.</p>

  <p class="calibre4">Arkamızda, koyda demirlemiş, Pasifik’ten gelip Atlantik’e açılmak için kanaldan geçmeyi bekleyen gemilerin ışıkları, önümüzde ise müzenin direktörü Lider Sucre’nin bize ekranda gösterdiği, Panama’nın 3 milyon yıl önce Kuzey ve Güney Amerika arasında bir yaşam köprüsü olarak oluştuğunu anlattığı birbiri ardına kayıp giden slaytlar vardı. O olaydan önce iki okyanusun birleşik olduğunu, Panama’nın ortaya çıkması ile her şeyin değiştiğini görmüştük. Kara parçaları birleşmiş, okyanus bölünmüştü. Gerek karanın, gerekse denizin flora, fauna ve doğal ortamları sonsuza dek değişmişti. Küresel okyanus akıntılarındaki ve iklimdeki değişiklikler tüm gezegeni etkilemişti.</p>

  <p class="calibre4">O gece daha sonra, tarihi sokaklardan geçerek kaldığım apartmana doğru yürürken, Kuna yaşlılarından birinin bir gözlemi beynimin içinde dönüp duruyordu. “Burada, Panama’da, Ulu Yaradan okyanusların üzerinden bir köprü yaptı,” demişti. “Sonra Yankiler gelip, bir kanalla o köprüde bir delik açtılar. O zamandan beri hepimiz ayrıldık İnsanlar doğadan, insanlar diğer insanlardan, Kuzey Güney’den, Doğu Batı’dan. Her şey çıldırdı. Yeni bir tür köprü yapmak artık bizim görevimiz.”</p>

  <p class="calibre4">Nathan kamyoneti küçük bir kapıdan geçirip, bir grup küçük açık hava kulübesi ile yağmur ormanının korunmuş bir köşesine serpilmiş birkaç toplantı barakasından oluşan Centro Madrofio’ya soktu. Duş alıp kısa bir süre dinlendikten sonra Llyn, Emilio, Nat-han ve ben akşam yemeği için buluştuk. Bir grup zaten yemek bölümüne gitmişti. Katılımcılardaki çeşitlilik, organizasyonun bir yansımasıydı. Emberi Kızılderilileri’nden genç bir lider, Raul Me-zua ve Kuna yerlilerinden Toniel Edman vardı: Onların ezelden beri birbirine düşman olan kabileleri, tehdit altındaki topraklarını ve kültürlerini kurtarmak için iş birliği yapmış ve Darien ekolojik bölgesinin yıkımını tersine çevirme mücadelesinde silah arkadaşı olmuşlardı. Ayrıca, sonradan bir çevreci olan eski sığır yetiştiricisi Rolando Toribio ile sadece ‘mutlu olmak için’ bir şeyler yapmak uğruna büyük paraları bir tarafa iten genç avukat Carlos Andres ve dünyanın en büyük öğrenci tabanlı sağlık ve sürdürebilir gelişim organizasyonu Global Brigades’in bir temsilcisi, Al-len Gula da oradaydı.</p>

  <p class="calibre4">ilerleyen saatlerdeki konuşmalarda Llyn, Kuna kabilesi büyüğünün bir gece önceki resepsiyonda dile getirdiği gözleme atıfta bulundu. “Yeni bir köprü inşa etme kavramı...” dedi gruba. “Akbaba ve Kartal Kehanetinin bir parçasıdır.”</p>

  <p class="calibre4">“Lütfen dostlarımız için anlatır mısın?” dedi Nathan.</p>

  <p class="calibre4">“Bildiğimiz kadarıyla bu kehanet 2 bin yıl önce Amazon’da ortaya çıktı. Önce And Dağları’na yayıldı, sonra da bu dar boğazdan geçip Maya, Aztek, Hopi ve birçok Kuzey Amerika kabilesinin efsanelerine girdi. Özetle, tarihin sisli geçmişlerinde insan topluluklarının iki gruba ayrıldığını söyler. ‘Kalbin yolunu’ temsil eden ve dişil ideallere bağlı Akbabalar çocuk doğurmaya, aile kurmaya ve doğanın düzeni hakkındaki bilgilerini çocuklarına geçirmeye elverişli, barışçıl ve sürdürülebilir ortamlar yaratan istikrarlı yaşam şekillerini yeğlediler. ‘Aklın yolunu’ takip eden ve eril özelliklerle bağdaştırdığımız değerleri savunan Kartallar ise diğer kabileleri fethetmek ve doğayı kontrol altına almak için teknolojiler geliştiren topluluklar kurdular. Bu kehanete göre, her iki yol 1490’larda başlayacak olan Dördüncü <span class="calibre10">Pachacuti</span> (Pachacuti, 500 yıllık dönemi gösteren bir Keçuva<a id="footnote4"></a><sup class="calibre8"><a href="#bookmark8">4</a></sup>/İnka sözcüğüdür) döneminde birleşecekti. Bunu savaşlar ve korkunç şiddet olayları izleyecek ve Kartal, Akbaba’yı neredeyse yok olmanın eşiğine getirecekti.”</p>

  <p class="calibre4">Llyn masada oturanlara bir göz attı. “Ve tabii ki Kolomb’un yolculuğundan sonra tüm bunların aynen gerçekleştiğini biliyoruz. Kehanet gerçekleşti; dünyanın sanayileşmiş kültürleri, yerel kültürleri neredeyse yok etti. Sonra, kehanete göre 500 yıl sonra, 1990’larda yeni bir Pachacuti, beşinci dönem başlayacaktı. Bunun Kartal ve Akbaba’nın yeniden bir araya gelebileceği bir dönem olacağı söylenir. Bu kendi kendine olacak bir şey değil. Onu bizler gerçekleştirmeliyiz. Kartal ve Akbaba’nın -akıl ve yüreğin- birlikte aynı gökyüzünde süzülüp dans ederek, çiftleşerek doğal dengeyi yeniden kurmaları olasıdır.” Toniel ve Raul’a baktı ve sonra kollarını iki yana açıp masadaki herkesi kucakladı. “Bu şu anda oluyor. Bunu dünyanın birçok yerinde görmekteyiz: Bilgeliklerini paylaşan Akbabalar ve neden olduğumuz hasarı onarmaya çalışan Kartallar. Burada olanlara bir bakın.”</p>

  <p class="calibre4">“Dün akşamki sunumda duyduğumuz o köprü bizleriz,” diye ekledi bir Earth Train organizatörü olan Christine Del Vecchio. “Panama’da yaşayan bizler Kartal-Akbaba dansını yapmaktayız.”</p>

  <p class="calibre4">“Mamonı Vadisi Doğa Koruma Alanı rüya üretmek için ideal bir yer,” dedim. “Eski rüya doğayı ve insanları sömürme -fethetme- üzerine kurulmuştu; yenisi ise uyum içinde yaşamak üzerine.” Ben bu kehaneti hep insanlık kültürünü akıl ve yüreğin gerçek anlamda birlik oldukları yeni bir bilinç düzeyine çıkartacak bir tür evrim ile ilgili olarak düşünmüştüm. “Bugünkü ekonomik bunalım. .. ” dedim. “Bir rastlantı değil. Bizi uykumuzdan uyandırmak için bunun olması gerekliydi.”</p>

  <p class="calibre4">Mamonı Vadisi Doğa Koruma Alanı’nda hayata geçmeye başlayan bu inanılmaz vizyon, 2009 yılının Temmuz ayında bir başka Orta Amerika ülkesini kasıp kavuran politik karmaşayla birlikte gerçekleşiyordu. Panama’da görüştüğüm herkes, Honduras’ın demokratik olarak seçilmiş başkanı Manuel Zelaya’yı alaşağı eden askerî darbenin, CIA desteğini de alan iki ABD şirketi tarafından düzenlendiğine emindi. O yılın başlarında Chiquita Brands International (eskiden United Fruit) ve Dole gıda şirketi Honduras’daki asgari ücretin %60 oranında artırılmasını savunan Başkan Zela-ya’yı çok sert bir şekilde eleştirmiş ve bu politikanın karlarını düşüreceğini iddia etmişlerdi.</p>

  <p class="calibre4">Her ne kadar ABD’de hafızalar çok kısa soluklu olsa da, Panama gibi yerlerde böyle değildir. Darien ekolojik bölgesinde ağaç diken adamlar olsun, taksi şoförleri olsun, Panama City’deki garson ve dükkan sahipleri olsun ya da terastaki resepsiyonda tanıştığım şehrin ileri gelenleri olsun, hepsinden aynı şeyi duydum:</p>

  <p class="calibre4">Guatemala’nın demokratik bir seçimle başa gelen başkanı Jacobo Arbenz’in 1954 yılında Chiquita (muz şirketi) ve CIA tarafından, Şili’de Salvador Allende’nin de 1973 yılında International Telepho-ne&amp;Telegraph (ITT) şirketi ile Henry Kissinger ve CIA tarafından devrildikleri bilinen gerçeklerdi. Bu insanların hepsi, Haiti Devlet Başkanı Jean-Bertrand Aristide’nin 2004 yılında, Başkan Ze-laya gibi asgari ücrette bir artış önerdiği için CIA tarafından devrildiğinden emindiler.</p>

  <p class="calibre4">Bir Panama bankasının, kimliğinin açıklanmasını istemeyen bir müdür yardımcısı bana şöyle dedi: “Her çokuluslu şirket bilir ki, eğer Honduras saat ücretini artırırsa, Latin Amerika’nın gerisi ve Karayipler de onu takip etmek zorunda kalır. Haiti ve Honduras her zaman asgari ücretin alt düzeyini belirleyen ülkeler olmuşlardır. Büyük şirketler de, bu yarıkürede <span class="calibre10">solcu devrim</span> olarak adlandırdıkları bu hareketi durdurmaya kararlılar. Zelaya’yı devirerek, halklarının yaşam standartlarını yükseltmeye çalışan tüm diğer başkanlara da ürkütücü bir mesaj gönderiyorlar.”</p>

  <p class="calibre4">Tüm Latin Amerikan başkentlerini saran telaşı tahmin etmek için çok zeki olmak gerekmiyordu. ABD’de Barack Obama’nın başkan seçilmesiyle birlikte toplu bir rahatlama olmuş, kuzeydeki imparatorluğun sonunda güneyli komşularına şefkat duygusuyla yaklaşacağı, adil olmayan ticaret anlaşmalarının, özelleştirmelerin, acımasız IMF yapısal uyum programlarının ve askerî müdahale tehditlerinin azalacağı ve hatta belki de artık biteceği hakkında bir umut doğmuştu. Ama bu iyimserlik artık kaybolmaya başladı.</p>

  <p class="calibre4">Honduras’ın askerî darbe liderleriyle şirketokrasi arasındaki samimi, hatta sıkı fıkı ilişki, Panama’ya gelişimden birkaç gün sonra doğrulandı. İngiliz <span class="calibre10">Guardian</span> gazetesi, “Honduras’ın darbe hükümetinin üst düzey iki danışmanı, ABD Dışişleri Bakanı ile yakın ilişki içinde. Bu danışmanlardan biri Başkan Bill Clinton’ın özel avukatları arasında ve aynı zamanda Hillary için de mücadele eden etkili bir lobici olan Lanny Davis./. . ./Darbe hükümetinin derin Clinton bağlantıları olan bir diğer kiralık silahşoru da (lobici) Bennett Ratcliff,”<sup class="calibre8">lü0</sup> iddiasını içeren bir makale yayınladı.</p>

  <p class="calibre4"><span class="calibre10">Democracy Now!</span> örgütü de, Chiquita’nın güçlü Washington hukuk bürosu Covington&amp;Burling LLP ve danışmanı McLarty Associates tarafından temsil edildiği haberini verdi.<sup class="calibre8">101</sup> Başkan Oba-ma’nın Adalet Bakanı Eric Holder bir zamanlar Covington’un da ortağıydı ve Kolombiya’da ‘suikast mangaları’ kiralamakla suçlandığı zaman Chiquita’yı savunan avukatlardan biriydi. (Bu davada suçlu bulunan Chiquita, ABD hükümeti tarafından terörist olarak nitelenen organizasyonlara ‘koruma’ parası ödediğini itiraf etti ve 2004 yılında 25 milyon dolar ceza ödemeyi kabul etti).<sup class="calibre8">102</sup></p>

  <p class="calibre4">George W. Bush’un BM büyükelçisi ve eski bir Covington avukatı olan John Bolton, kendi ülkelerinden elde edilen kaynaklardan sağlanan kardan halklarının daha büyük pay alma hakkı için mücadele eden Latin Amerikalı liderlere şiddetle karşı çıkan biriydi. Bolton 2006 yılında devletten ayrıldıktan sonra Yeni Amerikan Yüzyılı Projesi ve Ulusal Politika Konseyi ile Honduras ve birtakım başka yerlerde şirketlerin hegemonyasını destekleyen kimi programlarda da yer alacaktı.</p>

  <p class="calibre4">McLarty şirketinin yönetim kurulu başkan yardımcısı John Negroponte ise 1981-1985 yılları arasında ABD’nin Honduras büyükelçiliği görevinde bulunmuştu. Negroponte, eski dış işleri bakan yardımcısı, ulusal haber alma dairesi direktörü ve BM temsilcisi olarak da görev yapmıştı. ABD-destekli Kontra’ların Nikaragua’da Sandinista hükümetine karşı verdikleri gizli savaşta önemli bir rol oynadığı gibi, demokratik olarak başa gelen reform yanlısı Latin Amerikalı başkanların politikalarına da sürekli olarak karşı çıkan biriydi.<sup class="calibre8">103</sup></p>

  <p class="calibre4">İşte bu insanlar şirketokrasinin sinsi gücünün, onun çift taraflı oynayan yapısının ve Obama yönetiminin de bu işin içine çekilmiş olduğu gerçeğinin birer simgesidir.</p>

  <p class="calibre4">Holder, Bolton ve Negroponte, bizleri küresel çöküşün eşiğine getiren statükoyu korumaya kararlı, etkili bir grubun daha göz önündeki temsilcileridir. Onlar ve onlara hizmet eden daha birçoğunun köklerini İran ve Endonezya’daki ET ve çakal operasyonlarına kadar sürerler. Politikalarını sessizce, kapalı kapılar ardında uygulamayı yeğlerler. Fakat başka hiçbir şey işe yaramadığında -ya da daha ince yaklaşımlara zamanlarının kalmadığını düşündüklerinde- askere başvurmaktan da çekinmezler. <span class="calibre10">Los Angeles Times</span> 23 Temmuz 2009 tarihinde şu sonuca vardığında bu olayın can alıcı noktasına parmak basmıştı:</p>

  <p class="calibre4">“Honduras’ta olanlar farklı bir bağlamda klasik bir Latin Amerikan darbesidir: Darbenin başındaki general Romeo Vasquez, ABD’nin Amerikalar Okulu’nun (şimdiki adıyla Batı Yarı Küre Güvenlik İş Birliği Enstitüsü) bir mezunudur. Bu okul askerî darbeler de dahil, önemli insan hakları ihlali suçları işlemiş birçok Latin Amerikalı subayı eğitmekle ünlüdür.<sup class="calibre8">104</sup>”</p>

  <p class="calibre4">2009 Haziran’ında Darien ekolojik bölgesindeki küçük açık hava kulübemde oturup, Honduras hakkındaki haberleri okurken, Ornar Torrijos’un bu tür gizli kapaklı imparatorluk inşasına nasıl şiddetle karşı çıktığını anımsadım. “ABD’yi küçültüyor,” demişti. “Demokrasi ile alay ediyor.” Kendisi de o zamanlar ABD işgali altındaki Panama Kanal Bölgesi’nde bulunan Amerikalar Okulu’na gitmişti ve onun uğursuz içeriğini anlamıştı. Ondan ‘Katiller Okulu’ diye söz ederdi. Panama’nın devlet başkanı olunca, ABD’den bu okulu ülkesinin topraklarından çıkarmasını talep etti; Pentagon da Kanal Anlaşması’nın bir parçası olarak, onu Georgia eyaletinde Fort Benning’e taşıdı.</p>

  <p class="calibre4">Bir akşamüstü orman yolundan bir tepenin üstündeki açıklığa kadar yürüdüm. Mamonı Nehri kıvrılarak aşağıdaki vadide akıyordu. Bir ağaç kütüğünün üzerine oturdum ve John Maynard Key-nes’in destekçileri ile Milton Friedman’ınkileri karşı karşıya getiren o klasik savaşı düşündüm. Friedman’ın zaferi dünyayı değiştirmiş ve bugün karşı karşıya olduğumuz krize yol açmıştı. Öyle görünüyordu ki bugün, burada, Kuzey ve Güney Amerika arasındaki bu göreli olarak küçük kara parçası üzerinde yeni bir savaş veriliyordu.</p>

  <p class="calibre4">Bir savaş -Honduras’daki- manşetlerdeydi. Bu savaşta şirke-tokrasinin geleneksel silahları kullanılıyordu: ET rüşvetlerine ve tehditlerine boyun eğmeyi reddeden, yasal olarak seçilmiş bir lideri alaşağı etmek için askerî bir darbe; daha önce de başka birçok ülkede demokrasi adına emperyalizmi haklı göstermek için kullanılanlara benzer bir ABD halkla ilişkiler kampanyası ve Chiquita ve Dole gibi şirketler ile onların müttefiklerini savunmak için toplarını mahkemelere, Meclis’e ve Birleşmiş Milletler’e doğrultan son derece etkili ve nüfuzlu avukatlar ve lobici güruhu.</p>

  <p class="calibre4">ABD televizyonlarında ve başlıca gazetelerinde, Başkan Zela-ya’nın, başkanlık süresini uzatmak amacıyla halkın nabzını tutmak üzere hükümetinin bir anket yapacağını duyurduğu ve böylece seçim sürecini devre dışı bırakmaya çalıştığı haberi yayınlanmıştı. Halkın askerî darbenin gerçek nedenini öğrenmesini engellemek için de medyaya ve meclis koridorlarına yüzlerce milyon dolar akıtılmıştı: Başkan Zelaya endüstriyel büyük tarım çiftliklerindeki korkunç çalışma koşullarını, ızdırap ve hastalıkları, sabah kahvaltı masalarımızı süsleyen muz ve ananasları yetiştiren insanların aldıkları düşük maaşları ve karşı karşıya oldukları yetersiz beslenme şartlarını açığa çıkartma cüretinde bulunduğu gibi, yozlaşmak yerine halkı için daha iyi bir şeyler talep edecek kadar da dürüsttü.</p>

  <p class="calibre4">Honduras, kapitalizmin sapkın türünü savunmak adına verilen bir savaştı.</p>

  <p class="calibre4">Başka bir savaş da -Panama’daki- sessizce, yeni tür silahlarla yapılıyordu: Tohumlar, çapalar, sürdürülebilir tarım teknikleri, sosyal bilince sahip sermaye, müzik ve yerel bilgelikle bilimsel araştırmanın bir karışımı, bir sürü eski sığır yetiştiricisi, toplumsal organizatörler, ekolojistler, sanatçılar, yazarlar, STK’lar, web tasarımcıları, yeni dalga avukatlar ile yenilikçi ve sağlıklı bir kapitalizm yaratmaya katkıda bulunmak için toplumun her kesiminden gelen genç ve yaşlı insanlarla.</p>

  <p class="calibre4">Keynes ve Friedman arasındaki o eski savaş artık geçmişten kalan bir anı, ekonomik durgunluk ise onun mezar taşı olarak görülebilir. Ancak, şirketokrasi de sessizce mezarın yanında durmuyordu. Adayları ABD başkanlık yarışını kazanmamıştı ama adamları hızla Beyaz Saray, Merkez Bankası, Pentagon ve Dışişleri Bakanlığı’nın en önemli mevkilerinin bazılarına sızmayı başardılar. Bankacıları Wall Street’e geri döndüler ve yine kendilerine hak etmedikleri ikramiyeler ödemeye başladılar. IMF her ne kadar 2000’li yılların başlarında ve ortalarında gözden düşmüş olsa da, G-20 ülkeleri özgün sermayesinin üç katından fazla nakit para yardımında bulunarak 2008 ve 2009’da onu yeni yetkilerle donattı.</p>

  <p class="calibre4">Ve ekonomik tetikçiler ile çakallar, dünyaya, ekonomik durgunluğun (o mezar taşı gerçek ölümün bir simgesi değilmiş gibi) sadece bir uyarı olduğunu söylemek istercesine Honduras’ın kumlarında bir çizgi çizmişlerdi.</p>

  <p class="calibre4">Hepimiz o çizgi boyunca dizili duruyoruz. Her birimiz kendi kararımızı vermek zorundayız. Dünyamızın, onun kaynaklarını sadece kendi doymak bilmez iştahlarına hizmet etmek için kontrol altına almaya niyetli birkaç milyarder tarafından mı yönetilmesini istiyoruz? Daha fazla borç, daha fazla özelleştirme ve ‘hırsız baronlar’ın kendilerini geri kalanlarımız için geçerli olan kanun ve kuralların üzerinde tuttukları piyasalar mı istiyoruz? En berbat giderleri kayıt altına alamayan muhasebe sistemleri mi? Çalışanlarını sömüren, statükoyu korumak için avukat ve lobicilere birer servet ödeyen ve kazandıklarını denizaşırı vergi cennetlerine gönderen magazin kapağı ‘kahramanları’ mı? Demokratik olarak seçilmiş hükümetlerin devrilmelerini finanse eden şirketlerin mallarını almak istiyor muyuz? Ya da kendi başkanlarımı-zın ve seçilmiş memurlarımızın altlarını oymayı? Çocuklarımızı nüfusun %5’inden azının kaynakların %25’inden fazlasını tükettiği, o %5’in de %10’undan daha azının tüm mal varlığını kontrol ettiği, insanların yaklaşık yarısının yoksulluk içinde yaşadığı bir dünyada mı yetiştirmek istiyoruz? Şiddetin artmaya devam ettiği ve ‘terörizme’ karşı askerî taktiklerimizin bizi sürekli yalnızlığa ittiği bir dünyada mı yetiştirmek istiyoruz?</p>

  <p class="calibre4">Ya da başka bir şey mi istiyoruz? Sosyal ve çevresel olarak daha bilinçli bir ekonomi yaratmaya çalışan kuruluşların -Çevreci Festivaller’de, yerel pazar yerlerinde, üçlü bilanço fikrini benimsemiş dükkanlarda ve internet sitelerinde bulduğumuz türden kuruluşlar- öngördüğü gibi bir dünya mı istiyoruz? Çocuklarımıza örnek olacak insanların yağmur ormanlarını ve kirletilmiş gölleri geri getiren, sürdürülebilir enerjiyi destekleyen ve aç insanların kendilerini beslemelerine yardımcı olan şirketlerin kurucuları ve yöneticileri olacağı bir dünya mı istiyoruz? Herkesin sağlık hizmetlerine özgürce ulaşabileceği ve yaşamlarının son günlerini saygınlık içinde geçirme haklarının olacağı bir yer? Kısacası, eski alışkanlıklarımızdan vazgeçip, bizi bu kadar kötü bir şekilde yarı yolda bırakan yağmacı kapitalizmden kurtulmayı ve gelecek nesillere gerçek demokrasinin ideallerini yansıtan, hepimiz için sürdürülebilir, adil ve barışçıl toplumlar oluşturmaya yönelik bir dünya bırakmak istiyor muyuz?</p>

  <p class="calibre4">Bu seçim Barack Obama’nın değil. Ya da John McCain’in. Ya da başka herhangi bir politikacının.</p>

  <p class="calibre4">Bu seçim bizim.</p>

  <p class="calibre4"><a id="bookmark9"></a>NOTLAR</p>

  <p class="calibre4">1 Ek bilgi ve istatistikler için, bkz. Michael Lewis, “Wall Street on the Tundra,” <span class="calibre9">Vanity Fair,</span> Nisan 2009, s. 142-147; 173-177 ve Ian Parker, Let-ter from Reykjavik, “Lost: After Financial Disaster, Icelanders Reassess Their Identity,” <span class="calibre9">New Yorker,</span> 9 Mart 2009, s. 39-47.</p>

  <p class="calibre4">2 a.g.e.</p>

  <p class="calibre4">3 Rodrigue Tremblay, “The Dance of the Trillions to Shore up Banks, Bankers, and Gamblers,’’ <span class="calibre9">Global Research,</span> Centre for Research on Glo-balization, 26 Mart 2009, <a href="http://www.globalresearch.ca/index.php?context=-">www.globalresearch.ca/index.php?context=-</a>va&amp;aid=12918.</p>

  <p class="calibre4">4 “The Crisis and How to Deal with it,’’ <span class="calibre9">New York Review of Books,</span> 11 Haziran 2009, s. 73-76.</p>

  <p class="calibre4">5 ABD İstatistik Bürosu, Economic News Release: “Employment Situation Summary,” 28 Mayıs 2009, <a href="http://www.bls.gov">www.bls.gov</a>; Lucia Mutikani, “U.S. Economy Tumbles Steeply in First Quarter,” Reuters, 29 Nisan 2009 (erişim: 27 Mayıs 2009), <a href="http://www.reuters.com/article/newsOne/idUSTRE53S3NK20090429">www.reuters.com/article/newsOne/idUSTRE53S3NK20090429</a>; Democracy Now, <span class="calibre9">War and Peace Report,</span> günlük TV ve radyo haber programı, sunucular: Amy Goodman ve Juan Gonzalez, 29 Mayıs 2009 için başlıklar, <a href="http://www.democracynow.org/2009/5/29/headlines">www.democracynow.org/2009/5/29/headlines</a>; Benjamin M. Friedman, “The Failure of the Economy&amp;the Economists,” <span class="calibre9">New York Re-view ofBooks,</span> vol. 56, no. 9, 28 Mayıs 2009, s. 42; ve Bob Willis, “U.S. Economy: GDP Shrinks in Worst Slump in 50 Years (Bloomberg’s Update 3),’’ 29 Nisan 2009 (erişim: 27 Mayıs-2009), <a href="http://www.bloomberg.com/apps/">www.bloomberg.com/apps/</a> news?pid=20601068&amp;sid=a6WLEZ20yerY; ve Democracy Now, <span class="calibre9">War and Peace Report,</span> günlük TV ve radyo haber programı, sunucular: Amy Goodman ve Juan Gonzalez, 1 Haziran 2009 için başlıklar, www.democra-cynow.org/2009/6/1/headlines.</p>

  <p class="calibre4">6 Daniel Bases, “UPDATE 1—UN Revises Global Economic Growth Lower for 2009,’’ 27 Mayıs 2009, 12:12 P.M. EDT (erişim: 28 Mayıs 2009), www. reuters.com/article/marketsNews/idUSN2713305020090527; ve Daniel Bases, “UN Revises Global Economic Growth Lower for 2009,’’ 27 Mayıs 2009. 11:06 A.M. EDT (erişim: 28 Mayıs 2009), <a href="http://www.reuters.com/">www.reuters.com/</a> article/bondsNews/idUSN2751739520090527.</p>

  <p class="calibre4">BİR EKONOMİK TETİKÇİNİN İTİRAFLARI 4</p>

  <p class="calibre4"><a id="bookmark4"></a><a href="#footnote1">1</a></p>

  <p class="calibre4">Lincoln'ün, Amerikan İç Savaşı sırasında, 1863'te Gettysburg'daki Ulusal Şehitlik’te</p>

  <p class="calibre4">yaptığı konuşma. Bu konuşma, çok kısa olmasına rağmen, ABD tarihinin en ünlü nutku kabul edilir. (e. n.)</p>

  <p class="calibre4"><a id="bookmark5"></a><a href="#footnote2">2</a></p>

  <p class="calibre4">Thomas Paine (1737-1809): ABD’nin Kurucu Ataları arasında yer alan gazeteci-ya-</p>

  <p class="calibre4">zar, entelektüel radikal bir devrimci. St/J/rn/ başlığı ile yazdığı birer sayfalık bildiriler,</p>

  <p class="calibre4">Amerikan devriminde öylesine el kili olmuştur ki, sonradan Washington iktidarının</p>

  <p class="calibre4">ruhu olarak tanımlanmışlardır. (c. n.)</p>

  <p class="calibre4"><a id="bookmark7"></a><a href="#footnote3">3</a></p>

  <p class="calibre4">1934 doğumlu İngiliz antropolog. Şempanzelerle ilgili çalışmalarıyla ün yapan, yaşamı ve çalışmaları birçok kitap ve filme konu olan Goodall, şempanzelerin insanlarla birçok ortak özelliği bulunduğunu ortaya çıkarmıştır. (e.n.)</p>

  <p class="calibre4"><a id="bookmark8"></a><a href="#footnote4">4</a></p>

  <p class="calibre4">Quechua - Güney Amerika'da, özellikle Peru, Ekvador, Bolivya, Şili ve Arjantin’deki birçok etnik gruba verilen genel ad. (ç.n.)</p>
</body>
</html>
