<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4"></p>

  <h2 class="calibre4">14. Bölüm</h2>

  <p class="calibre4">ÇİN</p>

  <p class="calibre4"><a id="bookmark0"></a>Bir Dönüşüm Dersi</p>

  <p class="calibre4">1970’li yıllarda, ekonomik tetikçi olarak etkinliklerim sırasında birçok defa, Hong Kong’un hemen dışındaki New Territories bölgesinde bir tepenin üzerinde durup, girmeme izin verilmeyen o gizemli ülkeye, Çin’e bakıyordum. Küba, Kuzey Vietnam ve Kuzey Kore ile birlikte Çin de ABD vatandaşlarına kapalıydı; bir gizem duvarının ardında saklanmıştı. Çoğumuzun tüm bildiği, Mao’nun Kültür Devrimi’nden dolayı ülkenin bir karmaşa içinde olduğuydu.</p>

  <p class="calibre4">Sonunda, 2009 Haziran’ında Çin’i ziyaret etme şansını yakaladım. Uçağım Şanghay’a indiğinde pencereden dışarı, sıra sıra dizilmiş onlarca ülkeye ait uçaklara baktım ve kendi ET günlerimden beri burada olup biten tüm değişiklikleri düşündüm. Çin’in ekonomisi 30 yıldan bu yana daha önce görülmemiş bir şekilde, yıllık ortalama %10’dan fazla büyümüştü. Şimdi, inanılmaz bir şekilde, satın alma gücü itibariyle ABD’den hemen sonra ikinci ve nominal gayrısafi yurtiçi hasılası bakımından da Japonya’nın ardından üçüncü sırada yer alıyordu. Gerçi istatistikleri okumuştum ama yine de onların arkasındaki gerçeğe hazırlıklı değildim.</p>

  <p class="calibre4">Şanghay havaalanına girmek, uçaktan inip cam ve çelikten yapılmış devasa bir uzay aracına girmek gibiydi; sanki bu dünyaya ait değildi. Orada öylece bir süre durup, ortamın boyutları ve ihtişamı karşısında büyülenmiş halde etrafıma baktım.</p>

  <p class="calibre4">Gözlerimin önünden Asya’ya yaptığım ilk yolculuğun görüntüleri geçti: 1971 Endonezya, Nixon’ın Çin’e açılmasından bir yıl önce. ABD Vietnam Savaşı’nı kaybediyordu ve biz de, Claudine’in vurguladığı gibi, bölgenin geri kalanının da domino taşları gibi komünist yönetimin kontrolüne geçmesinden endişe ediyorduk. O yolculuğu daha onlarcası izledi; Cakarta hükümetini altyapı projeleri için büyük miktarda borç almaya ikna etmek üzere çeşitli raporlar hazırlıyordum. Ekonomik büyüme için öngörülerim tamamen birer kurguydu; amaç, Endonezya’nın liderlerine, ülkelerini iflas ettirecek borçlar altına girerlerse, vatandaşlarını bu yatırımların ekonomik büyüme konusunda muhteşem getiriler yaratacağı konusunda ikna edebileceklerini göstermekti. Bunun bir dümen olduğunu ve asıl amacın Endonezya’yı büyük miktarda borç altına sokup, Çin tarafından baştan çıkartılmaktansa bizim etki alanımıza girmeye zorlamak olduğunu hepimiz biliyorduk. O günlerde hiç kimse herhangi bir ülkenin iki rakamlı ekonomik büyümeyi birkaç yıldan fazla sürdürebileceğine inanmıyordu; hele ki 10 yıl hiçbir şart altında mümkün olamazdı.</p>

  <p class="calibre4">Ama kısa bir süre sonra, Çin olanaksızı başardı. Ve sonra bunu bir daha yaptı. Ve sonra bir daha. Çin’in ekonomisi bir mantar gibi, tahminen 10 kat büyüdü; 30 yıl içinde, dünyanın en kalabalık ülkesi, içinde bulunduğu sefaletten kurtulup, insan azminin -ve kapitalizmin- neler yapabileceğinin bir simgesi haline geldi.</p>

  <p class="calibre4">Pasaport kontrolünden çıktığımda, beni üzerinde adımın yazılı olduğu bir kağıt taşıyan bir adam karşıladı. Biraz iri yarı, güvenlik görevlisi tipinde birini bekliyordum ama tam tersiydi; ufak tefek, utangaç ve bir devlet memurundan ziyade, bir kitap kurdu ya da bilgisayar hastası gibiydi. Beni dışarı çıkarttı ve yine bir uzay aracına benzeyen havaalanı otelinin yanından geçip, ötede bekleyen bir arabaya götürdü. Bir Buick’ti bu! Çin için tasarlanmıştı. Sonra, kendimi etrafı L’Oreal, Avis, Ricoh ve Toyota reklam panoları -ve ağaçlar- ile çevrili 10 şeridi bir otoyolda hızla giderken buldum.</p>

  <p class="calibre4">Biz Amerikalılar, Çin’in sorunlarına odaklanmaya nedense pek hevesliyizdir. Örneğin, insanlar sürekli olarak Çin’in sera gazları emisyonunun yakın zamanda bizimkini geçtiğine dikkat çekerler (genellikle de, kişi başına emisyon miktarımızın onlarınkinin S katı olduğunu söylemeyi ihmal ederek). Modern Pudong</p>

  <p class="calibre4"><a id="bookmark1"></a>ısı</p>

  <p class="calibre4">Mahallesi’ndeki otelime giderken, şehrin üzerinde asılı gibi duran ve hava kirliliği olduğunu varsaydığım sis tabakasının tabii ki far-kındaydım. Ama asıl dikkatimi çeken çok daha farklı bir şey oldu: Ağaçların bolluğu. Her yerde düzinelerle ağaç çeşidi vardı. Uzunu, kısası, yapraklarını dökeni, iğne yapraklısı, bazısı bir renk cümbüşü -kırmızı, pembe, sarı ve beyaz çiçekler-içinde, geliş gidiş trafiğini ayıran geniş orta refüjü kaplıyordu. Ağaçlar otoyolun iki tarafında da göz alabildiğine uzanıyordu. Birçoğu uzundu, hepsi de sağlıklı görünüyordu; ya doğal ortama uygun seçilmişler ya da özenle büyütülmüşlerdi. Sonradan dikildikleri belliydi; akla Fransa’daki Versay Sarayı’nın bahçelerini getiren bir biçimde öbeklen-mişlerdi. Tüm yol boyunca son derece hoş bir ortam yaratmaya ek olarak, havadaki karbondioksiti almak gibi bir işlevleri daha vardı. Bu, benim Çin’in kendi ortamını temizleme konusundaki kararlılığı ile ilk karşılaşmamdı. Bunu şoförümle konuşmak istediğimdeyse, İngilizcesinin, havaalanında mırıldandığı bir-iki selamlaşma kelimesi ile kısıtlı olduğunu fark ettim. Bu konuyu ilk fırsatta birine sormayı aklımın bir kenarına not ettim.</p>

  <p class="calibre4">“Evet,” dedi Çin Avrupa Uluslararası İşletme Okulu MBA öğrencisi Mandy Zhang. Bu okul tarafından <span class="calibre9">Küresel Sorumluluk <sup class="calibre8">Ü</sup>stlenmek</span> başlıklı bir konferansta konuşma yapmak üzere Şanghay’a davet edilmiştim ve Mandy de o ilk gece otelimin yakınındaki bir lokantada beni ağırlamakla görevlendirilmişti. “Hepimiz Çin’in ekonomik gelişmesinin neden olduğu kirlenmenin son derece farkındayız. Özellikle biz genç insanlar bunu tersine çevirmeye ve düzeltmeye kararlıyız. Ağaçlar bu planın sadece küçük bir parçası.”</p>

  <p class="calibre4">Konuşma sırasında, ona ülkesinin yaşadığı bu olağanüstü ekonomik büyümeyi nasıl açıkladığını sordum. “Bunun üzerinde ben de çok düşündüm,” dedi. “Söyleyebileceğim tek şey, Çin halkı olarak çok çalışkan olduğumuz. Ve motive edildiğimiz.” Yüzünde geniş bir tebessüm belirdi. “Yaşadığımız dönem çok heyecan verici bir dönem. Bütün akranlarım geleceğe yönelmek için sabırsızlanıyor. Konferansımızın adının da işaret ettiği gibi, küresel olarak sorumluluk taşımalıyız.”</p>

  <p class="calibre4">“Çin’in çok eskiye giden bir ticaret ve iş geçmişi var,’’ diye ekledi aynı okulda öğrenci olan Jess Zhang (Mandy ile hiçbir akrabalığı yok) ertesi sabah kahvelerimizi içerken. “Çok uzun bir süre bir gerileme süreci yaşadık ama 1980’lerde bir kere işleri yeniden rayına oturtma kararını verdikten sonra, elimizde kullanabileceğimiz kaynaklarımız ve geleneklerimiz vardı.”</p>

  <p class="calibre4">“Batı’nın gelişimi çok uzun yıllar sürdü ve bir dizi deney içerdi,’’ dedi Jess’in yanında oturan ve konferansın öğrenci organizatörü olan Joseph Yu. “Çin, başkaları tarafından zaten yapılmış bir sürü hatayı atlayabildi. Sanayi Devrimi’nden geçmek zorunda değildi; doğrudan modern çağa atladı.”</p>

  <p class="calibre4">Çin Avrupa Uluslararası İşletme Okulu MBA öğrencilerinin çoğunluğu Çinli olsa da, yaklaşık %40’ı ABD, Avrupa, Latin Amerika ve Asya’nın başka bölgelerinden geliyor. Okulları, 2009 yılında <span class="calibre9">Financial Times</span> tarafından -Wharton, Harvard, Kolombiya ve Stanford ile birlikte- dünyadaki en iyi MBA eğitimi veren 10 okul arasında yer aldı. Konferans ise daha da karışık bir katılımcı grubunu bir araya getirmişti. Katılımcılar arasında, Kömünist Partisi üyeleri ile birlikte, komünizmin dünyaya Orwelyen<a id="footnote1"></a><sup class="calibre8"><a href="#bookmark2">1</a></sup> bir Kuzey Kore türü model yaymaya niyetli, şeytani bir güç olduğuna inanarak büyütülmüş Tayvanlılar da vardı. Konuştuğum katılımcıların tümü de üniversiteden mezun olduktan sonra, MBA okullarına kaydolmadan önce bir süre iş dünyasında yer almışlardı. Birçoğu özel şirketlerde ve çokuluslu şirketlerde çalışmış, bazısı da ülkenin ekonomik atılımının temeli olan kamu iktisadi teşebbüslerinde görev yapmıştı.</p>

  <p class="calibre4">ABD’de konuştuğum birçok MBA öğrencisi gibi, onların da tutkuları daha iyi bir dünya için çabalamayı içeriyor. “Batı’da eğitim almış birçok Çinli öğrenci Asya’ya geri dönüyor,’’ dedi Joseph Yu bir konuşmamız sırasında. “Bizler Batı ile Doğu arasında birer köprü görevi üstlenip, yanlış anlamaları ve hatalı algılamaları düzeltmekte yardımcı olabiliriz. Dünya küçüldükçe ve ülkeler arasındaki sınırlar giderek belirsizleştikçe, bizim gibi her iki kültürü de bilen insanlar özel bir rol üstlenecek. Dünyamıza ve barışa hizmet edebilecek eşsiz beceriler geliştirdik.”</p>

  <p class="calibre4">Konferans iki gün sürdü. Sonra da öğrenciler beni Şanghay’da gezdirdiler.</p>

  <p class="calibre4">Çok aydınlatıcı bir deneyimdi. Entelektüel açıdan bu ülkede ekonomik bir mucizenin gerçekleştiğini anlayabiliyordum ama gerçek, tahmin ettiğimden daha muhteşemdi. Belirleyici olay, şehri doğu ve batı, geçmiş ve gelecek olarak ikiye bölen ve Şanghay’ın deniz taşımacılığının ana damarını oluşturan Huanpu Nehri üzerinde hava karardıktan sonra yaptığımız bir tekne gezintisiydi. Birincisinin simgesi Bund’dı: 20. yüzyılın ilk yarısında Asya’nın en meşhur sokağı olan Bund, 1842 Afyon Savaşı’ndan sonra Şanghay’ı işgal eden yabancı güçler tarafından bankalar, borsalar ve hükümet binaları için mekan olarak seçilmişti. Bugün ise klasik Avrupa, geç Rönesans dönemi ile Gotik ve Art Deko stillerinin sergilendiği bir mimari müze haline gelmişti. Nehrin diğer yakasında aralarında inci tanelerini andıran iki dev küresiyle Oryantal İnci Kulesi ve muhteşem Jin Mao Kulesi ile Çin’in en yüksek binası olan Şanghay Dünya Finans Merkezi’nin de bulunduğu, dünyanın en yüksek ve gösterişli gökdelenlerinden bazıları yer alıyordu. Gece olduğunda, eski ile yeni arasındaki tezatlık özellikle çarpıcıydı; batıda Gümrük Binası’nın zarif bir biçimde aydınlatılmış saat kulesinin yanında, doğuda Broadway’i gölgede bırakan bir renk cümbüşü.</p>

  <p class="calibre4">Teknenin güvertesinde dururken, Deng Xiaoping’in ‘sosyalist özellikli piyasa ekonomisi’ tanımını hatırladım. Öğrencilerden, Mao’ya genellikle pek iyi bir gözle bakılmazken, Deng’in modern Çin’in babası olarak büyük saygı gördüğünü öğrenmiştim. Deng, 1980’li yılların başlarında Şanghay’ın ülkeyi dünyada daha önce benzeri görülmemiş şekilde bir ekonomik dirilişe götüreceğini buyurmuştu. Bu kamçı işe yaramıştı. Deng ayrıca, ‘zengin olmanın şerefli bir şey olduğunu’ da söylemişti.</p>

  <p class="calibre4">“Deng de dahil olmak üzere Çin halkı bugün bile hâlâ hiyerarşiye saygı konusunda, Konfüçyüs’ün fikirlerinden etkilenmektedir,” dedi Mandy, ben Deng’in söylediklerinin Milton Friedman’ın felsefesiyle örtüştüğüne dikkat çekince. Nehirden gelen serin esinti eşliğinde, okyanusa doğru yol alan bir petrol tankeri, ışıklar içinde koyu bir gölge şeklinde yanımızdan geçti. “Biz burada, yapacağımız en önemli şeyin ailelerimize hizmet etmek olduğunu öğrenerek yetişiriz. Ailelerimiz topluma, oradan da ülkeye uzanır. Deng Xiaoping işte bu bağlamda algılanmalıdır.”</p>

  <p class="calibre4">Çok derin bir gözlemdi. Eğer iş yapmanın tek amacının kâr etmek olduğu -ya da zengin olmanın şerefli bir şey olduğu-kavra-mını desteklerseniz, grubu bireyden daha önemli bir yere konumlandıran bir kültürde, bireyselliği öne çıkartan bir kültüre göre çok daha farklı bir kapitalizm yorumuna ulaşırsınız. İkincisi sadece kurallar gerektirdiğinde toplumun çıkarını düşünürken, birincisi bunu benliğine yerleşmiş etik anlayışından dolayı yapar.</p>

  <p class="calibre4">Çinli öğrencilere ne zaman çevre hakkında bir şeyler sorsam, onu temizlemenin bir öncelik olduğunda birleşiyorlardı. Bunun gerçekleşeceği bana defalarca söylendi. İlk hedef ekonomik büyüme olmuştu; artık hızlı gelişimin yarattığı sorunları halletmenin zamanı gelmişti. Şanghay’da bulunduğum altı gün boyunca, hükümet çevreyi kirletenlerden fazla vergi alınacağını, ülkenin dört bir yanında elektrik istasyonları kurarak, elektrikli araba geliştiren bir şirkete destek vereceğini ve bu arabalardan satın alan müşterilere yaklaşık 4 bin dolar tutarında bir geri ödeme yapılacağını açıkladı. “Eğer hükümet bir şeyin olacağını söylüyorsa,” dedi Jess, “o olur.”</p>

  <p class="calibre4">Dünya pazarlarının bir süre önce çökmesi nedeniyle, Çin’de de ekonomik büyüme hızı düşmüştü. (2009’un ilk çeyreğinde ABD’de yıllık %6 gerilemeye karşılık, Çin’de ortalama %6 bir büyüme hızı kaydedilmişti.)<sup class="calibre8">81</sup> Gazetelere ve Çin Avrupa Okulu’ndaki tartışmalara bakılırsa Çinliler, dünyanın geri kalanında ne olursa olsun işleri kısa sürede yeniden yoluna sokacaklarından emin görünüyorlar.</p>

  <p class="calibre4">Sürekli olarak, 1.3 milyarlık potansiyel tüketici pazarının henüz çok küçük bir kısmına ulaşıldığını duyuyorum. Ek olarak, birçok kişi güneş enerjisi, rüzgar gücü, elektrikli arabalar ve diğer çevreci ürünlerle, belki de dünya lideri olma olasılığı hakkında duydukları heyecandan söz ediyor.</p>

  <p class="calibre4">Çin Avrupa Okulu’nun dekanı Rolf Cremer ve eşi Heidi, beni bir akşam yemeğe davet ettiler. Almanya’dan gelip. yerleşeli 20 yılı aşkın bir süre olduğu için ülke hakkında herhangi bir yabancıdan çok daha bilgili olacaklarını düşünmüştüm. Çin’in küresel ekonomik sarsıntılara nasıl yanıt vereceği hakkındaki sorumu He-idi, “İyimserlikle,’’ diye yanıtladı. “Avrupa ve ABD gibi, dünyanın birçok yerinde insanlar şikayet edip, başkalarını suçluyorlar ama işleri düzeltmek için de pek bir şey yapmıyorlar. Değişmemek için nedenler arıyorlar. Burada tam tersi. Çinliler önce kendilerine bir şeyin neden işe yarayacağını anlatıyorlar. Sonra da harekete geçiyorlar; onun için de işe yarıyor.”</p>

  <p class="calibre4">Kapitalizmin Çin’i temelden değiştirdiği konusunda hiçbir soru işareti yok. Dünya nüfusunun yaklaşık altıda birinin sadece 30 yılda kendilerini bu kadar değiştirebilmiş oldukları gerçeği, hepimiz için bir umut kaynağı olmalı. Çin çok farklı ve üstelik tarih içinde birbirleri ile sık sık savaşmış birçok kültürün bir arada bulunduğu bir ülke ve biz insanların ortak bir amacı gerçekleştirmek için bir araya gelmek konusunda sahip olduğumuz yetileri ortaya çıkartmışlar.</p>

  <p class="calibre4">Çin’den korkmak ya da kirlilik düzeylerini eleştirmek yerine, bu ülkenin bu olağanj.istü örneğinden ders alabilir ve onu daha da iyisini başarmak yönünde yüreklendirebiliriz. Çin’in başarısının ardındaki asıl nedenin, bizim daha fazla borç ve daha az denetim içeren son modelimize rağbet etmemesi olduğunu düşünüyorum. Ve onların, diğer birçok gelişmekte olan ülkenin yaptığının aksine, Dünya Bankası şartlarını ve yapısal uyum programlarını kabul etmediklerini anımsamamızda yarar olduğunu düşünüyorum.</p>

  <p class="calibre4">Birçok kere, Çin’de uygulanan ve politikaların tepeden-inme bir anlayışla, yani yukarıdan empoze edildiği ve tüm kararların merkezde alındığı bir devlet modelini mi, yoksa bizim daha demokratik modelimizi mi tercih ettiğim soruldu. Bu sorunun ardından da kaçınılmaz olarak şu gözlem geliyordu: Çin modeli dünyanın ekolojik bir felaketin eşiğinden geri dönebilmesi için bir olasılık sunarken, bizim modelimizin hantal doğası, gerekli kararların (dünyanın yaşamakta olduğu hızlı değişime ayak uyduracak kadar) hızla alınmasına izin vermeyebilir.</p>

  <p class="calibre4">İlk başta öfkelendim; benim gibi demokrasi savunucusu biri için saçma bir soru gibiydi. Ama üzerinde düşündükçe, bunun gayet gerçek önermeler içerdiğini anladım ki bunlar otel odamın kapısına bırakılan gazeteyi elime alıp da, Başkan Obama’nın statükoyu değiştirmeye her çalıştığında karşısına çıkan bir başka direnişi öğrendiğimde daha da güçlendi. O gazete makalelerini okudukça, demokrasinin ABD’de nasıl gasp edildiğinin örneklerini görüyordum. Bugünkü karar verme süreci benim işletme fakültesinde okuduğumdan çok farklı. Terazinin ibresi insanlardan şirketlere kaymış durumda. Bugün ABD’de değişime karşı direniş, öncelikle CEO’lar, onların lobicileri ve onlara minnettar politikacılar tarafından sürdürülüyor. 2008 yılında insanlar onlara değişim vaat eden bir başkana oy verdiler ama şimdi aynı insanlar arkalarına yaslanıp, televizyonlarına dalıp, devletin her şeye bir çare bulmasını bekliyor. Ve çare bulmak yerine, devlet daha hala şir-ketokrasiye hizmet etmeye devam ediyor.</p>

  <p class="calibre4">Yani, o sorunun yanıtı, tartışmasız bir biçimde demokrasiyi tercih ettiğimdir. Ancak, şu andaki devlet tanımımızın da o tanıma uymadığından korkuyorum. Demokrasi bilinçli ve bilgili bir seçmen kitlesini varsayar. Seçmenlerin çoğu dış politikamızın en temel yönleriyle ilgili (örneğin, ekonomik tetikçilerin ve çakalların yaptıkları, kitle imha silahları hakkındaki yalanlar ve insanların haklarında bir suçlama olmadan hapiste tutulmaları) karanlıkta bırakılırlarsa, bilgilendirilmiş olduğumuzu iddia etmemiz zor olur.</p>

  <p class="calibre4">Bugünkü Çin devletinin, halkın çoğunluğunun isteklerine duyarlı olup olmadığı hakkında bir şey söyleyebilecek durumda değilim. Ama ABD’de temel haklarımızdan çoğunu şirketlere devretmiş olduğumuzu söyleyebilirim. Ve onlar da çıkarlarımızı en iyi şekilde gözetmediler. Bizim istediğimiz değişikliklere karşı çıktılar ve bizler de onları durdurmak için pek bir şey yapmadık.</p>

  <p class="calibre4">Demokrasi bizi yüzüstü bırakmıyor; biz demokrasiyi yüzüstü bırakıyoruz. Şirketlerin demokratik süreci devre dışı bırakmalarına izin verdik. Kapitalizmin bu yeni şeklini benimserken, halktan, halk için ve halk tarafından oluşturulan bir devleti alıp onu şirketokrasiye teslim ettik. Bu çözüm, yönetim sistemimizde bir değişim gerektirmiyor; sadece ekonomiye farklı bir yaklaşımla birlikte, bu sürecin elden geçirilmesini gerektiriyor.</p>

  <p class="calibre4">Kapitalizmin uzun ve çarpıcı bir tarihçesi vardır ve birçok farklı biçimi içerir. Bizler, ABD’de onun sapkın bir türüne yakalandık Bunun sonucu olan ateşlere katlandık, şimdi de iyileşme sürecine kilitlendik. Her virüs gibi, şirketokrasi de karşı koyuyor. Şimdiye kadar bir dizi zafer kazanmış olmamızdan cesaret bulabiliriz. Bir sonraki bölümde ele alacağımız gibi, hem devletimizi hem de en büyük ve en uzlaşmaz görünen şirketlerimizi yöntemlerini değiştirmeye zorladık. Geçmişteki bu başarılar, şirketokra-siyi dizginlemek ve demokrasiyi geri kazanmak için gerekli araçlara sahip olduğumuzun birer kanıtı.</p>

  <h2 class="calibre4" id="sigil_toc_id_15">15. Bölüm</h2>

  <p class="calibre4">DAVUT İLE CALUD</p>

  <p class="calibre4">Kölelik, Abraham Lincoln kendini Beyaz Saray’da buldu diye kaldırılmadı. ABD halkı köleliğe karşı bir başkan seçtiği zaman bitti.</p>

  <p class="calibre4">Amerikalı kadınlar seçimlerde oy kullanma hakkını, Woodrow Wilson bunu destekledi diye kazanmadılar. Kadınlar oy kullanma hakları için zaten çok uzun süredir mücadele veriyordu ve Wilson başkan olduktan sonra da onu kendilerine destek vermeye zorlamak için büyük bir kampanya başlattılar. Wilson nerede bir konuşma yapsa pankartlar açıyor; neden Amerikalılar Birinci Dünya Savaşı’na girerek Avrupa’da demokrasi için ölürken, ABD nüfusunun yarısının kendi evlerinde seçim sürecine katkıda bulunama-clığını soruyorlardı.</p>

  <p class="calibre4">Vietnam Savaşı Richard Nixon bir barışsever olduğu için sona ermedi. Askerlerimizi ancak, ülkenin her yanındaki vatandaşlar anlamsız görünen bir çatışmaya son verilmesini talep ettikten sonra geri çekti.</p>

  <p class="calibre4">Değişim her zaman bizlerle başlamıştır:</p>

  <p class="calibre4">1773 yılında çayları Boston limanına döken vatanseverler ile 1830’lu yıllarda kölelik karşıtı dernekler kuran, 1840’lı yıllarda çocuk-işçi karşıtı hareketi başlatan vatandaşlarla...</p>

  <p class="calibre4">Susan B. Anthony ve Elizabeth Cady Stanton tarafından 1869 yılında kurulan Amerikan Ulusal Kadın Oy Verme Hakkı Derneği ile...</p>

  <p class="calibre4">Martin Luther King Jr. ve Cesar Chavez’in ardından yürüyen insanlarla...</p>

  <p class="calibre4">Joan Baez ve Pete Seeger ile birlikte gösteri yapanlarla.</p>

  <p class="calibre4">Bu hareketlerin her biri, Amerikan Bağımsızlık Savaşı’nı da içeren uzun bir geleneğin parçasıdır. Bazen Amerikan Devrimi’nin, büyük şirketlerin İngiltere Kralı tarafından da desteklenen sömürüsüne karşı bir isyan olduğunu unutuyoruz. Bağımsızlık kazanıldıktan sonra, yeni hükümet sadece limanları genişletip, köprüler yapan ve piyasada rağbet gören malları ithal ederek kamu yararına hizmet eden şirketlere imtiyaz tanıdı. İmtiyazın süresi 10 yıl gibi kısa bir süreyle ya da şirketin kuruluş amacı olan işin bitmesi ile sınırlıydı ve hiçbir şirketin başka bir şirketi satın almasına izin verilmiyordu.</p>

  <p class="calibre4">Bu yaklaşık 100 yıl kadar sürdü; ta ki John D. Rockefeller ve birkaç arkadaşı New Jersey ile Delaware eyaletleri yönetimlerini, varlıklı yatırımcıları kollayan ve ‘yetkilendirici’<a id="footnote2"></a><sup class="calibre8"><a href="#bookmark3">2</a></sup>olarak bilinen kanunların, devlete vergi geliri (ve politikacılar için de avanta) sağlayacağına ikna edene kadar. Onları kısa sürede başka eyaletler izledi. İkinci Dünya Savaşı’ndan sonra da, IMF ve Dünya Bankası yetkililerinin dünyanın her tarafında ülkeleri özelleştirme programlarına, deregülasyona ve borç almaya zorlamalarıyla birlikte kamu yararını hiçe sayan politikalar her yere yayıldı. Eski rakiplerini satın alan büyük holdinglerin tekelci kolları da dünyanın her köşesine erişti.</p>

  <p class="calibre4">Tarihimiz boyunca diktatör güçler tarafından yönetilmeye izin verdiğimiz, ardından da kontrolü ele geçirdiğimiz dönemler arasında gidip geldik. 1970 civarında başlayan dönem -küresel bir düzeyde-, ‘hırsız baron’ dönemine (daha önceki John D. Rocke-feller dönemi) bir geri dönüştü. Ülkemizin ve dünyanın büyük bir kısmının üzerinden, gücü halktan alıp, bu sefer şirketokrasiye veren bir dalga geçti.</p>

  <p class="calibre4">2009 yılında Şanghay’a -sömürgeci ve dikta yönetimlerinden birçok defa payını almış bir şehir- yaptığım yolculuk sırasında, sık sık o günlerden kalmış görüntülerle karşı karşıya geliyordum. Bir öğleden sonra, l5OO’lü yıllarda Ming Hanedanı döneminde yapılmış klasik bir Çin parkı olan Yu Bahçesi’nde oturdum. Büyük Taşlık olarak bilinen ve pirinç zamkı ile birbirlerine tutturulmuş, yaklaşık 2 bin ton ağırlığında, ender bulunan taşlardan yapılı o eğri büğrü ve bir tepeyi andıran heykeli inceledim. Neredeyse 15 metre yüksekliğindeki bu yapı, bir zamanlar şehrin en yüksek noktasıydı. Onun tepeleri, sırdan, yarıkları ve girintileri ile büyülenmiş bir halde ve şehrin keşmekeşinden uzak, birden kendimi çok mutlu hissettim. Tam o sırada önümden, elindeki plastik kılıcı sallayan küçük bir çocuk koşarak geçti. O anda havam değişti. Binlerce köle işçiyi bu taşları şehre taşımaya ve imparatorlar için bu fantezi dünyayı yaratmak üzere o taşları yontmaya zorlayan askerleri düşündüm.</p>

  <p class="calibre4">Bir zamanlar ben de bir esir tüccarıydım. Bir ET olarak ilk görevimde bütün bir ülkeyi esir almaya gönderilmiştim. Endonezyalı yetkilileri, uluslararası borç almayı kabul etmeye ikna ettim. Böy-lece ABD mühendislik şirketleri çeşitli projeleri gerçekleştirmek için çok yağlı anlaşmalar yaptılar. Petrol şirketlerimiz çevreye ve yerel halka verecekleri zarar ne olursa olsun, sismologların petrol olabileceğini düşündükleri her yeri delmek konusunda imtiyazlar kazandılar. Endonezya’nın borcu, ülkeyi fiilen bir ABD kolonisine dönüştürdü; hazır giyim ve ayakkabı şirketlerine de, işçileri modern esirlere dönüştürerek sweatshoplarda sömürmeleri için kapıyı açtı. Oradaki başarımdan sonra, bu süreci Ortadoğu, Afrika ve Latin Amerika’da tekrarladım. Kandırılmış ABD halkı ise tüm bu ülkelerde yoksulluğu sona erdirmek için çalıştığımıza inanıyordu.</p>

  <p class="calibre4">Bu süreç Üçüncü Dünya’da o kadar iyi sonuç verdi ki, onu evimizde de uygulamaya karar verdik. Şirketokrasi kendi halkını sömürgeleştirdi. Yaklaşım aynıydı ama ülkeler yerine bireylere uygulanıyordu: Borç, özelleştirme, deregülasyon.</p>

  <p class="calibre4">Şirketokrasi, bizi denetimi altına almanın her zaman bizimle başladığını biliyordu. Eğer insanları ödeyemeyecekleri bir borç yükü altına sokmayı başarır ve onları spor karşılaşmaları, Pops-<span class="calibre9">tar</span> gibi programlarla ve ünlü kişilerin cinsel yaşamlarıyla meşgul ederseniz, arzularını ve finansal kararlarını kontrol edebilirsiniz. Onları yönlendirebilir ve kullanabilirsiniz.</p>

  <p class="calibre4">Tarihçiler ll Eylül 2001 tarihine, sonunda bu sistemin zaaflarını ortaya çıkartan eşik olay gözüyle bakabilirler. Bu olay ABD’yi, ekonomiyi ciddi şekilde zorlayan bir savaşa itmiştir. Belki daha da önemlisi, ll Eylül bizim yumuşak karnımızı simgeliyor. ABD küreselleşmesinin ikonları olan Dünya Ticaret Kuleleri sadece dakikalar içinde çöktü. ABD ordusunun beyni ve sinir sistemi olan Pentagon savunmasızdı.</p>

  <p class="calibre4">Seattle’da düzenlenen Barış İçin Gaziler Ulusal Kongresi’nde yaptığım konuşmadan sonra, “Birçok kişinin ne kadar dibe vurduğumuzdan haberi bile yok,” dedi, Irak’tan bir kolu kesilmiş olarak daha yeni dönmüş bir asker. “Kendimizi hep ‘iyi adamlar’ olarak gördüm; ta ki, orada neler yaptığımızı görene kadar. Biz Calud’uz<a id="footnote3"></a><sup class="calibre8"><a href="#bookmark4">3</a></sup> ve Davut<a id="footnote4"></a><sup class="calibre8"><a href="#bookmark5">4</a></sup> da bizi alaşağı etti.”</p>

  <p class="calibre4">Ca/ud’lar gibi imparatorluklar da sonunda çökerler. Çöktüklerinde de boşluklar oluşur. Savaşlar çıkar. Ortaya, genellikle eskisinden daha iyi olmayan -hatta sık sık daha kötü- yeni bir imparatorluk çıkar. Bu yinelemek istemediğimiz bir şablon. O devasa toplumumuzun çöküşünü izlemek yerine, onu dönüştürmeye çabalayalım.</p>

  <p class="calibre4">1960’lı yıllarda Boston’da bir öğrenciyken, Charles Nehri’nin yanından pek fazla geçmemeye çalışırdım, çünkü leş gibi kokardı. Ohio’da bir nehir -Cuyahoga- çeşitli imalathanelerin ve kimyasal madde tesislerinin saldığı atıklar yüzünden alev almıştı. O zamandan beri milletçe, işletmeleri sularımızı temizlemeleri konusunda ikna ettik. Şirketleri ozon tabakasına zarar veren aerosolleri kullanmamaya, DDT’yi yasaklamaya, kapılarını kadınlara ve azınlıklara daha fazla açmaya ve Güney Afrika’daki ırk ayrımcılığını desteklemeye son vermeye zorladık Yakın geçmişte McDonald’s, Ken-tucky Fried Chicken ve başka şirketler yiyeceklerinden trans yağları çıkarttıklarını duyurdular; tüketiciler bunu talep ettikten sonra. Sonuç olarak, trans yağlar bazı eyaletlerde yasaklandı ve etiketlerde bunun yazılması şart koşuldu. Elektrik üretim şirketleri kömürle çalışan santraller yapma planlarını iptal edip, onun yerine rüzgar ve güneş enerjisine dönüyorlar, çünkü devlet kuruluşları ve STK’lar karbondioksit salan tesisler için izin vermeyi reddettikleri gibi, müşterileri de sürdürülebilir enerji biçimlerine odaklanmaları konusunda ısrar ediyorlar.</p>

  <p class="calibre4">Geçmiştekiler gibi, tüm bu eylemler de bizimle, yani halkla başladı ve öncelikle şirketlere yönelikti ve CEO’lar gerekli mesajı aldıktan sonra devlet yetkilileri de onları takip etti. Sonuçta ortaya çıkan değişiklikler piyasanın demokratik bir yapısı olduğunu gösteriyor. Bir kez onu öyle görmeye karar verirsek eğer. Burası bir anlamda nihai seçim sandığı. Şirketler sadece bizler onlara mağazalarında, alışveriş merkezlerinde ve internette oy verdiğimiz için var. Hangi şirketlerin başarılı olup, hangilerinin batacağına biz karar vereceğiz.</p>

  <p class="calibre4">Bizler 150 yıl önce milletçe Abraham Lincoln’e oy verdik ve ilkelerimizi savunmak için de bir İç Savaş yaşadık. Daha sonra kadınlara oy hakkı için Woodrow Wilson’a gösteriler düzenledik ve Vietnam Savaşı maskaralığı hakkında hem Richard Nixon’ı, hem de halkı eğitmek için seminerler yaptık. Bugün, biz vatandaşların yine konuşması bekleniyor. Bilançoları etkilemeye başladığımız zaman, borsa fiyatlarını değiştirir ve yönetim kurullarının dikkatini çekeriz. O kurullar da yasama organının aldığı kararları etkiler.</p>

  <p class="calibre4">Biz tüketiciler zor durumlarda birçok savaş kazandık Piyasada oy kullanmak son derece etkindir. Şimdi ipleri biraz daha sıkmanın zamanı geldi. Şimdi savaşı kazanıp, ‘imparatorluğumuzu’ dönüştürmenin zamanıdır.</p>

  <h2 class="calibre4" id="sigil_toc_id_16">16. Bölüm</h2>

  <p class="calibre4">ERİYEN BUZULLARIN SORUMLULUĞU</p>

  <p class="calibre4">Tibet Himalayaları’ndaki Karo La geçidinden geçerseniz, kapitalizmin sapkın biçimine karşı verdiğimiz savaşı neden kazanmak zorunda olduğumuzu anlarsınız. 5 bin metre yükseklikte, önünüzdeki çıplak manzaraya bakarsınız; yak sürülerini güden göçerleri ve İsa’dan önceki dönemlerde de içlerinde aynı şekilde yaşadıkları minik siyah çadırları görürsünüz ve gözlerinizin hemen ilerdeki dağları örten buzula doğru kaymasına izin verirsiniz. Yöre halkı size bu buz örtüsünün 20 yıldan az bir süre önce neredeyse yola değecek kadar yakın olduğunu, bir çocuğun taş atıp onu vurabileceğini söyler. O zamandan beri ürkütücü bir hızla gerilemiştir. Gözlerinizi kısar, şimdi neredeyse iki kilometre uzakta olan buzulun yüzeyinden yansıyan güneş ışıklarına bakarsınız.</p>

  <p class="calibre4">Bir öğleden sonra -Tibet’e getirdiğim grubun diğer üyelerinden biraz uzaklaşıp- yolun kenarında öylece durmuş buzula bakarken, Himalayalar’dan kaynaklanan nehir sistemlerini düşündüm: Ganj, İndus, Brahmaputra, Mekong ve Yangtze. Yüzlerce milyon -belki de milyarlarca- insana su sağlıyorlardı. Ve bu nehirlerin kaynakları olan buzullar ise hızla eriyor.</p>

  <p class="calibre4">“Hintliler ve Çinliler sularını taştan çıkartmak zorunda kalabilirler,” dedi Nepalli rehberim. “Gerçekten de. Çinliler’in belli bir kaya türünü suya dönüştürme konusunda çalışmalar yaptıklarını duydum.” Gözlerime baktı ve omuzlarını silkti. “Biliyorum, biliyorum. Olanaksız görünüyor ve belki öyledir de. Ama bu nehirler kurumak üzere. Ve bunların hepsi bizim yüzümüzden. Sanayileşme. Küresel ısınma.” Buzula doğru döndü.</p>

  <p class="calibre4">Orada sessizce dururken sapkın virüsün buraya kadar nasıl ulaştığını düşündüm. Deregülasyon sadece kapıyı Wall Street’in istismar edilmesine açmakla kalmadı, çok daha fazlasını yaptı. Birinci Dünya’da yaşayan bizlerin, kirliliğimizi tüm gezegene yaymamız anlamına da geldi. Buzullar her yıl daha fazla fosil yakıt kullanmamıza izin verdiğimiz için eriyor; hem de, bunun Antarktika’nın buz örtüsüne, Amazon ormanlarına ve Himalayalar’daki buzullara giderilemez zararlar verdiği hakkında tartışılmaz kanıtlara karşın. Ve bizler ABD’de ucuz bilgisayarlar, tenis ayakkabıları ve ev aletleri almaya devam ederken, bir yandan da temiz hava soluyabilelim diye imalat süreçlerimizi de Çin gibi ülkelere taşıdık.</p>

  <p class="calibre4">Tibet’te o öğleden sonra aklıma bir de arkadaşlarımdan biri geldi; ABD’de hayli saygın ve kar amacı gütmeyen çevreci bir kuruluşu yöneten arkadaşım, hayvanların ve ulusal parkların ateşli bir savunucusudur ve Kaliforniya ile Florida açıklarında petrol aranmasını yasaklayan kanunların da sadık bir destekleyicisi. Bir konuşmamız sırasında, bu tür sahile yakın kaynaklardan elde edilen petrolün, ‘Asya, Afrika, Ortadoğu ve Latin Amerika’dan aldıklarımızın’ yanında, devede kulak bile olmadığını söyledi. Plajlarımızı ya da ormanlarımızı kirletebilecek eylemlere karşı olan bu arkadaşım, iş yabancı ülkelerdeki petrol aramalarına gelince sesini çıkartmıyor. Ekvador’da çocuklarının zehirli petrol atıklarından öldüklerine şahit olan ve Chevron/Texaco aleyhine 27 milyar dolarlık tazminat davası açan 30 bin Amazonlu’nun durumu, işte bu zihniyetin ne denli kısır olduğunun da göstergesi.</p>

  <p class="calibre4">Karo La buzulundan yansıyan güneş ışıklarına bakıp arkadaşımla yaptığım konuşmayı düşünmek, bana tarih boyunca, bir çarpışmayı kazanmanın bazen savaşı kaybetmek anlamına geldiğini anımsattı. Bunker Hill bunun çok güzel bir örneği. Teknik olarak savaşı İngilizler kazanmıştı, ancak yaralı ve ölü asker ile subay sayısı çok fazlaydı. Dahası sömürge orduları karşı tarafın da mücadeleyi sürdürmek için gerekli cesaret ve yeteneğe sahip olduğunu anlamıştı. ABD kıyılarını koruyan çevre mücadelelerini kazanmak, başka ülkelerdeki yağmur ormanlarının yok olması anlamına gelecekse, böyle zaferler son kertede kendimizi kandırmak olur. Meksika Körfezi’nde petrol platformları fikri hoşumuza gitmese de, Florida kıyılarında bu platformları görmenin insanları enerji tasarrufu yapmaya ve bugünkü hızda petrol tüketmeye devam etmek yerine, yenilenebilir enerji kaynaklarına yönelmeye ikna edebileceğini de anlamamız lazım. Himalayalar ya da Amazon’daki kirlenmeyi bir şekilde ABD’dekinden farklı görmek yanıltıcı ve darkafalılık olur.</p>

  <p class="calibre4">Gerçek şu ki, bir hayatta kalma mücadelesi içindeyiz. Bu mücadeleyi kazanmanın tek yolu da sorunun küresel boyutlarına odaklanmak olacaktır. Düşmanımız Çinliler, Endonezyalılar, Kuveytliler ya da Venezuelalılar değil. Asıl düşmanlar bizi ‘plana sadık kalmaya’, tüketime devam etmeye, sömürecek yeni kaynaklar, ülkeler ve insanlar bulmaya ve sadece kendi arka bahçemizi kollamaya odaklanmaya ikna etmeye çalışanlardır. Bunu kabul ederek, biz de suç ortakları oluruz. Biz de düşmanlara katılırız.</p>

  <p class="calibre4">Rehberim bana baktı. “Korkarım Nepal’deki halkımın, bu Be-deviler’in ve senin halkının paylaştığı ortak çok şey var.”</p>

  <p class="calibre4">Belki de ilk defa, hepimizin paylaştığı birçok ortak şey var. Aynı krizle karşı karşıyayız. Bu gezegende yaşayan herkes öyle. Her yaşam şekli. Hepimiz şu ya da bu şekilde küresel ısınmadan, ekonomik çöküşten, hızlı nüfus artışından, yoksulluk ve ümitsizlikten kaynaklanan şiddetten, türlerin yok olmasından, yakacak, yiyecek ve diğer malların fiyatlarındaki artıştan, her geçen gün azalan kaynaklardan, havanın, toprağın ve suyun sürekli kirlenmesinden etkileniyoruz.</p>

  <p class="calibre4">Ne zaman torunumu kollarıma alsam, aklıma bunlar geliyor. Birbirimize son derece bağımlıyız, hiçbir çocuk (ABD’de doğanlar da dahil) her ülkedeki her çocuk aynı beklentiye sahip olmadıkça sürdürülebilir, adil ve barışçıl bir dünyada büyümeyi ümit edemez. Çin ve Hindistan’daki nehirler kurursa, yaşanacak facia bu gezegendeki her çocuk için yıkıcı olacaktır.</p>

  <p class="calibre4">Ve tarihte ilk kez, hepimiz birbirimizle iletişim içindeyiz. Uydu telefonları ve internet, Suudi Arabistan çöllerinden Sibirya ormanlarına kadar her yere ulaşıyor. Saldırı altında olduğumuzun bilincindeyiz. Kapitalizmin sapkın virüsü hepimize bulaşmış durumda.</p>

  <p class="calibre4">Çocuklarımızı sevdiğimiz konusunda ciddiysek buzulları eriten, okyanusları kirleten ve soluduğumuz havayı zehirle dolduran eylemlerde bulunmayı engelleyecek kurallar ve düzenlemeler getirmekten başka bir çaremiz yok. Ürettiğimiz ve tükettiğimiz malların çevreye verdiği zararları görmezden gelmek, bir şirketin bilançosundan çok büyük bir borcu silip, onu hayalî bir kuruluşa yükleyip, sonra da şirketin mali durumunun sağlıklı olduğunu iddia etmeye benzer. Sonunda, bu nasıl Enron için bir işe yarama-dıysa, geri kalanımız ya da doğa için de bir işe yaramayacak. Sadece bir dünyamız var. Ve o bizim evimiz; her şeyiyle.</p>

  <h2 class="calibre4" id="sigil_toc_id_17">17. Bölüm</h2>

  <p class="calibre4">TERÖR VE DİĞER ‘İZM’LER</p>

  <p class="calibre4">ABD Deniz Kuvvetleri’ne bağlı keskin nişancılar, pazar günü Hint Okyanusu’nda yaptıkları cesur bir operasyon sonucu, bir Amerikan kargo gemisi kaptanını kurtardılar, Somalili üç korsan da öldürüldü. Operasyon, ABD donanma komandoları ile üstükapalı turuncu cankurtaran botundaki küçük eşkıya grubu arasında, Somali Yarımadası açıklarında beş gündür süregelen belirsizliğe de son verdi.<sup class="calibre8">82</sup></p>

  <p class="calibre4"><span class="calibre9">New York Times</span> bu makaleyi Nisan 2009 tarihinde yayımladı. ‘Korsan’, ‘cesur operasyon’, ‘belirsizlik’ ve ‘eşkıya’ gibi sözcükler ABD medyasının çok sevdiği sözcüklerdir. Sanki beyaz şapkalı kovboylar atlarına atlayıp Daltonlar Çetesi tarafından kuşatılmış bir kasabayı kurtarmaya gitmişler gibi. Dünyanın o taraflarında bir ET olarak yaşadığım için, tüm bunların başka bir yönü daha olduğunu biliyordum. Niye hiç kimsenin korsanlığa neyin yol açtığını hakkında hiç soru sormadığını düşündüm.</p>

  <p class="calibre4">1970’lerin başlarında, Endonezya adalarından biri olan Sulawe-si’ye gönderildiğimde Bugi kabilesine yaptığım ziyaretleri anımsadım. Bugi kabilesi, 1600 ve 1700’lerden, Doğu Hindistan şirketlerinin var olduğu günlerden bu yana namlı korsanlardı. Gaddarlıkları, Avrupalı eski denizcilerin, evlerine döndüklerinde çocuklarını disipline etmek için, “Yaramazlık yapma, yoksa <span class="calibre9">bugimen</span> seni alır,” diye korkuttukları bir söze de ilham kaynağı olmuştu. 1970’lerde,</p>

  <p class="calibre4">Malacca Boğazı’ndan geçen petrol tankerlerimize saldırmalarından korkuyorduk.</p>

  <p class="calibre4">Bir öğleden sonra, kabilenin ihtiyarlarından biriyle Sulawesi Sahili’nde oturmuş, kabile üyelerinin yüzyıllardan beri yaptıkları gibi, prahu dedikleri bir tür kalyon yapmalarını seyrediyorduk. Sahile vurmuş devasa bir balina gibi, gövdesinden fırlamış kökleri anımsatan eğri büğrü direklerin üzerinde, orada öylece duruyordu. Ellerinde keserler, baltalar, matkaplar bulunan onlarca adam oradan oraya koşturuyordu. İhtiyar adama, hükümetimin endişelerinden söz ettim ve üstükapalı bir şekilde, petrol yolları tehdit edilirse misillemede bulunacağımızı ima ettim.</p>

  <p class="calibre4">İhtiyar adam ters ters baktı. “Eskiden korsan değildik,” dedi beyaz saçları rüzgarda dalgalanırken. “Sadece topraklarımızı, baharatlarımızı çalmaya gelen Avrupalılar’a karşı savunmak için savaştık. Bugün gemilerinize saldırırsak, bu ticaretimize engel oldukları içindir; sizin ‘kokan gemileriniz’ sularımızı petrolle kirletiyor ve balıklarımızı öldürüp, çocuklarımızın aç kalmasına yol açıyor.” Sonra omuzlarını silkti. “Şimdi ise ne yapacağımızı bilmiyoruz.” Gülümserken samimiydi. “Tahta sandallara binmiş bir avuç adam nasıl olur da Amerika’nın denizaltılarına, uçaklarına, bombalarına ve füzelerine karşı gelebilir ki?”</p>

  <p class="calibre4">Deniz komandoları operasyonundan birkaç gün sonra <span class="calibre10">New York Times</span> makalesini izleyen ve “Somali’deki Korsanlıkla Mücadele” başlığı altında yayımlanan köşe yazısı şöyle bitiyordu:</p>

  <p class="calibre4">Yine de, kendi haline bırakılırsa Somali sadece daha tehlikeli bir hal alıp, Doğu Afrika’daki diğer komşularına da şiddet aşılayacak, daha çok aşırılığa yol açacak ve Aden Körfezi’ndeki deniz trafiğini daha da zorlaştıracak. Şu anda Somali’nin güçlü kabileleri ile işbirliği içinde önce yerel, sonra da ulusal birtakım kuruluşları yeniden hayata geçirmek de dahil, çeşitli yaklaşımlar değerlendiriliyor. Bu yaklaşımlar acilen bir sonuca ulaştırılmalıdır.<sup class="calibre8">83</sup></p>

  <p class="calibre4">Ama ne <span class="calibre9">New York Times,</span> ne de okuduğum, gördüğüm ya da dinlediğim diğer medya kuruluşları Somali’deki sorunun köküne inmeyi denemedi. Gemilerin mürettebatını silahlandırmak ve bölgeye daha fazla donanma gücü göndermek konusunda tartışmalar aldı yürüdü. Yerel ve ulusal kuruluşları yeniden hayata geçirmek konusuna belli belirsiz atıf yapılıyordu ama, yazar bununla tam olarak ne kastetmişti? Parasız hastaneler, okullar ve aşevleri gibi gerçekten yardımcı olacak kuruluşlar mı? Yoksa yerel milisler, hapishaneler ve Gestapo türü bir polis gücü mü?</p>

  <p class="calibre4">Korsanlar aslında geçim kaynakları yok edilen balıkçılardı. Çocukları aç kalmış babalardı. Korsanlığı sona erdirmek için onların sürdürülebilir ve onurlu bir yaşama sahip olmalarına yardım etmek gerekiyordu. Gazeteciler bunu anlayamıyor muydu? Hiçbiri Mogadişu’daki gecekondu mahallelerini ziyaret etmemiş miydi?</p>

  <p class="calibre4">Sonunda, Ulusal Açık Radyo’nun 6 Mayıs’daki <span class="calibre9">Morning Edi-tion</span> programında Gwen Thompkins’in bir raporu yayınladı; Gwen, Abshir Abdullahi Abdi adında bir korsan ile söyleşi yapmıştı.</p>

  <p class="calibre4">“Yaptığımızın yanlış olduğunun biz de farkındayız,” dedi Abdi. “Ama açlık her şeyden daha önemlidir.”</p>

  <p class="calibre4">Thompkins araya girdi: “Bölgedeki balıkçı kasabaları yasadışı trolcüler ve sanayileşmiş ülkelerin atıkları yüzünden mahvolmuş durumda. Söylendiğine göre mercan kayalıkları ölmüş. Istakoz ve ton balığı yok olmuş. Yerli halk arasında beslenme bozukluğu oranı çok yüksek.”8<sup class="calibre8">4</sup></p>

  <p class="calibre4">Vietnam, Irak ve 1993’te Somali’de yaşanan ‘Kara Şahin Düştü’<a id="footnote5"></a><sup class="calibre8"><a href="#bookmark6">5</a></sup> olayı ve benzer girişimlerden sonra, direnişleri engellemekte askerî tepkilerin nadiren işe yaradığını artık öğrenmiş olmamız gerekirdi. Aslında, genellikle tam tersini yaparlar; yabancı müdahaleler yerel halkı kızdırıp, onları asilere destek olmaya ve böylece direniş eylemlerinde artışa yönlendirir. Bu Amerikan Devriminde, Latin Amerika’nın Ispanya’ya karşı verdiği kurtuluş savaşında, sömürge Afrika’sında, Hindiçin’de, Sovyet işgali altındaki Afganistan’da ve daha birçok yerde hep böyle olmuştur.</p>

  <p class="calibre4">Eğer karşı karşıya olduğumuz krize gerçekten bir çözüm getirmek istiyorsak, sorunlarımızdan dolayı korsanları ya da diğer umutsuz insanları suçlamak bir işe yaramaz. Bu olaylar başarısız ekonomik modelimizin birer göstergesidir. Bir kalp krizi bir insan için neyse, bunlar da toplumumuz için aynı şeydir. Bir baypas ameliyatı yapmak için bir doktoru çağırır gibi, rehineleri kurtarmak için deniz komandolarını gönderiyoruz. Ama her ikisinin de daha derinlere giden bir soruna tepki olduğunu anlamamız ve kabul etmemiz çok önemli. Hastanın, her şeyden önce sigara, aşırı kilo, egzersiz azlığı gibi kalbinin sorun çıkarma nedenlerinin üzerine gitmesi gerekir. Bu korsanlık ve her türlü terörizm için de geçerli.</p>

  <p class="calibre4">Çocuklarımızın gelecekleri ile Somali’nin balıkçı kasabalarında, Burma’nın (Myanmar) dağlarında ya da Kolombiya’nın ormanlarında doğan çocukların gelecekleri birbirine bağlıdır. Bu gerçeği unuttuğumuz zaman, o çocukları uzaklarda bir yerlerde, bir şekilde bizim hayatımızdan ayrı, sadece korsanların, gerillaların ya da uyuşturucu kaçakçılarının çocukları olarak gördüğümüz zaman, silahı, çok uzak görünen ama gerçekte kapı komşularımız olan ülkelerdeki umutsuz anne ve babalara olduğu kadar, kendi çocuklarımıza da doğrultmuş oluruz.</p>

  <p class="calibre4">Ne zaman bizi sözde-teröristlerden korumak için yapılanları okusam, stratejimizin ne kadar dar görüşlü olduğuna hayret ediyorum. Bu insanlarla Bolivya’da, Ekvador’da, Mısır’da, Guatemala’da, Endonezya’da, İran’da ve Nikaragua’da karşılaştım ve eline silah almak isteyenine daha hiç rastlamadım. Tabii ki kendilerine hakim olamayarak seri cinayetler işleyen, kitle katliamları yapan delirmiş insanlar olduğunu biliyorum. Ama El Kaide, Taliban ve benzeri örgütleri harekete geçiren şeyin fanatizm olduğundan eminim ve bu grupların kendilerine sadece toplumların ezilmiş ve yoksul kesimlerinden yandaş bulabildiklerini de biliyorum. And Dağları’ndaki mağaralarda ve çöl kasabalarında karşılaştığım ‘teröristler’, aileleri petrol şirketleri, hidroelektrik santraller ya da ‘serbest ticaret’ anlaşmaları nedeniyle topraklarından göç etmeye zorlanmış kişilerdi. Çocukları açtı. Onların ailelerine yiyecek, tohum ve işleyebilecekleri bir toprağın tapusuyla dönmekten başka bir istekleri de yoktu.</p>

  <p class="calibre4">Meksika’da gerillaların ve uyuşturucu kaçakçılarının çoğu önceleri toprak sahibi olan mısır yetiştiricileriydi. Kuzey Amerika Serbest Ticaret Anlaşması (NAFTA), sübvanse edilmiş ABD üreticilerine haksız rekabet koşulları sağlayınca geçim kaynaklarını kaybettiler. 850 binden fazla üye ve gönüllüyü temsil eden ve kar amacı gütmeyen, internette faaliyet gösteren bir kuruluş olan Organik Tüketiciler Birliği (Organic Consumers Association) bunu şöyle açıklıyor:</p>

  <p class="calibre4">NAFTA, 1 Ocak 1994 tarihinde yürürlüğe girdiğinden beri ABD’nin Meksika’ya mısır ihracatı neredeyse iki katına çıkıp, 2002 yılında 6 milyon metrik tona ulaştı. NAFTA mısır ithalatını sınırlayan kotaları ortadan kaldırdı.. ./... ama ABD destek programlarının devam etmesine izin verdi. Ve böylece ABD tarım sektörünün, Meksika’ya maliyetinin altında mısır satmasını desteklemiş oldu .. ./... Meksika çiftçilerine mısır için ödenen fiyat %70’den fazla düştü... 8<sup class="calibre8">5</sup></p>

  <p class="calibre4"><span class="calibre5">*</span></p>

  <p class="calibre4">Yukarıdaki alıntı ‘serbest ticaret’ politikalarının karanlık yanlarını ortaya koyuyor. ABD başkanları ve kongre, bir yandan kendi ithalat kotalarımızı ve sübvansiyonlarımızı korurken, diğer yandan başka ülkelerin ABD mallarına kota uygulamalarını ya da yerel olarak yetiştirilip ABD üretimi ile rekabete girebilecek tarım ürünlerini sübvanse etmelerini engelleyen yönetmelikler çıkartıp, ABD şirketlerine haksız bir avantaj sağlıyor.</p>

  <p class="calibre4">‘Serbest ticaret’ lafı başkalarının çokuluslu şirketlerimize tanınan ayrıcalıklardan yararlanmasını engelleyen bir kandırmaca-dan başka bir şey değil. Ama buzulları eriten kirlenmeye, topraklara el konulmasına ve sweatshoplara hiçbir düzenleme getirmiyor.</p>

  <p class="calibre4">Sandinista gerillalarına vaaz veren ve bugün BM Genel Kuru-lu’na başkanlık eden Nikaragualı papaz, bu tür laf salatalarını ve halkı etkilemek için kullanılan sözcüklerin gücünü yakından tanıyor. “Terörizm aslında bir ‘izm’ değil,” dedi Peder Miguel d’Es-coto bana. “Kontralara karşı çarpışan Sandinistalar ile El Kaide arasında ya da Kolombiya’daki FARC ile Afrika ve Asya’da korsanlığa başlayan balıkçılar arasında hiçbir benzerlik yok. Ama hepsi de ‘terörist’ diye adlandırılıyor. Bu sadece sizin hükümetinizin dünyayı oralarda bir yerde bir <span class="calibre9">düşman'izm’</span> daha olduğu konusunda ikna etmek için başvurduğu elverişli bir yol; bir zamanlar komünizm için olduğu gibi. Dikkatimizi çok daha gerçek sorunlardan uzaklaştırıyor.”</p>

  <p class="calibre4">Dargörüşlü yaklaşımlarımız ve bunların sonucu olarak ortaya çıkan politikalar, şiddeti, ayaklanmaları ve savaşları kışkırtıyor. Uzun vadede ‘terörist’ diye nitelendirdiğimiz insanlara saldırmamızın hiç kimseye bir yararı yok. Tek ve bariz bir istisna hariç: Şirketokrasi.</p>

  <p class="calibre4">Gemileri, füzeleri ve zırhlı araçları yapan; silahları, üniformaları ve kurşun geçirmez yelekleri üreten; yiyecek, içecek ve cephane dağıtan; sigorta hizmetleri, ilaç ve tuvalet kağıdı sağlayan; limanlar, havaalanları ve evler yapan ve harap olmuş kasabaları, fabrikaları, okulları ve hastaneleri onaran şirketlerin sahipleri ve yöneticileri; asıl kazananlar onlar ve sadece onlardır.</p>

  <p class="calibre4">Geri kalanımız, o tek ve fazladan anlam yüklenmiş sözcükle, <span class="calibre9">terörist</span> sözcüğü ile KAFESLENİYORUZ.</p>

  <p class="calibre4">Bugünkü ekonomik çöküş bizi, <span class="calibre9">terörizm</span> gibi sözcüklerin yanlış kullanımından çıkar sağlayan şirketleri kontrol eden ve başka dolandırıcılıklar yapan insanları denetlemenin ve dizginlemenin önemi konusunda uyandırmıştır. Bugün, yönetici sınıfına mensup kişilerin de özel ve satın alınamaz olmadığının farkındayız. Geri kalanlarımız gibi, onların da kurallara gereksinimleri var. Ama yatırım bankalarını ticari bankalardan ve sigorta şirketlerinden ayıran düzenlemeleri yeniden tesis etmek, tefecilik karşıtı kanunları geri getirmek ve tüketicilerin ödeyemeyecekleri kredi borçlarının altına girmemelerini garanti etmek için gerekli yönergeleri uygulamaya koymak yeterli değil. Eskiden işe yaramış çözümlere geri dönemeyiz. Geleceği korumanın tek yolu, küresel anlamda çevresel ve sosyal sorumluluklar içeren yeni stratejiler benimsemektir.</p>

  <p class="calibre4">Dünyanın büyük ruhani liderlerinden biri olan Dalai Lama bunu çok açık olarak anlıyor ve destekliyor. Kendi eylem anlayışını bir sabah Himalayalar üzerinde bir uçakta yanına oturduğumda bana anlattı. '</p>

  <h2 class="calibre4" id="sigil_toc_id_18">18. Bölüm</h2>

  <p class="calibre4"><a id="bookmark7"></a>DALAİ LAMA Dua ve Eylem</p>

  <p class="calibre4">Grubumuz Leh, Ladak<a id="footnote6"></a><sup class="calibre8"><a href="#bookmark8">6</a></sup> havaalanına çok erken gelmişti. Hindistan uçağımızın anons edilmesini beklerken, küçük lobiye Dalai Lama ve beraberindekiler de girdi. Birkaç gün önce binlerce Tibetli'den oluşan bir topluluğa konuştuğunu duymuştuk ama onunla özel bir buluşma ayarlamak mümkün olmamıştı.</p>

  <p class="calibre4">Grubumuzdan biri heyecanla bana Dalai Lama’nın elinde Sha-peshifting<a id="footnote7"></a><sup class="calibre8"><a href="#bookmark9">7</a></sup> adlı kitabımın olduğunu söyledi. Başka biri de Dalai Lama’nın sekreterine kitabın yazarının kendisiyle aynı uçakta olduğunu söylemişti. Uçağa girdiğimizde derhal en öne götürüldüm.</p>

  <p class="calibre4">Dalai Lama gülerek bana baktı ve eliyle yanındaki koltuğu işaret etti. “Çok güzel,” dedi, kitabımı göstererek. “Daha fazlasını öğrenmek isterim.”</p>

  <p class="calibre4">Uçak havalandı. Dalai Lama aşağıdaki Himalaya Dağları'nı işaret ederek, benim de ziyaret ettiğim Budist manastırlarının adlarını saydı. Sonra, yerel halklar ve onların sürdürülebilir bir yaşama sahip olma kararlılıkları üzerine konuştuk. Amazon'daki Shuar kabilesinin savaşta kestikleri düşman kafalarını küçülttüklerini söyledim. Çünkü onların bir tanrısı, nüfus artışı kontrolden çıkarsa, ilk başta ‘kendi bahçelerindeki otları ayıklamalarını’ emretmişti. Bu tanrı Shuar kabilesine kızmıştı, çünkü artan nüfusları başka türlerin -hem bitki, hem de hayvan- yok olmalarına neden oluyordu.</p>

  <p class="calibre4">Dalai Lama başını salladı ve bir süre sessiz kaldı. Sonra şiddeti onaylamasa da, o tanrının mantığını anlayabildiğini itiraf etti. “Barış, sadece biz insanlar yaşayan tüm varlıklara şefkat gösterdiğimizde mümkün olur,” dedi. “Yaşamı korumak konusunda sorumluluk almalıyız.”</p>

  <p class="calibre4">Sonra da, sorumluluk konusunda sadece düşünüp, konuşmak ve dua etmenin dışında, eyleme geçmemizin de önemli olduğunu söyledi.</p>

  <p class="calibre4">Ona, ünlü bir Batılı yazarın kısa bir süre önce belli bir gün ve saatte herkesin yaptığı işi bırakıp, barış için dua etmesini istediğini söyledim.</p>

  <p class="calibre4">“Dua etmek çok iyidir,” diye yanıtladı. “Meditasyon gibi. Ama yeterli değildir.” Arkasından da, dünyada milyonlarca insanın barış için dua etmesi ve sonra da gerekenin sadece dua etmek olduğuna inanıp, üzerlerine düşeni yapmış gibi hissetmeleri halinde, büyük olasılıkla barışa hiçbir zaman ulaşılamayacağından endişe duyduğunu söyledi. “Eyleme geçmeliyiz.” Yüzünde, kitaplarının kapağında gördüğüm o gülümse belirdi. “Evet, eyleme geçmeliyiz.”</p>

  <p class="calibre4">Uçuşun sonunda Dalai Lama grubumuzu Hindistan’da Dhar-masala’daki evine davet etti. Davetini kabul ettik ve birkaç gün sonra, bütün bir öğleden sonrayı evinde sohbet ederek geçirdik Oldukça geniş bir yelpazede, birçok konuda çok etkileyici ve ilham veren bir konuşma oldu. Ama beni en çok etkileyen, eyleme geçme konusundaki ısrarcılığıydı. Dünyanın büyük ruhani liderlerinden biri duanın ya da meditasyonun değil, elle tutulur eylemin önemini vurguluyordu.</p>

  <p class="calibre4">Daha sonra, grubumuz otele geri dönünce hanımlardan biri Haz-reti İsa ve Hazreti Muhammed, Konfüçyüs, Buda, Gandi, Martin Luther King Jr. ve Nelson Mandela’nın da benzer söylemlerde bulunduklarına işaret etti.</p>

  <p class="calibre4">“Eylem gereklidir,” dedi nörolog bir dostum eve dönüp, Dalai Lama ile konuşmamızı ona aktardıktan sonra. “Ama eyleme geçmeden önce atılması gereken bazı adımlar olduğunu anlamak önemlidir. İşte o yazarın sözünü ettiği barış için dua burada devreye giriyor ya da Dalai Lama’nın meditasyonu veya senin o yerli dostlarının ‘rüya’ diye nitelendirdikleri şey.” Aramızdaki masanın üzerinde duran su dolu bardağı işaret etti. “O bardağı almam için bir nedenimin olması gerek.”</p>

  <p class="calibre4">“Susuzluk.”</p>

  <p class="calibre4">“Kesinlikle. Ya da belki de masayı toplamak istiyorum.” Sırıttı. “Ya da suyu sana fırlatmak. Aslında hiç fark etmez; önemli olan bir nedenimin olması. Sonra da, onu yapabileceğime inanmam gerek. Kendimi onu yaparken ‘düşlemeliyim’. Beynim koluma ve elime bu bardağı almak istediğim ve alabileceğime dair sinyaller yollamalı.” Bana baktı. “Beyinleri bu tür sinyalleri göndereme-diği için sinir hastalıkları hastanelerine konulmuş yüzlerce insan var.” Eğildi ve bardağa uzandı. “Tüm bunları yaptıktan sonra, artık eyleme geçebilirim.” Bardağı aldı, dudaklarına doğru götürdü ve durdu. “Şimdi... Bir karar vermeliyim.” Muzipçe güldü. “içeyim mi? Yoksa sana mı fırlatayım?”</p>

  <p class="calibre4">Hepimiz o bardağa bakmaktayız. Artık karar anı geldi. Onunla ne yapacağız?</p>

  <p><img alt="" class="calibre15" src="../Images/main-5.png" /></p>

  <p class="calibre4">Ekonomik gelişmenin tarihsel perspektifinde, türümüz bebeklikten ergenliğe adım atmış durumda. Mecazi olarak, avcı/toplayıcılar olarak yeryüzünde emekliyorduk. Bir süre sonra doğrulduk, elimize çapayı aldık ve çiftçi olduk. Sadece doğanın bizlere sunduğu şeyleri alabileceğimizi kabul etmek yerine, daha fazla kontrol sahibi olmak için girişimlerde bulunduk. Ektik ve biçtik, hava şartlarını ve ürün döngülerini inceledik, hayvanları evcilleştirdik, kumaş yapmayı ve bez dokumayı öğrendik. Aletler ve silahlar yaptık. Sonra, belki de Asya steplerinden Ortadoğu ve Avrupa’nın daha verimli topraklarına gelen küçük göçebe çeteleriyle başlayarak, yağmalamaya başladık. Başkalarını sömürme fikri bize çok cazip gelmeye başladı. Rekabetçi ve saldırgan olduk. Kendimizi, amacı komşularına baskın çıkmak olan topluluklar şeklinde organize ettik. Kaynakların kısıtlı olduğu ve ‘kendi’ insanlarımızın daha fazlasına sahip olmalarının tek yolunun başkalarından almak olduğu fikrine saplandık</p>

  <p class="calibre4">Bu kitabın daha önceki bölümleri merkantilizmden sanayileşmeye ekonomik evrimimizi ve oradan da rekabetin finans, iletişim ve bilgisayar teknolojileri etrafında döndüğü şeklinde algılandığı ve jeopolitiğin arkasındaki itici gücün ülkelerden çokuluslu şirketlere kaydığı günümüze kadar takip etti.</p>

  <p class="calibre4">Şimdi, küresel krizle karşı karşıya olduğumuz bu günlerde, başarılarımız etrafında bir düş kırıklığı hissediyoruz. Kendi kendimizi yok etme yolunda olduğumuz gerçeği ile yüz yüzeyiz. Eriyen buzulların yol açtığı krizler, artık bizi geçmiş yüzyıllarda yönlendiren eski ilkelerin ötesine geçmenin, kendimizi ekonomik gelişme eğrisi boyunca zorlamanın, o adaletsiz, sömürücü, çocukça anlayışı terk etmenin ve çok küçük bir gezegen üzerinde yaşayan kırılgan bir tür olduğumuzu anlama olgunluğunu gösterme zamanının geldiğini sembolize ediyor.</p>

  <p class="calibre4">Dünya üzerinde tüm kardeşleri, tatmin edici birer yaşam sürmedikçe, benim torunumun doyurucu bir hayatı olamayacağını anlamamızın zamanı geldi. Vatanımızın güvenliği ancak tüm dünyayı vatanımız olarak görürsek gerçekleşebilir. Hepimizin bu işin içinde olduğumuzu ve varlığımızın işbirliği yapmamıza bağlı olduğunu anlayıp, ona göre davranmamızın vakti geldi. Çünkü bunların her ikisi de doğru.</p>

  <p class="calibre4">İş dünyası ve siyasi liderlerimizin, bütün insanlar için uzun vadeli sürdürülebilirlik, adalet ve barış vaat eden bir geleceğe götürecek bir yolda bize rehberlik etmeleri konusunda ısrar etmemiz gereken bir noktaya geldik. Bunu biliyoruz. Ayrıca biliyoruz ki onları bunu yapmaya zorlamak da tamamen bize bağlı. Liderlerimizin iteklenmeye ihtiyacı var.</p>

  <p class="calibre4">Geçmişteki imparatorluklar askerî fetihlerle genişlediler. Bu durum artık değişti. Bugün dünyayı kontrol eden güçler, ordular tarafından değil, şirketler yoluyla oluşturuldu. Harekete geçmemiz gerek ama onları dönüştürmek için silahlara sarılmamız şart değil.</p>

  <p class="calibre4">Bundan sonraki bölümler 5 eylem alanını kapsayan değişiklikleri uygulamak için bir strateji sunuyor:</p>

  <p class="calibre4">1. Tüketici olarak sorumluluklarımızı kabullenmek.</p>

  <p class="calibre4">2. Yeni bir ekonomi yaratmak.</p>

  <p class="calibre4">3. İyi önderliği teşvik eden ve yeni bir tür kahramanı ikon-laştıran tutumlar benimsemek</p>

  <p class="calibre4">4. İş dünyası ve devlet için yeni kurallar uygulamaya koymak.</p>

  <p class="calibre4">5. Kişisel tutkularımızı önemsemek.</p>

  <p class="calibre4">Eğer göreli olarak küçük bir kısmımız, kritik önemdeki nüfus (nüfusun çok küçük bir yüzdesi) bilinçli olarak bu alanların her biri için eyleme geçerse, başarılı oluruz. Hem de kendi yaşam süremiz içinde.</p>

  <h2 class="calibre4" id="sigil_toc_id_19">19. Bölüm</h2>

  <p class="calibre4">TÜKETİCİ OLARAK</p>

  <p class="calibre4">SORUMLULUKLARIMIZI KABULLENMEK</p>

  <p class="calibre4">“Bir daha herhangi bir Nike ürününü almayı reddedin,” dedi bir kadın konferanslarımdan birinde. “Ve Nike’a da bir e-posta gönderip, sweatshopları kullanmaktan vazgeçene kadar da bir daha hiçbir ürünlerini almayacağınızı anlatın. Onun yerine, bu tür imalathanelerde üretim yapmayan şirketlerden alışveriş yapın. Bu şirketleri internette bulabilirsiniz. Onlara bir e-posta gönderip, sweats-hoplarda üretim yapmadıkları, oraları kullanmadıkları için onları seçtiğinizi söyleyin. Eğer yeteri kadarımız bunu yaparsak, Nike da değişmek zorunda kalır ya da dükkanı kapatır.”</p>

  <p class="calibre4">“Peki, bu imalathanelerde çalışan tüm o Endonezyalılar ne olacak?” diye bağırdı, salonun diğer ucundan bir adam.</p>

  <p class="calibre4">Mikrofona yaklaştım. “Hiç kimse işini kaybetmek zorunda değil,” dedim. “Burada amaç Nike gibi şirketleri, bu imalathanelerde çalışanların düzgün bir yaşam sürmelerini, sağlık giderlerini, emeklilik fonlarını karşılamayı sağlayacak düzeyde maaş aldıkları yasal fabrikalara dönüştürmek zorunda olduklarına ikna etmek.”</p>

  <p class="calibre4">Bir diğer kadın elini kaldırdı. “Yani siz şimdi bana sırf Asya’daki bir aileyi desteklemek için çocuklarımın gömlekleri ve spor ayakkabıları için daha fazla para harcamam gerektiğini mi söylüyorsunuz? Bugün bile iki işte birden çalışmama rağmen iki yakam bir araya zor geliyor,” dedi.</p>

  <p class="calibre4">Bunu, kızım Jessica ile ilgili bir anımı anlatarak yanıtladım. Hamilelik döneminde bir gün beni aramıştı. İnternette bir bebek karyolası arıyordu. “200 dolara bir tane buldum,” dedi. “Çin’de yapılmış, büyük olasılıkla bir sweatshopta. Bir de Kanada’da yasal bir fabrikada, bakir ya da yağmur ormanlarından gelmediği belgeli ağaçlardan yapılmış bir tane var. O da 600 dolar. Ne diyorsun buna baba?”</p>

  <p class="calibre4">Orada toplanmış insanlara baktım ve onlara Jessica’nın kar amacı olmayan bir kuruluşta çalıştığını, çok fazla para kazanmadığını ve her kuruşu dikkatle harcadığını anlattım.</p>

  <p class="calibre4">“Tabii ki fazladan 400 doları ödeyeceğim,” diye devam etti Jes-sica telefonda. “Bebeğimin hayatını koruyacak bir araba koltuğu için bir şekilde 400 dolar biriktirirdim. Ya da güvenli olduğunu bildiğim bir kreş için. O zaman neden aynı şeyi adil ve güvenli bir dünya için yapmayayım ki? Bu bir fedakarlık değil, oğlumun geleceğine yapılan bir yatırım.”</p>

  <p class="calibre4">Daha önce başka konuşmalarımda da yaptığım gibi, dinleyicilere sosyal ve çevresel sorumluluk taşıyan şirketlerin ürettiği mallara daha fazla para ödemenin her zaman geleceğe yapılan bir yatırım olduğunu söyledim. Bu, o borcu çocuklarımıza geçirmediğimiz anlamına gelmektedir. “Bazen bu yatırımı yapmaya gücünüz yetmeyebilir,” dedim. “Daha ucuz malı almak zorunda kalabilirsiniz. Eğer böyle olursa, en azından bir yatırımdan vazgeçtiğinizin bilincinde olun. Ama onun ötesinde, gücünüz yettiği zaman akıllı olanı, uzun vadede sizin ve çocuklarınız için en iyi olan şeyi yapacağınıza dair kendinize söz verin.”</p>

  <p class="calibre4">Tüketiciler olarak inanılmaz gücümüz var. Bu kitap en baştan beri piyasanın demokratik bir oy verme kabini olduğunu vurguladı. Biz insanlar satın alma kozumuzu, iyi önderliği teşvik etmek için kullanmaya karar verebiliriz.</p>

  <p class="calibre4">Benzin fiyatlarının arttığı dönemde, çok benzin yakan arazi araçlarını almaktan vazgeçtiğimiz zaman araba üreticileri fabrika kapattılar. Aynı şey Çin’den gelen ve kanserojen madde içerdiklerini öğrendiğimiz çocuk oyuncaklarında, duman soluyan çocuklarda ortaya çıkan sağlık sorunlarını vurgulayan kampanyalar sonrası sigaralarda, yapı malzemelerinde asbest kullanımı konusunda ve daha birçok üründe de oldu.</p>

  <p class="calibre4">Bazı yönetim kuramcıları, gerekli becerilere sahip ender birkaç kişiden biri olmanın dışında, başkalarının hayatı söz konusu olunca çoğumuzu engelleyen bir vicdandan yoksun oldukları için, büyük şirketlerin CEO’larına bu kadar fazla para ödendiği görüşünü savunuyorlar.</p>

  <p class="calibre4">Thom Hartmann şöyle diyor:</p>

  <p class="calibre4">[İnsanların] sadece yaklaşık yüzde 1 ila 3’ü sosyo-pattır.. ./. .. ve o yüzde 1 arasında da çok küçük bir azınlık üniversite eğitimi görmüştür.../. .. bunların çok daha azı da işlerin nasıl yürüdüğünü anlar. .. /. .. Dolayısıyla modern tekelleri ve zararlı şirketleri yönetecek beceriye sahip insan sayısı öylesine azdır ki, bu kıtlıkta hissedarlar buldukları birini bu işte çalıştırabilmek için milyonlarca dolar ödemek zorunda kalıyorlar. Ve onlar da birer sos-yopat olduklarından, sosyal sonuçlarını hiç düşünmeden parayı memnuniyetle alıyorlar.<sup class="calibre8">86</sup></p>

  <p class="calibre4"><a id="bookmark10"></a><span class="calibre10">A</span></p>

  <p class="calibre4">Sosyopatlar belki de gerçekten en büyük şirketlerimizin bazılarının tepesinde oturuyorlar ama bu bizi yıldırmamalı. Mallarını ve hizmetlerini satın almamıza ihtiyaçları var. Bizi mallarını almaya zorlayacak orduları da yok.</p>

  <p class="calibre4">Benim tanıdığım yöneticilerin birçoğu -ET’lik yıllarımdan tanıdıklarım da dahil- sosyopat değil. Gerçekte, onlar da kapitalizmin bu aynı sapkın türüne yakalanmışlar. Görevlerinin sadece kar etmek olduğuna inanıyorlar. Nokta. Fırsat verildiğinde koşa koşa kurumsal sosyal sorumluluk konferanslarına giderler. Üçlü bilanço fikrini benimserler. Onlara kar dışındaki hedefleri de dikkate almaları konusunda yetki verirsek, gayretle çalışırlar.</p>

  <p class="calibre4">Partland’daki bir radyo sunucusu geçenlerde bana, “Eğer Phil Knight’a (Nike’ın kurucusu ve yönetim kurulu başkanı) bir tavsiyede bulunabilseydiniz, bu ne olurdu?” diye sordu.</p>

  <p class="calibre4">“Sanırım, Henry Ford’un açtığı yoldan gitmesini önerirdim,” dedim. “Ford, çalışanlarına birer Ford almalarını sağlayacak kadar maaş ödemeyi istediğini söylemişti. Eğer Nike da sweatshopu olan her yerde aynı şeyi yapsaydı, dünya çok daha güvenli ve iyi bir yer olurdu. Ve Nike’ın satışları da tavan yapardı.”</p>

  <p class="calibre4">Canlı yayında Nike’ın çevresel anlamda daha sorumlu davranmak için adımlar attığını ve çalışanlarının birkaç yıl öncesine kıyasla çok daha iyi durumda olduğu konusunda kamuoyunu ikna etmek için halkla ilişkiler çabalarına bir hayli para yatırdığını konuştuk. Ancak, dördüncü bölümde sözünü ettiğim Adalet İçin Eğitim adlı sivil toplum kuruluşunun eş kurucuları Jim Keady ve Leslie Kretzu ile Endonezya ve başka yerlerdeki durumu izleyen diğer STK’lar, bu ülkelerin çoğunda Nike ürünleri üreten insanların hala daha son derece düşük ücretler aldığını ve berbat koşullarda çalıştığını ortaya çıkarttılar.</p>

  <p class="calibre4">Ne Phil Knight’ı, ne de psikolojik profilini bilirim. Onun da o sosyopatlardan biri olması olasıdır. Öyleyse, Ford’un izinden gitmesi pek olası değil. Ancak, biz tüketiciler -siz ve ben- çalışanlarına daha insanca davranması konusunda onu zorlayabiliriz. Yapmamız gereken tek şey, şirket politikalarını değiştirene kadar Nike ürünlerini satın almamak.</p>

  <p class="calibre4">O gün, Portland’daki radyo programında dinleyicilere şöyle demiştim: “Bu dünyayı daha yaşanır bir yer yapmak için de elinden geleni yapan Nike’ın ürettiği ayakkabıyı giymeyi çok isterim. Nike, o ayakkabıların üretildiği atölyelerde çalışanları gözeteceğine söz verene kadar herhangi bir Nike ürünü almayı reddedersek, o günler de gelecek.”</p>

  <p class="calibre4">Konuşmalarım sonrasında şu iki soru sıklıkla sorulur:</p>

  <p class="calibre4">Askeriyeye mal sağlayan şirketler ne olacak? Onları bundan nasıl vazgeçireceğiz?</p>

  <p class="calibre4">Bir şirketin sosyal ve çevresel olarak sorumlu davranma konusundaki kararlılığını nasıl ölçebilirim?</p>

  <p class="calibre4">İlk sorunun kısa yanıtı, askeriyeye yönelik şirketler üzerindeki etkimizin sandığımızdan daha fazla olduğu. Yağmur Ormanları Eylem Ağı <span class="calibre10">(Rainforest Action Network-RAN)</span> gibi örgütlenmeler perakendeci olmayan şirketlerin (Boise Cascade ve çoğu askerî tedarikçi gibi) ya da tüketicilerin belli bir markaya bağlanmadıkları düşünülen bir piyasada iş yapanların (Citigroup ve askerî tedarikçiler gibi) kendilerine özgü baskı mekanizmaları olduğunu ortaya koydu.</p>

  <p class="calibre4">“Siz de en büyük müşterilerinden yardım istersiniz,” dedi Eylem Ağı’nın müdürü Mike Brune gülerek, bir San Francisco lokantasında otururken. “Boise Cascade bizimle konuşmayı reddedince, biz de onların bizim programımıza katılan bazı müşterilerinden yardım istedik. Baskı işe yaradı. Büyük bankalara gelince, üst düzey yöneticilerini utandırmanız gerekebilir. RAN, gazetelere verdiği ilanlarda ormanları yok etmek ve yerli halkları öldürmek gibi başlıklarla birlikte şirket başkanlarının fotoğraflarını kullandı. Ayrıca kadınlara oy hakkı hareketinin Woodrow Wilson’a karşı kullandığına benzer bir yaklaşımla, şirket yetkililerince yapılan konuşmalara, ellerinde pankart ve dövizlerle üyelerini gönderdi. Her iki yaklaşım da sonuç vermişti.”</p>

  <p class="calibre4">“Şirket yöneticileri de birer insan,” diye devam etti Mike. “Günün sonunda çocuklarıyla yüz yüze gelmek zorundalar. Senin benim gibi, onlar da sosyal baskılardan etkilenirler.”</p>

  <p class="calibre4">Askerî-endüstriyel kompleksi etkilemek hakkındaki bu sorunun daha uzun yanıtı ise ekonomiyi değiştirmekle ilgili. Bu konu ilerideki bölümlerde ele alınıyor.</p>

  <p class="calibre4">Sıkça sorulan ikinci soru da bir şirketin kararlılığını değerlendirmek hakkında.</p>

  <p class="calibre4">Jessica’nın oğluna bebek karyolası ararken fark ettiği gibi, internette çok bilgi var. Kaynaklar her zaman hatasız olmasa da, sürekli yenileniyor ve neredeyse her gün iyileştirmeler yapılıyor. Google ve diğer arama motorları sayesinde de en güncel verilere ulaşabiliyoruz. Bu kitabı yazarken yararlandığım kaynaklardan biri de kar amacı gütmeyen, eskiden Co-op America’nın web sitesi olan Yeşil Amerika <span class="calibre10">(Green America)</span> oldu. Spor ayakkabılar hakkında bir şeyler öğrenmek istiyorsanız, işte size Co-Op America’nın 2009 Nisan ayında söyledikleri:</p>

  <p class="calibre4">SPOR AYAKKABILAR:</p>

  <p class="calibre4">LiDERLER VE NAL TOPLAYANLAR</p>

  <p class="calibre4">Eğer sweatshoplardan uzak bir gardırop düzmek istiyorsanız, ayakkabılar bu işin en zorluk çıkartan yönlerinden biri olabilir. Yüzlerce ayakkabı üreticisi geçtiğimiz yıllarda operasyonlarını denizaşırı ülkelere kaydırdı ve birçoğunun da tedarik zinciri üzerindeki kontrolü yok denecek kadar az.</p>

  <p class="calibre4">Spor ayakkabısı pazarındaki ‘liderler ve nal toplayanlar’ listesini oluşturmak için Co-op America’nın sitesindeki araçlardan ikisini GreenAmericaToday.org (eski Respon-sibleShopper.org) ile GreenPages.org sitelerini kullandık. <span class="calibre10">Green</span> Pages’deki çevreci şirketler listesine erişmek için Responsible Shopper sitesindeki adlarını tıklayabilirsiniz.</p>

  <p class="calibre4"><span class="calibre10">The Autonomie Project:</span> Ayakkabılarını Orman Koruculuğu Konseyi tarafından onaylanmış doğal ve sürdürülebilir lateks hammadde kullanarak üretir. Şirket Sri Lanka’daki lastik üreticilerine ve Pakistan’daki dikicilere Adil Ticaret ölçütleri uyarınca ödeme yapar. <span class="calibre10">Not: A+</span></p>

  <p class="calibre4"><span class="calibre10">Equita:</span> Paris merkezli Veja şirketinin ayakkabılarını satar. Veja ayakkabılarında kullanacağı çevre dostu organik pamuk ve doğal lateks için doğrudan Brezilyalı kooperatiflerle çalışır. Üretim, geçinmeye yetecek bir maaş ve üreticilerle uzun vadeli ilişkiler de dahil olmak üzere, adil işçilik koşullarında gerçekleştirilmektedir. <span class="calibre10">Not: A+</span></p>

  <p class="calibre4"><span class="calibre10">Global Exchange:</span> Çevrimiçi Adil Ticaret mağazasında terletmeyen spor ayakkabıları satmaktadır. <span class="calibre10">Not: A+</span></p>

  <p class="calibre4"><span class="calibre10">No Sweat Apparel:</span> Endonezya’da sendikalı bir fabrikada spor ayakkabılar üretmektedir. İşçilerin maaş ve hamilelik izni, Ramazan primleri ve sağlık sigortası da dahil diğer haklarıyla ilgili bilgiler No Sweat’in internet sitesinde görülebilir. <span class="calibre10">Not: A+</span></p>

  <p class="calibre4"><span class="calibre10">Traditions Fair Trade:</span> Arjantinli kooperatiflerin ürettiği ayakkabıları satmaktadır. Traditions’ın internet sitesi kar amacı gütmeyen ve kooperatifleri destekleyen bir kuruluş olan The Working World’e bağlanmaktadır. Alıcılar burada bir ayakkabı için ödedikleri her kuruşun nereye gittiğinin bir dökümünü görebilmektedirler. <span class="calibre10">Not: A+</span></p>

  <p class="calibre4"><span class="calibre10">New Balance:</span> Geleneksel bir ayakkabı şirketi olan New Balance, ürünlerinin dörtte birinden fazlasını ABD’de üretmesi açısından tek olma özelliğine sahip. Son yıllarda Çin üretimine kaymış olması şirketi düşük ücretler ve Ulusal İşçi Komitesi ve Çin İşçi Gözcüsü’nün 2006 tarihli bir raporunda belgelenen uzun çalışma saatleri yüzünden eleştiriye maruz bırakmıştır. <span class="calibre10">Not: C</span></p>

  <p class="calibre4"><span class="calibre10">Timberland:</span> Timberland üretim tesislerinin izlenmesi için bağımsız bir denetleme sistemi kullanıyor ama Tim-berland’ın mal yaptırdığı fabrikalar hâlâ adaletsiz; fazla mesai, sağlıksız çalışma koşulları ve gecikmiş ödemeler yüzünden kırık not alıyorlar. <span class="calibre10">Not: C</span></p>

  <p class="calibre4"><span class="calibre10">Nike:</span> Fabrikalarında yakın zamanda yer alan istismarların arasında, Türkiye’deki fabrikalarından birindeki sendika faaliyetlerini engellemek için işçi organizatörlerinin işten çıkartılması da yer alıyor. <span class="calibre10">Not: F</span></p>

  <p class="calibre4"><span class="calibre10">Reebok/Adidas:</span> Reebok’un Ürdün’deki fabrikalarında yakın zamanda gerçekleşen işçi istismarları arasında insan trafiği, pasaportlara el konulması, 16 saatlik vardiyalar, asgari ücretin altındaki maaşlar, dayak atma ve cinsel saldırılar var. <span class="calibre10">Not: F</span></p>

  <p class="calibre4"><span class="calibre10">Puma:</span> Türkiye, Çin, El Salvador, Endonezya ve Meksika’da sayısız işçi hakları ihlali. Bangladeş’ten gelen raporlarda çocuk işçilerin dövülmesinden, bitkin düşene kadar günde mecburi 14 saat çalıştırılmalarından ve saatte sadece 6,5 sent kazanmalarından söz ediliyor. <span class="calibre10">Not: F<sup class="calibre8">87</sup></span></p>

  <p class="calibre4">Belli bir şirket hakkında daha fazla bilgi edinmek isteseydiniz, aynı sitede başka bir sayfaya gidebilir ve örneğin Nike hakkında şunları öğrenirdiniz:</p>

  <p class="calibre4">• Dünyanın bir numaralı ayakkabı üreticisi olan Nike, ABD’deki spor ayakkabısı pazarının beşte birinden fazlasını kontrol etmektedir.</p>

  <p class="calibre4">• Nike, fabrikalarının kimliklerini gizlemiyor. Onların Ni-ke’nin tedarikçi kurallarına uyumunu ve enerji ihtiyacını çevreci kaynaklardan sağlayıp sağlamadığını kontrol etmek için bağımsız denetçilerle anlaşıyor.</p>

  <p class="calibre4">• Ancak, Nike ile ilgili raporlarda, bu çabaların konfeksiyon işçilerinin çalışma şartlarını iyileştirmek için yeterli olmadığı belirtiliyor.</p>

  <p class="calibre4">• Nike tedarikçi fabrikalarında sürekli olarak işçi hakları ihlalleri olduğu ve çalışanların çok az maaşla çok fazla çalıştırıldıkları, sık sık sözel ve hatta fiziksel kötü muamele ile karşı karşıya oldukları iddia ediliyor.</p>

  <p class="calibre4">• iddialara göre Nike, kendini hem insan hem de işçi hakları ihlallerinden ötürü eleştirilmekten korumak için ayakkabılarının ve konfeksiyon ürünlerinin üretildiği denizaşırı fabrikalardaki çalışma şartları hakkında yalan söyledi. Denizaşırı çalışma koşullarını savunmak için şirketin verdiği beyanatların sadece ‘ticari söylem’ olduğunun anlaşılması üzerine Kaliforniya Yüce Mahkemesi Nike’nin yanıltıcı reklam vermekten ötürü dava edilebileceğine karar verdi.<sup class="calibre8">88</sup></p>

  <p class="calibre4">Tüketicilerin piyasayı bir oy sandığı haline getirmelerini kolaylaştıracak yeni araçlar sürekli ortaya çıkıyor. Etiketlemede doğruluk, yediklerimizi analiz etme yeteneğimizi (ne kadar kalori, yağ, protein, lif, sodyum, vitamin vs. içerdiklerini bilmek) kökten değiştirdiği gibi, yakın bir gelecekte de giydiklerimizin, kullandığımız ev aletlerinin ve diğer ürünlerin üretildikleri sosyal ve çevresel şartları daha iyi belirleme şansına sahip olacağız.</p>

  <p class="calibre4">Daniel Goleman yeni kitabı <span class="calibre10">Ecological Intelligence’da</span> eli kulağında bir yaklaşım olan ‘Sosyal ve Çevresel Yaşam Döngüsü Çözümlemesi’ adı verilen bir barkot etiketlemesini tartışıyor. Bu uygulama, her ürün üzerinde satış noktasında müşterinin cep telefonundaki küçük bir kamera ile okunabilecek bir barkot olmasını öneren bir süreç. Böylece, yaşam döngüsünün en başındaki madencilik ve tarım işlemlerinden tutun, en sonundaki imha ve/veya geri dönüşüm işlemlerinin maliyet ve yararlarına kadar bir ürünün iyi ve kötü tüm özelliklerinin alıcı tarafından anında öğrenilmesi mümkün olabilecek.<sup class="calibre8">89</sup></p>

  <p class="calibre4">Bu tür yeni teknikler bize yeteneklerimizi geliştirme imkanı verecek. Yine de, beklememeliyiz. Bir etki bırakabilmemiz için yeterli bilgi bugün de var. Ne kendimizden, ne de şirketlerden yüzde yüz mükemmellik bekleyebiliriz -en azından başlangıçta- ama hepimizin mükemmelliğe ulaşmak için yüzde yüz sorumluluk hissetmesini bekleyebiliriz. İş dünyasına, sadece kendilerini en katı çevresel ve sosyal ilkeleri benimsemiş mal ve hizmetler sunmaya adamış şirketlerin mallarını alacağımız mesajını göndermek, hakkımız olduğu kadar, görevimizdir de.</p>

  <p class="calibre4">Mükemmelliğe uzanma süreci sınırsız fırsatlar sunar. Yeni kuşak cesur mucitlere, girişimcilere ve işadamlarına kapılar açar. Bu sapkın virüsü ortadan kaldırmak, bize sağlıklı kapitalizmin yeni biçimlerini keşfetmek, heyecan verici ve dinamik bir ekonomiye adım atmak konusunda bir fırsat tanır. Bu da bir sonraki bölümün konusu.</p>

  <h2 class="calibre4" id="sigil_toc_id_20">20. Bölüm</h2>

  <p class="calibre4"><a id="bookmark11"></a>YENİ BİR EKONOMİ YARATMAK</p>

  <p class="calibre4">“Tarımla uğraşan büyük şirketler çok fazla gübre, böcek ilacı ve diğer kimyasallar kullandılar,” dedi Nikaragua’nın Tarım ve Ormancılık Bakanı Ariel Bucardo Rocha, Stephan Rechtschaffen’a bakarak. “Topraklarımızın çoğu harap oldu.”</p>

  <p class="calibre4">Bir doktor olan Stephan, 1977 yılında kurulan kişisel gelişim, sağlık ve dönüşüme yönelik eğitim merkezi Omega Enstitüsü’nün kurucularındandı. Aynı zamanda <span class="calibre10">Time Shifting</span> adlı kitabın da yazarıydı. Kosta Rika’da bir yandan yeni bir holistik<a id="footnote8"></a><sup class="calibre8"><a href="#bookmark12">8</a></sup> eğitim merkezi inşa ederken, bir yandan da bölgede organik tarımı desteklemenin yollarını araştırıyordu. Nikaragua’ya bu yolculuğu, ilk kez</p>

  <p class="calibre4">2008 yılının Mart ayında, Nikaragualı <span class="calibre10">campesinolara"</span> yardım etmek isteyen küçük bir grup yardımsever ve sosyal eylemci için organize etmişti. Uzak yerlere gitmiş, çiftçilerle konuşmuş, yerel pazarları ziyaret etmiş ve sonra da devlet yetkilileri ile görüşmek üzere Managua’ya dönmüştük</p>

  <p class="calibre4">Aynı öyküyü dinleyip durmuştuk. Dole, Chiquita, Cargill ve Kraft gibi şirketler ülkeyi yağmalamıştı. Sadece şirket kârlılığını artırmaya yönelik politikalar toprağı o kadar verimsiz bir hale getirmişti ki, ülkenin birçok yerinde organik tarım artık olanaksızdı.</p>

  <p class="calibre4">Bu yöntemlerin bazılarının sonuçları bir <span class="calibre10">SourceWatch</span> makalesinde özetlenmişti:</p>

  <p class="calibre4">Nikaragua, Kosta Rika, Honduras ve diğer yerlerdeki Chiquita çalışanları, şirketi muz üretiminde, ABD’nin de aralarında bulunduğu ülkelerde yasaklanmış böcek ilaçları da dahil, zehirli tarım kimyasalları kullanmakla suçladı. 2002 yılında bir Nikaragua mahkemesi Chiquita, Dole gıda ve Dow kimya şirketini, DBCP olarak da bilinen <span class="calibre10">Nemagon</span> adlı böcek ilacı ile temas sonucu ortaya çıkan sorunlardan muzdarip Nikaragualı işçilere 489 milyon dolar tazminat ödemeye mahkûm etti. Nemagon, aralarında görme kaybı, organ hasarı, kısırlık, kanser, doğum kusurları ve düşükler de olmak üzere ciddi sağlık sorunlarına yol açtığının kanıtlanması üzerine onlarca yıl önce ABD’de yasaklanmıştı^<sup class="calibre8">0</sup></p>

  <p class="calibre4">“Yabancı şirketlerin, çok tehlikeli oldukları için ABD’de yasaklanmış kimyasalları başka bir ülkede kullandıklarına inanmak çok zor,” dedi Nikaragua Parlamentosu İcraat Kurulu üyesi Alba Palacios. “Ama burada tam olarak bu gerçekleşti.”</p>

  <p class="calibre4">Tarım topraklarının yanı sıra, Nikaragua’da aynı zamanda bol miktarda tatlı su da vardır. Birçok nehir ve küçük göl, iki büyük gölün suyu ile desteklenmektedir: 7 bin 700 kilometrekarelik alanı ile Orta Amerika’nın en büyük gölü olan Nikaragua Gölü ve yaklaşık 56 kilometre uzunluğunda, 25 kilometre enindeki Mana-gua Gölü. Ne var ki, ülkenin suları inanılmaz derecede kirlidir. ABD’li, kar amacı gütmeyen bir kuruluş olan Public Citizen bu konuda şöyle diyor:</p>

  <p class="calibre4">Her ne kadar Nikaragua’nın yüzölçümünün %10’u su olsa da çevresel bozulma, kirlenme ve bazı bölgelerdeki su kıtlığı ülkenin nüfusunu ve üretkenliğini sürdürebilmek için gerekli olan suyu sağlama becerisini tehdit ediyor. Bugün, Nikaraguahlar’ın neredeyse üçte birinin içme suyuna erişimi yok. Halkın %72’sinin içme suyuna ulaşamadığı kırsal kesimlerde insanlar sık sık sularını lağım, böcek ilaçları ve endüstriyel zehirlerle kirletilmiş sığ kuyulardan, nehirlerden, derelerden ve göllerden edinmek zorundalar. 9<sup class="calibre8">1</sup></p>

  <p class="calibre4">Rocha ve Palacios ile görüşmemizden bir gün sonra Stephan ile birlikte Managua Gölü’nün kıyısında durmuş, göle bakıyorduk. Koku neredeyse dayanılmazdı. “1972 depreminden sonra, Somoza dışarıdan gelen tüm yardım paralarına el koydu,” dedi Stephan. 1967’den 1979’a kadar ülkeyi -çoğunlukla gaddarca- idare eden ve ailesi 1936’dan beri ülkeyi demirden bir elle yönetmiş olan Anastasio (‘Tachito’) Somoza Debayle’yi kastediyordu. “Krallar gibi yaşadı. Managua’yı, su ve kanalizasyon şebekelerini yeniden yapmak yerine, tüm evsel, endüstriyel ve tarımsal atıkları bu göle akıttı. Burayı bir lağım çukuruna dönüştürdü.”</p>

  <p class="calibre4">“O zaman bir ET olarak ikinci yılımdı,” dedim, bir yandan da kokudan korunma amacıyla burnuma bir mendil tutarken. “O deprem fonlarının, bu sahil boyunca bir ekonomik mucize başlatmak için tahsis edildiğini anımsıyorum. Güzel evler, parklar, ahşap yaya kaldırımları, dükkanlar, sanat galerileri, belki bir açık hava tiyatrosu. Turizm ve artan taşınmaz fiyatları Nikaragua’nın borçlarını ödemesine ve refah yolunda ilerlemesine yardım edecekti.”</p>

  <p class="calibre4">“Onun yerine, tüm bu sahil şu anda yaşanamaz bir halde. Nasıl da kaçırılmış bir fırsat!”</p>

  <p class="calibre4">Stephan’a depremden çok kısa bir süre sonra katıldığım bir akşam yemeğinden söz ettim. Konuşmacı Dünya Bankası Başkanı Robert McNamara’ydı. Daha sonra, Latin Amerika projeleri ile ilgili birkaçımız McNamara ile buluştuk. Bize, bankanın ve ABD hükümetinin (McNamara, John F. Kennedy ve Lyndon B. Johnson yönetimlerinde savunma bakanlığı yapmıştı) tüm yolsuzluk ve insan hakları ihlallerine karşın, Somoza’nın arkasında duracağım, çünkü onun ‘Castro ve Torrijos gibi komünistlere karşı bir kale’ olduğunu söyledi. Bu sözler beni çok şaşırtmıştı. O zamanlar Mc-Namara’nın eğitimine sahip birinin Omar Torrijos’u nasıl olup da bir komünist olarak karalayabileceğini merak etmiştim ama çenemi tuttum ve işimi korudum.</p>

  <p class="calibre4">Daha sonra Stephan ile Dünya Bankası’nda nasıl bir reform yapılabileceği hakkında konuştuk. “İlk misyonu iyi bir şeydi,” dedim. “İkinci Dünya Savaşı’nın mahvettiği ülkeleri yeniden inşa etmek. Öyle görünüyor ki, o misyonu, burası gibi yerlere uygulamanın tam zamanı.” Birleşmiş Milletler’in Dünya Bankası ile birlikte çalışıp, gölü temizlemek için büyük bir kampanya başlatabileceğini ve başkentin yakınındaki boş bir araziyi şehir plancılığına örnek olacak bir projeye dönüştürme fikrini tartıştık. '</p>

  <p class="calibre4">“Bir düşün,” dedi Stephan. “ABD askerî bütçesinin bir kısmını şu anda füze ve tank üreten şirketler yerine, bu gölü temizleyecek gereç yapmaları için ödeseydik, ne olurdu?”</p>

  <p class="calibre4">Bu ilginç ve başka sektörlere de uygulanabilecek bir kavramdı. Örneğin, vergilerimizden bir kısmını Dole, Chiquita, Cargill, Kraft ve tarımcılıkla uğraşan diğer şirketlere, dünyanın aç insanları kendilerini doyurabilecekleri yollar (yiyecekleri yerel olarak yetiştirip, depolayıp, dağıtmaları için daha iyi yöntemler) geliştirsinler diye ödeseydik, ne olurdu? Kimseyi işinden etmeye de gerek yok. Sadece iş tanımlarını değiştirin yeter. General Dynamics, Raytheon ve Grumman’daki yaratıcı beyinlere denizaltılar yerine, kirlenmiş gölleri temizleyecek deniz araçları yapmalarını söyleyin. Chiqu-ita, Dole ve Kraft’a muz plantasyonları yerine tükenmiş toprakları canlandıracak yöntemler ve yoksul kırsal toplurnlara yönelik yiyecek depolama tesisleri geliştirmeleri için para ödeyin.</p>

  <p class="calibre4">“Wal-Mart’ta şöyle bir gezindiğin zaman, dünyanın kimsenin ihtiyaç duymadığı döküntülerle dolu olduğunu anlıyorsun,” dedi Stephan. “Bir süpermarkette yürüdüğünde, hepimizin vermek zorunda olduğu kararların sayısı ve çeşidine çok şaşırırdın. Mısır gevreği şekerli mi olsun, şekersiz mi? Ya da ballı mı, balsız mı? Kuru üzüm olsun mu, olmasın mı? Ya da kurutulmuş çilek, X marka mı olsun, <span class="calibre10">Y</span> marka mı? Büyük sarı kutu mu, yoksa daha bile büyük, aile boyu turuncu kutu mu?”</p>

  <p class="calibre4">“Ve bu arada bir milyar ya da daha fazla insan açlık sınırında.”</p>

  <p class="calibre4">Yıllarca önce birilerinin sahilde bir yürüyüş yolu ya da şimdi anlamadığım bir şey yapmak üzere döktükleri beton yığınının yanında yürüdük. Harabe gibi görünüyordu. Bugünkü küresel ekonomimizin ne kadar büyük bir bölümünün döküntü ve kimsenin hiçbir işine yaramayan mallara dayalı olduğunu düşündüm: Boşa giden onca plastik ve metal, hiçbir besleyici değeri olmayan yiyeceklere dönüştürülen gösterişli ve savurgan paketlere konan tohumlar, kritik bir bileşen olarak ender bulunan ve açlıktan ölen Afrikalılar tarafından çıkartılan koltan mineralinin kullanıldığı cep telefonları, dizüstü bilgisayarlar ve sadece aylar içinde demode olan diğer elektronik cihazlar. Ve gözlerimin önüne hep aç insanların yüzlerini ve bir deri bir kemik kalmış bedenlerini getirdim: Hindistan, Nepal, Endonezya ve Haiti’de karşılaştığım ve diğer herkes gibi televizyonda gördüğüm insanlar. Karamsar olmamaya, onun yerine insanların gerçekten gereksinim duydukları şeyleri ve dünyaya yararı dokunacak ve gelecek için ümit veren mal ve hizmetleri üretmeye yönelik bir ekonomi oluşturma olasılığı üzerinde düşünmeye çalıştım.</p>

  <p class="calibre4">Stephan’a, güney yarım kürede bir devrim rüzgarının estiği hakkındaki inancımdan söz ettim. Nikaragua her biri demokratik olarak seçilmiş bir dizi başkanı iş başına getirmiş on Latin Amerika ülkesinden biriydi. Güney Amerika nüfusunun %80’den fazlasını temsil eden bu ülkeler geçtiğimiz birkaç yıl içinde, dünyaya çok net bir mesaj gönderen başkanlar seçtiler. Bu insanlar, yüzyıllardır halklarını köleliğe indirgemiş sömürgeci politikalara ‘hayır’ dediler. Genelde ‘Washington Uzlaşması’, ‘neosömürgecilik’ ya da ‘neoliberalizm’ diye adlandırdıkları yağmacı kapitalizme ‘hayır’ dediler. Onları Dünya Bankası ve IMF borçları altında hapis tutan duvarların yıkılmasını talep ettiler. Ulusal kaynaklarının yağmalanmasına ve kamu kuruluşlarının çokuluslu şirketler tarafından özelleştirilmesine artık göz yummayacaklarını beyan ettiler.</p>

  <p class="calibre4">Bu ülkelerin her biri -Arjantin, Bolivya, Brezilya, Şili, Ekva-dor, Nikaragua, Paraguay, El Salvador, Uruguay ve Venezuela- benim yaşam sürecimin büyük bir kısmında baskıcı hükümetler ve acımasız diktatörler tarafından (genellikle de CIA desteğiyle) yöneltilmişti. Seçilmemiş bu yetkililer ülkelerinin kaynaklarının ırzına geçmesi için şirketokrasiye yardım etmişti. Şimdi ise 10 yıldan kısa bir süre içinde, bunların tümü değişmişti. Halk konuşmuştu. Halk, barışçıl yollarla ve demokratik seçimlerle, ülke kaynaklarının değerini bilen ve vatandaşların bu kaynaklardan faydalanma haklarını kabul eden, bu kaynakları gelecek nesillere yararlı olacak şekilde kullanma sorumluluğunu kavrayan başkanlar seçmişti. Daha da önemlisi, bu liderler aynı zamanda şirketlerin gücünün de farkında olup, halklarının amaçlarına ulaşabilmesi için bu şirketleri en temel hedeflerini değiştirmeye özendirmeleri -ya da zorlamaları- gerektiğini biliyorlar.</p>

  <p class="calibre4">Latin Amerikalı bu yeni liderler yeni bir ekonominin de kapısını araladılar. Ve bu kapıyı açarken, geri kalanlarımıza sürdürülebilir, adil ve barışçıl bir dünya yaratırken, dünyanın gerçekten gereksinim duyduğu şeyleri üreten bir kapitalizm ile kar etme amacını birleştirmenin bir yolunu gösteriyorlar.</p>

  <p class="calibre4">A</p>

  <p class="calibre4">Hafif bir meltem Managua Gölü’nün üzerinden bize doğru esti. Kirletilmiş sulardan gelen koku artık dayanılmazdı. Stephan ile birlikte park ettiğimiz arabaya doğru yürüdük. Delik deşik betonun üzerinde yürürken, bir yandan da kendi yaşam sürecimiz içerisinde meydana gelen bu korkunç çevresel yıkıma üzülmekten kendimizi alamıyorduk.</p>

  <p class="calibre4">Managua’nın yollarından geçip otelimize doğru giderken, gerçekten yapmamız gerekenin şu anki ekonomimizi tanımlayan aşırı materyalizmin ve militarizmin ilerisine geçmek olduğu fikrine takılıp kaldım. Bana öyle geliyordu ki, yeni ekonominin nasıl olacağı hakkında şimdiden hayli iyi örnekler vardı. Bunlardan biri And Dağları’nın tepesindeydi. Diğerleri hemen bizim arka bahçemizdeydi; Chicago, Denver, San Francisco, Seattle ve Washington D.C. gibi yerlerde.</p>

  <p class="calibre4"><a id="bookmark2"></a><a href="#footnote1">1</a></p>

  <p class="calibre4">George OrweU'in 1984 adlı romanında, özgür toplumun refahını bozguna uğratıcı olarak tanımladığı koşuUarı anlatır. Bu koşuUar modern baskıcı rejimler tarafından toplumun gözetim altında tutulması, propoganda, yanlış bilgilendirme, gerçeğin inkarı, geçmişin manipülasyonu ve hatta kişilerin yok farzedilmesi (kayıtlardan çıkarılması) şeklinde uygulanır. (e.n)</p>

  <p class="calibre4"><a id="bookmark3"></a><a href="#footnote2">2</a></p>

  <p class="calibre4">Enabling act: Belli faaliyetleri meşrulaştırmak için yasama organı tarafından hükümetlerin kanun hükmünde kararname benzeri düzenlemeler yapmasına imkan veren yetkilendirici kanun. (e.n.)</p>

  <p class="calibre4"><a id="bookmark4"></a><a href="#footnote3">3</a></p>

  <p class="calibre4">Calud: lsrail-Filistin bölgesinde çok güçlü bir kral/komutan. (e.n)</p>

  <p class="calibre4"><a id="bookmark5"></a><a href="#footnote4">4</a></p>

  <p class="calibre4">Hz. Davut. (e.n)</p>

  <p class="calibre4"><a id="bookmark6"></a><a href="#footnote5">5</a></p>

  <p class="calibre4">Black Hawk Down olayı: ABD ordusunun 1993 Ekiminde Somali’ye düzenlediği operasyonda, iki Black Hawk helikopterinin düştüğü çatışma. Olayı konu olan film, tarihin en iyi savaş filmlerinden biri olarak kabul edilmektedir. (e.n)</p>

  <p class="calibre4"><a id="bookmark8"></a><a href="#footnote6">6</a></p>

  <p class="calibre4">Hindistan’ın kuzey sınırında Keşmir ile Tibet arasındaki bölge. (e.n)</p>

  <p class="calibre4"><a id="bookmark9"></a><a href="#footnote7">7</a></p>

  <p class="calibre4">Shapeshifting: Techniques for Global and Personal Transformation. (Şekil Değiştirmek: Küresel ve Kişisel Dönüşüm Teknikleri) (e.n)</p>

  <p class="calibre4"><a id="bookmark12"></a><a href="#footnote8">8</a></p>

  <p class="calibre4">Holistik Eğitim: İnsanın ruh ve bedenden oluşan bir bütün olduğunu gözeterek oluşturulan eğitim programı. (e.n)</p>
</body>
</html>
