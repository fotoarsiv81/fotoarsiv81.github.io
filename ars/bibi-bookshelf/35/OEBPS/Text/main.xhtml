<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="calibre1">
    <br />
  </div>

  <p><br /></p>

  <p class="calibre4"><a id="bookmark1"></a><br /></p>

  <div class="calibre1"></div>

  <p class="calibre3"></p>

  <p class="calibre4"><br /></p>

  <h1 class="calibre4"><a id="bookmark2"></a>Teşekkür</h1>

  <p class="calibre4">Aklıma bu kitap fikrini sokan, onu biçimlendirmemde yardım eden, ayrıca kalıcı dostluğu ve yıllar boyunca bana verdiği bilgece tavsiyeler için temsilcim Paul Fedorko’ya,</p>

  <p class="calibre4">İlk taslaktaki tüm o düğümleri çözdüğü, göz alıcı sözcük cambazlığı ve kitabı zamanında çıkartabilmem için tatillerinden feragat edip, defalarca düzeltmeler yaptığı için Random House/Broa-dway Books’daki editörüm Roger Scholl’a,</p>

  <p class="calibre4">Röportajlarımı ve diğer etkinlikleri bu kitabın sıkışık programını aksatmayacak şekilde ayarlamak da dahil tüm bu yıllar boyunca verdiği destek için reklamcım Peg Booth’a,</p>

  <p class="calibre4">Taslak metnin büyük kısmını okuyan, daha iyi olması için sayısız önerilerde bulunan, harika bir eş, Jessica’nın annesi ve Grant’ın büyükannesi olduğu için eşim Winifred’e,</p>

  <p class="calibre4">İnternet denen labirentin içinde yolumu bulabilmeme yardım ettiği, web sayfamı geliştirdiği, Gutenberg matbaasının çağdaş karşılığı olarak sosyal ağların önemini vurguladığı için damadım Daniel Miller’e,</p>

  <p class="calibre4">Bana ilk kez Omar Torrijos’un söylediği ‘kafeslenmek’ sözcüğünün gücünü anlamamda yardımcı olan ve bunu kitabın adı olarak öneren Kathleen McMullen Coady’e,</p>

  <p class="calibre4">Ve Çin, Ekvador, İzlanda, Nikaragua ve Panama ile çeşitli üniversiteler, konferanslar ve seminerlere gitmemde yardımcı olan, fikirleri bugün karşı karşıya olduğumuz sorunun sinsi doğasını anlamam ve kitapta sunulan çözümleri oluşturmamda son derece önemli rol oynayan, bu sayfalarda adları geçen tüm kişilere ve şirketlere, en derin teşekkürlerimi sunarım.</p>

  <h1 class="calibre4" id="sigil_toc_id_1"><a id="bookmark3"></a>Giriş</h1>

  <p class="calibre4">Ben, bir ekonomik tetikçiydim; zamanımızda büyük şirketlerin ve Amerika Birleşik Devletleri’nde belli kesimlerin çıkarlarına hizmet etmek için oluşturulmuş seçkin bir kiralık asker ordusunun parçası olan bir ekonomik tetikçi.</p>

  <p class="calibre4">Gösterişli bir unvanım -Baş Ekonomist- ve yetenekli ekonomistlerden, yönetim danışmanlarından ve yasal görünen etkileyici raporlar hazırlayan finans uzmanlarından oluşan bir kadrom vardı ama asıl işim Üçüncü Dünya’yı kandırıp yağmalamaktı.</p>

  <p class="calibre4">Biz ekonomik tetikçiler her ne kadar farklı biçimlerde çalışsak da, en olağan işimiz, şirketlerimizin arzuladıkları kaynaklara sahip ülkeleri belirlemektir. Sonra da bu ülkelerin liderlerini kendi vatandaşlarını sömürmeleri için ayartır, rüşvet verir ve zorlarız. Onlar da ülkelerini asla geri ödeyemeyecekleri borçların altına sokar, milli varlıklarını özelleştirir, hassas çevrenin mahvolmasını yasallaştırır ve en sonunda da arzulanan bu kaynakları bizim şirketlerimize yok pahasına satarlar. Eğer aralarında direnen bir lider çıkarsa, CIA-destekli çakallar tarafından ya devrilir ya da öldürülür.</p>

  <p class="calibre4">Üçüncü Dünya’da o kadar başarılı olduk ki, patronlarımız bizi benzer stratejileri ABD’de ve dünyanın geri kalanında da uygulamaya yönlendirdi. Sonuç: Bugünkü ekonomik krizin arkasındaki itici güç olan sürdürülemez bir kapitalizm biçimi. Geçici toparlanmalara karşın, bu kriz aslında küresel bir tsu-naminin habercisi.</p>

  <p class="calibre4">Bu cümleleri İzlanda Havayolları’na ait bir Boeing 757’de, 5 Mart 2009 tarihinde sabahın erken saatlerinde, Florida’dan tüm gece süren yorucu bir uçuş sonrası Reykjavik Havaalanı’na inerken not <span style="font-size: 1em; line-height: 1.2; text-indent: 1.5em;">etmiştim. Pencereden dışarıdaki karanlığa bakarken, birden 1800’lü yılların sonunda, bir posta arabasının içinde bir Vahşi Batı kasabasına -belki Arizona’da Tombstone ya da Güney Dakota’da Dea-dwood- geliyormuşum duygusuna kapıldım. Ve kasabanın çöküşünün tsunaminin güç kazandığının bir göstergesi olduğu duygusuna.</span></p>

  <p class="calibre4"><a id="bookmark4"></a></p>

  <p class="calibre4">Yakın zamanlara kadar Avrupa’nın fakir ve az gelişmiş uzak bir akrabası olarak kabul edilen İzlanda’nın ekonomisi ani bir patlama yaşamış ve bu ülke Dünya Bankası’nın 2007 sıralamasında, kişi başına düşen gelir bakımından dünyanın üçüncü en zengin ülkesi olmuştu. Reykjavik, insanların bir gecede servet yaptıkları bir ‘mantar kent’e dönüşmüştü. Ünlü kişiler, kumarbazlar, dolandırıcılar ve ekonomik tetikçiler kente sürü halinde akın ediyordu. Morgan Stanley, Goldman Sachs ve Wall Street’in büyük şirketlerinin çoğu, kravatlı ordularını buraya gönderiyordu. Benim eskiden yaptığım işi yapan insanlar, petrol ve diğer değerli doğal kaynaklarından dolayı kendilerini birden materyalizmin içinde bulan Endonezya, Nijerya, Kolombiya ve benzerlerini sömürmek için hayata geçirdiklerine benzer bir model uygulayarak, kişileri ve devleti boğazlarına kadar borç altına girmeye ikna ettiler. İnsanlar tam bir Hollywoodvari satın alma çılgınlığına kapıldılar. Miami’de malikaneler, Beverly Hills’de apartman daireleri, İngiltere’de büyük mağazalar, Danimarka’da havayolları, Bentley ve Rolls Royce otomobiller, Norveç’te elektrik santralleri, hatta bir İngiliz futbol takımı bile satın aldılar. 2007 yılında ülkenin vatandaşları, 2002 yılında sahip olduklarının yaklaşık 50 katı yabancı varlığa sahiptiler. İzlanda borsası, 2003 yılından 2007 yılına kadar 9 kat yükseldi. (Aynı süreçte ABD borsaları sadece 2 kat yükselebilmişti.) Reykjavik’teki taşınmaz mal fiyatları üçe katlanırken, ortalama bir ailenin serveti de, 3 yıl içinde 3 katı arttı.<sup class="calibre8">1</sup></p>

  <p class="calibre4">İzlanda’daki bu patlamanın ardındaki kaynak, bir başka söylemle ülkenin ihya olmasının arkasındaki altın madeni, hidroelektrik ve jeotermal güçtü. Buzullar, nehirler, yanardağlar ve yeraltı sıcak su kaynakları sınırsız miktarda enerji sunuyor gibiydi. Bu kaynak, kutuya ya da fıçıya doldurulamayacağından, bulunduğu yerde kullanılmak zorundaydı. İşte böylece 1960’lı yılların sonlarına doğru yüksek miktarda enerji kullanan şirketlerin en büyükleri olan alüminyum üreticileri İzlanda’ya gelmişti. Takip eden 40 yıl içinde alüminyuma karşı küresel talep hızla yükselince, İzlanda’nın yöneticileri, sadece yabancıların sahip oldukları bu izabe tesislerine güç sağlamak üzere elektrik santralleri kurulması konusunda ikna edildiler. Alcoa şirketi, İzlanda’nın harita üzerindeki yerini herkese öğretecek bir teklifte bulundu. Bu, ülkenin kuzeyinde devasa bir ‘sudan-alüminyuma’ tesisi yapma anlaşmasıydı. İzlanda’nın yapması gereken tek şey, kilovat-saat satışından elde edilmesi beklenen gelir ile teminat altına alınacak büyük miktarda bir borcun altına girmek ve tek bir izabe fırınını çalıştırmak için gerekli 600 megavatın üzerindeki enerjiyi (tüm İzlanda halkının kullandığı 300 megavat ile karşılaştırın) üretecek baraj ve elektrik santralini inşa etmek üzere yabancı şirketlerle anlaşmaktı.</p>

  <p class="calibre4">Bu, tabii ki o kadar basit değildi. Bilim adamları, barajın yapılacağı yerin bir fay hattının tam üzerinde olduğunu ve sular altında kalacak arazinin de -Manhattan kadar bir alanın (Kentucky eyaletinden biraz küçük bir ülkede)- ender bulunan bazı ekosistem-leri barındırdığını keşfettiler. Seçtikleri hükümet, çevre kanunlarını rafa kaldırıp, ‘özel durum’ inşaat izinleri verirken, insanlar görmezden, duymazdan geldiler. Alcoa şirketi 2007 yılının Haziran ayında, ABD’nin en büyük mühendislik şirketlerinden Be-chtel Grup tarafından inşa edilen alüminyum tesislerinin açılışını yaptı. Bu yeni tesisin yılda 346 bin metrik ton alüminyum üretmesi planlanmıştı, ki bu miktar ülkenin ilk alüminyum tesisinin kapasitesinin 10 katına denk geliyordu.</p>

  <p class="calibre4">İnsanlar bu olayı kutladılar! Ta ki, Alcoa’nın izabe fırınlarını devreye soktuğu her saat, ülkenin yeni tesislerinin onbinlerce dolar kaybettiğini öğrenene kadar.</p>

  <p class="calibre4">6 Ekim 2008 tarihinde, o güne kadar duyulmamış bir şey oldu. Ülke ekonomisinin birkaç katı kadar büyüme gösteren İzlanda bankaları bir anda çöktü. 100 milyar doları bulan kayıplar her geçen gün artıyordu. Ülkenin borcu, gayrısafi yurtiçi hasılanın (GSYİH) %850’sini buldu ve İzlanda iflas etti.<sup class="calibre8">2</sup></p>

  <p class="calibre4">Uçağım pistte ilerlerken Reykjavik kentinin de yakında, altın madeni tükendikten sonraki Tombstone ya da Deadwood gibi olup olmayacağını; bir saat sonra bir hayalet şehrin, sadece hırsızlar, dilenciler, tükenmiş silahşorlar ve belki birkaç sarhoş ekonomik tetikçinin takıldığı bomboş sokaklarında yürüyor olup olmayacağımı düşündüm.</p>

  <p class="calibre4">İzlanda’nın bir haberci olduğundan en ufak bir şüphem yoktu. Bu yolculuğa kalkışmış olmamın nedenlerinden biri de, gelişmiş bir ülkede gerçekleşen bu ‘vurgun’u çevreleyen ayrıntıları anlamak istememdi. Eğer geri kalanlarımız bu ülkenin trajedisinden bir ders almazsak, benzer sonuçlarla karşı karşıya kalabilirdik</p>

  <p class="calibre4">ABD ve birçok ülkeyle birlikte İzlanda da kapitalizmin belli bir türünden muzdarip olmuştu; işletme fakültesindeki profesörlerimin 1960’ların sonlarına doğru öngördükleri ve şiddetle karşı çıktıkları bir sapma. Bu sapmanın yandaşları, Wall Street’den Şangay’a kadar iş dünyasının ve devletin ileri gelenlerine, benim ‘Ekonomik Tetikçi’ saflarına katıldığım 1970’lerin ilk yıllarından itibaren, bizleri Üçüncü Dünya ülkeleri ve şimdi de İzlanda’da yaşananlar gibi çöküşlere götürecek bir dizi değer yargısı aşılamışlardı. Kapitalizmin bu türünün önde gelen felsefesi, kaynakların özelleştirilmesine, şirket yöneticilerine sınırsız yetkiler tanınmasına ve modern köleliğe (kişiler için olduğu kadar, ülkeler için de) yol açacak kadar aşırı borçlanmayı teşvik etmeyi içeren kesin ve uzlaşmaz inançtır. En güçlü şirketlerimizi yöneten CEO’ların, normal insanların aksine, kurallarla sınırlanmalarına gerek duyulmayan, özel ve ayrıcalıklı bir sınıf oluşturdukları varsayımına dayanan bu anlayış, jeopolitik tanımları kökten değiştirmiştir. Artık, şehir-devletlerin yerlerini ülkelere bıraktığı çağlardan çok farklı olmayan bir döneme girmiş bulunuyoruz. Fark şu ki, bugünkü ülkeler dev şirketler tarafından gasp edilmişlerdir.</p>

  <p class="calibre4">Sorun, işletme profesörlerimin de anladıkları gibi, kapitalizm değildi. Sorun, kapitalizmin kötüye kullanılması ve bu mutasyona uğramış virüsün birçok insana bulaşmış olmasıydı.</p>

  <p class="calibre4">Uçak sarsılarak dururken, bir salgın haline gelmeden önce bu virüsü kontrol altına alabilme şansımızı düşündüm.</p>

  <p class="calibre4">Uçaktan indim, gümrükten geçtim ve kendini şoförüm olarak tanıtan, bir güreşçi kadar yapılı genç bir adam tarafından karşılandım. Beni dışarı çıkarttı. Yeni bir günün solgun ışıkları ve her an kara dönüşebilecek gibi duran buz gibi bir çisenti ile loş bir hava vardı. Kendimi, şoförün kocaman cipine binmek için yukarı çekerken, Deadwood’a giden bir posta arabasına biniyormuşum hissine kapıldım.</p>

  <p class="calibre4">“Keşke daha küçük bir araba alsaydım,” dedi adamcağız özür dilercesine. Belli ki bir anlık tereddüdümü bir ayıplama göstergesi olarak yorumlamıştı. “Ama bu neredeyse bir yıl önceydi. Böyle olacağını kim öngörebilirdi ki?”</p>

  <p class="calibre4">Havaalanından ayrılmamızın üzerinden fazla geçmeden, sisler arasında karanlıkta kalan bir sıra binaya işaret etti ve Pentagon 2006 yılında boşaltana kadar o binaların, 1.200’den fazla personel barındıran bir ABD askerî üssü olduğunu söyledi.</p>

  <p class="calibre4">“Burası artık hayalet bir şehir mi?” diye sordum.</p>

  <p class="calibre4">“Pek sayılmaz,” diye yanıtladı. “Binaları üniversitelerimizden biri devraldı, askerlerin yerini de öğrenciler aldı.”</p>

  <p class="calibre4">Diliyle bir cıklama sesi çıkarttı. “Devletiniz, boşaltmadan önce bu tesislere bir servet gömdü.”</p>

  <p class="calibre4">“Neden?”</p>

  <p class="calibre4">Onu hayal kırıklığına uğratan öğrencisine bakan bir hoca gibi baktı bana. “Müteahhitlerin bu işten hayli para kaldırdıklarını duydum.”</p>

  <p class="calibre4">Yağmur damlaları ön cama vururken, ben de dışarıdaki çorak araziye baktım. Sanki kızgın bir tanrı avucunu açıp, içindekileri gelişigüzel savurmuş gibi taş ve çakıllarla kaplıydı.</p>

  <p class="calibre4">“Volkanik lavlar,” dedi şoförüm. Sonra, bulutlarla birleşiyor gibi görünen karla kaplı bir alanı işaret ederek, ekledi. “Tüm bunlara neden olan dağ da işte şu.”</p>

  <p class="calibre4">NASA'nın, onları aya göndermeden önce, Apollo astronotlarını burada eğittiğini okuduğumu söyledim.</p>

  <p class="calibre4">“Evet, bu doğru,” diye onayladı. “Ama sonunda troller onları yerlerinden etti.”</p>

  <p class="calibre4">“Trol?”</p>

  <p class="calibre4">“Kuzeyli mitolojik yaratıklar, bir tür cin ve dev karışımı. Çetin yaratıklar.” Durdu ve sırıtarak bana baktı. “Alcoa şirketi, yeni izabe fırınını yapmaya başlamadan önce, hiçbir trolün yerinden edilmeyeceğini doğrulatmak adına bir büyücü tuttu. Söylentiye bakılırsa, adam bir şarlatan çıkmış ve İzlanda’nın ekonomik sorunları da trollerin intikamıymış.” Başıyla yan camdan dışarıyı işaret etti. “Şunları görüyor musunuz?”</p>

  <p class="calibre4">Dışarı bakınca, volkanik kayalardan yapılma bir sürü höyük gibi taş yığınını gördüm. “Şu garip heykeller mi?”</p>

  <p class="calibre4">“Evet. Güneş ışığı trolleri taşa çevirir. Bazen, güneş bulutların arkasından çıkınca açık arazide yakalanırlar.” Kıkırdadı. “Ama çok sık olmaz. Buralarda çok sık güneş görmeyiz.”</p>

  <p class="calibre4">“Trol ekonomisi,” dedim düşünmeden.</p>

  <p class="calibre4">Soran bakışlara bana baktı.</p>

  <p class="calibre4">“Sadece bir düşünce.” Omuzlarımı silktim. “Ne diyebilirim ki, ben bir ekonomistim.”</p>

  <p class="calibre4">“Ooo... ”</p>

  <p class="calibre4">Yüzündeki ifadeden hiçbir şey çıkaramasam da, ‘bir ekonomist bu ülkeden daha başka ne alınabileceğini sanıyor ki’ diye merak ettiğini düşündüm. Ama o iki sözcük, ‘trol ekonomisi’ aklıma takıldı. Reykjavik’e doğru giderken, beynimin içinde sürekli bu iki sözcüğü duymaya devam ettim. Eğer bu klasik ‘vurgun’da trollerin de bir rolü olduysa, insan kılığına girip bir şekilde Alcoa’da, devlette ve bankalarda işe girmiş olmalıydılar. Gözlerimin önüne muzip gülüşlü, kocaman gözlüklü, kel kafalı bir adam görüntüsü geldi. Chicago Ekonomi Fakültesi’nden Nobel ödüllü Milton Fried-man’ın geçenlerde gördüğüm bir fotoğrafıydı bu. İzlanda’yı ve neredeyse diğer tüm ülkeleri Büyük Depresyon’dan kurtaran politikaları bir kenara bırakmaya ikna etmekte diğer herkesten fazla rol oynamış, İzlanda’ya diz çöktüren kapitalizmin o yağmacı türünü desteklemek için elinden geleni yapmıştı.</p>

  <p class="calibre4">“İşte orada!” dedi şoförüm heyecanla, yağmur nedeniyle güçlükle seçilebilen bir dizi binayı işaret ederek. “Tüm sorunlarımızın nedeni; şimdiki sahibi Rio Tinto Altan olan ilk alüminyum tesisimiz.”</p>

  <p class="calibre4">Gözlerimi kısıp sileceklerin arasından baktım. Silindir biçiminde bir çift kocaman kule sislerin arasından seçilebiliyordu. Okyanusa doğru uzanan bir iskelenin yanında yer alan kuleler, bana Ortaçağ savaşlarını konu alan eski filmlerdeki kale kulelerini çağrıştırdı. Onların hemen yanında da, arazi üzerinde sanki sonsuza kadar uzanıyormuş gibi duran daha alçak bir bina vardı.</p>

  <p class="calibre4">“Bu bina 1.600 kilometre uzunluğunda,” dedi şoförüm, dünyanın en uzun yük trenini içine alabilecek gibi duran binayı göstererek. “Bunlardan üç tane var. Diğer ikisi de, bu gördüğünüzün arkasında saklı.”</p>

  <p class="calibre4">Alüminyum tesisine yaklaşıp, sonra da yanından geçip giderken ikimiz de konuşmadık Ortalıkta tek bir insan bile yoktu. Hiçbir şey hareket etmiyordu. Binalar terk edilmiş de olabilirdi ama şoförüm öyle olmadığını söyledi. “Gece gündüz çalışıyor,” dedi duygusuz bir ses tonuyla.</p>

  <p class="calibre4">Ziyaret ettiğim diğer sanayi tesisleri gibi -kömür madenleri, kağıt fabrikaları, petrol rafinerileri ve nükleer santraller- bunun da büyüklüğü beni etkilemişti. Bütün bunları herhangi bir bağlama oturtmaya imkan yoktu. Ama yine de bu tesisin üretim kapasitesinin, yapımından sonra gerçekleştirilen artışlara rağmen, yeni Alcoa fırınınınkinin çok altında kaldığını biliyordum. Oturduğum yerde arkama dönüp, yağmurda gözden kayboluşunu izledim.</p>

  <p class="calibre4">“İşte sizin hayalet kasabanız,” dedi şoförüm dikkatimi dağıtarak. Sağımızda sıra sıra şirin banliyö tipi evler vardı. “Hepsi boş.” Başını üzgün bir şekilde salladı ve yine o garip cıklama sesini çıkarttı. “İzlanda’da bir ev arıyorsanız, almanın tam zamanı diyorlar.”</p>

  <p class="calibre4">Yanlarından geçerken evleri inceledim. Beklentilerimi karşılamıyorlardı: Toz içinde sokaklar, sokaklarda yuvarlanan çalı demetleri, kepenkleri çivilenmiş dans salonları ya da <span class="calibre9">r</span> üzgârda çarpan kapılar yoktu.</p>

  <p class="calibre4">Havaalanından ayrıldıktan yaklaşık kırk beş dakika sonra Rey-kjavik’e geldik. “Sizi biraz farklı bir yerden götüreceğim,” diye açıklama yaptı şoförüm. “Kırık Hayaller Caddesi.” Birbiri ardına şahane modern ofis binalarının dizili olduğu bir sokağa döndü. “Bunların çoğu banka ya da bir tür finans kuruluşuydu,” dedi. “Şimdiyse hepsi boş.”</p>

  <p class="calibre4">İlk başta şaka yaptığını sandım. Çağdaş mimarinin bu göz alıcı örneklerinin tümünün boş olması imkansız gibi görünüyordu. Yüzümü cama dayayıp yukarı baktığımda, pencerelerin çoğunun köşelerinde hâlâ yapışık duran küçük not kağıtlarını gördüm. Ürkütücüydü. Biraz daha yavaşlayınca, binaların içinin boş olduğunu görebildim. Ne bir masa, ne bir sandalye. Perde bile yoktu. Sadece kocaman bir boşluk.</p>

  <p class="calibre4">“Bir hayalet kasaba daha,” dedi.</p>

  <p class="calibre4">“İnanılmaz.”</p>

  <p class="calibre4">“Sadece ziyaretçi olduğunuza şükredin.” Bana bir bakış attı. “Ben burada yaşıyorum.”</p>

  <p class="calibre4">“Korkarım hepimiz burada yaşıyoruz.”</p>

  <p class="calibre4">Bu kitap, o ‘burası’ hakkında: Şu anda nerede olduğumuz, bu ümitsiz yere nasıl geldiğimiz ve nereye gittiğimiz hakkında...</p>

  <p class="calibre4">Wall Street -şimdilik- Reykjavik’in Kırık Hayaller Caddesi’ne benzemiyor olabilir. Aynı o caddenin, terk edilmiş Tombstone kasabasının çalı demetleri yuvarlanan sokaklarına benzemediği gibi.</p>

  <p class="calibre4">Yine de, ABD’de yaşayan bizler, son birkaç yıldır bunun işaretlerini görüyoruz.</p>

  <p class="calibre4">Şok edici ve en aşırı görüntülerle karşı karşıya kaldık; artan işsizlik oranlarını ve dibe vuran Dow Jones endeksini gösteren grafikler; Sacramento’nun ve Portland’ın hemen dışında çadır şehirlerde yaşayan evsiz insanlar; özel jetleriyle Washington’a uçarak şirketlerini kurtarmak için Meclis’e yalvarıp, büyük miktarda para talep eden otomobil üreticisi şirketlerin yönetim kurulu başkan-ları; çökmesine neden olan yöneticilerine 450 milyon dolar ikramiye ödeyeceğini duyuran gözden düşmüş bir AIG<a id="footnote1"></a><sup class="calibre8"><a href="#bookmark5">1</a></sup>; yatırımcıları milyarlarca dolar dolandırdığını kabul eden Nasdaq eski Yönetim Kurulu Başkanı Bemard Madoff...</p>

  <p class="calibre4">Böylesi görüntüler morallerimizi de bozuyor. Bunlar çoğu insan için sürpriz olmuş olabilir ama gerçek şu ki bunların gerçekleşeceğini öngörmemiz gerekiyordu. Benim hocalarım bunu 1960’ların sonlarında görmüştü. Öğrencilerinin birçoğu da görmüştü.</p>

  <p class="calibre4">“Bir sürü uyarı vardı,” demişti bana Stanford Üniversitesi birinci sınıf öğrencisi Martha. “ABD’nin bir trilyon doların üzerindeki bütçe açığı, ipotek balonu; yeterli ödeme gücü olmayan insanlara dağıtılan büyük miktarda borçlar. Son derece pahalı bir savaş, şirketlerin taşeron firmalardan eleman alması, bankaları denetleyen kanunların iptal edilmesi... Tüm bunları nasıl oldu da görmedik?”</p>

  <p class="calibre4">Ama hâlâ daha kendimizi kandırmayı sürdürüyoruz. Borsala-rın düzelir gibi olması ya da benzin fiyatlarının düşmesi gibi ara sıra gerçekleşen ‘iyi haber’ dönemleri, bizleri en kötüsünün bittiğine inandırıyor. Pavlov’un köpeklerine benziyoruz; zil çalıyor ve ağzımız sulanıyor. Bu, bizi daha derindeki sorunlarla uğraşmaktan alıkoyan son derece tehlikeli bir yanılsama.</p>

  <p class="calibre4">“İşin gerçeği, bir yalanı yaşamakta olduğumuzdur. Yüzeyin altındaki ölümcül kanseri gizleyen bir cila yaptık,” diye daha önce de yazmıştım:</p>

  <p class="calibre4">Ne yazık ki, insanların büyük çoğunluğu bu yaldızlı cilanın altını görmek istemedi. Siyasi liderler ve iş dünyası yöneticileri, bizleri ‘cilayı korumamız’ konusunda teşvik etti. Sık sık eski klişelere sığındık. Bu kanseri, kapitalizmin bu yağmacı mutant türünü, norm kabul ettik. Dünya kaynaklarından payımıza düşenden fazlasını, dengesiz bir biçimde tüketebileceğimiz ve bunu yüksek faiz oranlarıyla ya da vahim sonuçlarla karşı karşıya kalmadan kredi kartlarına yüklemeye devam edebileceğimiz konusunda kendimizi ikna ettik.</p>

  <p class="calibre4">“Sistemin kendini imha etmek üzere olduğundan şüpheleniyor olsanız bile çizginin dışına çıkıp, sizin ve komşularınızın her zaman neredeyse Tanrı kelâmı kabul ettiği kavramları sorgulama cesaretini nasıl bulursunuz?” diye de sormuştum kitabımda.<a id="footnote2"></a><sup class="calibre8"><a href="#bookmark6">2</a></sup></p>

  <p class="calibre4">Bu cesareti bulamadık. Devletimizin Irak’ta teröristlerin gölgesini kovalamasına, patlayıcı diş macunu tüpleri bulmak için havaalanlarında çanta ve bavullarımızı karıştırmasına, savunma hakkı tanımadan insanları tutuklayarak en kutsal haklarınıza tecavüz etmesine ve başkanımızı eleştirmenin vatana ihanet anlamına geleceği konusunda bizleri ikna etmesine izin verdik. Bir yandan biz-leri açgözlü yatırımcılardan koruyan yasaları çöpe atarken, diğer yandan gayrısafi yurtiçi hasılaları AIG’nin zararının yarısı kadar bile olmayan ülkelerin bir ‘Şer Ekseni’nin üyeleri olduğu fikrini kabul ettik. Kolombiya ormanlarında terörist aramak için düzenlenen operasyonları destekledik ama ekonomimizi çökertecek güce sahip şirketlerin defterlerini incelemeyi ihmal ettik.</p>

  <p class="calibre4">Obama’nın başkan olarak seçilmesi sembolikti. Bir gecede muhafazakâr Cumhuriyetçi’den liberal Demokrat’a geçiş yapmak, ABD seçmeninin tutumunda köklü bir değişime işaret ediyordu. Tüm dünyaya, artık değişmek istediğimiz mesajını gönderdi. Obama yönetiminin kredi kartı endüstrisini kontrol altına almak, daha sıkı egzoz emisyonu ve yakıt tüketim standartları getirmek, bir finan-sal denetleme komisyonu kurmak ve başka diğer girişimleri uygulamaya koymak gibi planları bizi yeniden doğru yola sokabilir, yani Kongre’den bir gün geçmeyi başarabilirlerse.</p>

  <p class="calibre4">Ancak, talihsiz ve söylenmeyen gerçek de şu ki, bu yol bizi gerçek değişime götürecek bir yol değil. Bu, içinde bulunduğumuz bataktan çıkış yolu değil. Bu, bizi sadece biraz daha dolaylı bir şekilde felakete götürecek bir yol ve görünen o ki, kendimize yeni bir yol açmalıyız.</p>

  <p class="calibre4">Kızım Jessica ve damadım Dan, 25 Eylül 2007’de bana bir erkek torun verdiler. Birkaç ay sonra, Şükran Günü’nde, birkaç yıl önce yaşamımın geri kalanını sürdürülebilir, adil ve barış içinde bir dünya yaratmaya yardımcı olmaya adama konusunda verdiğim bir sözü yineledim. Torunum Grant, bana elimi çabuk tutmam gerektiğini anımsattı.</p>

  <p class="calibre4">Grant’ın bilmediği bir şeyi biliyorum; onun yaşamının, benim dönemimde yaratılan krizler nedeniyle tehdit altında olduğunu. Buradaki soru, nasıl önlem alınacağı değil. Normale (çoğunluğun küçük bir azınlık tarafından sömürüldüğü bir dünya) nasıl dönülebileceği de değil. Bugün, kendimizi ve ekonomimizi bir dönüşümden geçirme zorunluluğu ile karşı karşıyayız.</p>

  <p class="calibre4">Bir ‘Ekonomik Tetikçi’ olarak, bizi ‘normal’ diye nitelendirdiğimiz bu tehlikeli duruma sürükleyen olayların birçoğunda yer aldım. Bir yazar ve konuşmacı olarak da son 5 yılımı ABD ve diğer ülkeleri dolaşıp, siyaset ve iş dünyasının liderleri, öğrenciler, öğretmenler, işçiler ve her türlü insanla konuşarak geçirdim.</p>

  <p class="calibre4">Bugün geldiğim noktada, bizi esenliğe çıkaracak ve Grant’ın dünyasını da kurtaracak bu dönüşüme hazır olduğumuz konusunda ümitliyim.</p>

  <p class="calibre4">Bu kitabın birinci bölümü sorunlarımızın temel nedenlerine genel bir bakış sunuyor. Bunları anlayarak, önümüzdeki seçenekleri değerlendirebiliriz. İkinci kısım ise, bu seçenekleri incelemeye adanmış; tomnurnun ve onun tüm dünyadaki kardeşlerinin bizlerden miras almak isteyecekleri bir sistem kurmak için hem kişisel, hem de toplum olarak uygulayabileceğimiz bir eylem planı öneriyor.</p>

  <p class="calibre4">Başkan Obama’nın ekonomik planının artıları ve eksileri, Wall Street’i toparlama planları ve diğer kısa vadeli politikalar hakkında yazılmış birçok kitap var. Bu kitaplar öncelik sıralaması ile ilgilidir; kanamayı durdurmak için acilen yapılması önerilen işlerle.</p>

  <p class="calibre4">Ama bu kitap öncelik sıralamasının ötesine geçiyor. Bize bulaşan virüsü teşhis ediyor ve uzun vadeli bir tedavi öneriyor.</p>

  <h1 class="calibre4" id="sigil_toc_id_2">1. KISIM SORUN</h1>

  <h2 class="calibre4" id="sigil_toc_id_3"><a id="bookmark7"></a>1. Bölüm</h2>

  <p class="calibre4"><a id="bookmark8"></a>BİR RASTLANTI DEĞİL Gerçekler</p>

  <p class="calibre4">Bir ekonomik tetikçiyken (ET), birçok Üçüncü Dünya ülkesinin istatistiklerini incelemiştim. Hiçbirinin rakamlarının, bu son bir-iki yılda kendi ülkemde, yani ABD’de olduğu kadar hızla düştüğünü görmedim. Hepimiz gerçekleri parça parça gördük. Ama aşağıda verilen örnekler, hayati konularda işlerin bize söylendiğinden çok daha kötü olduğunu benim şahsi gözlemlerimle birlikte örnekliyor. (Eğer bu gerçeklerle gereğinden fazla yüklendiğinizi düşünüyorsanız, bu bölümü atlayıp ‘Ne Yapmalı?’ başlıklı kısma geçebilirsiniz.)</p>

  <p class="calibre4">Mevcut kriz ABD ekonomisi ile başladı. İlk işaretler 2005’te fiyatların tarihin en yüksek düzeyine çıktığı ve sonra da 2006’da tepetaklak olduğu konut piyasasında ortaya çıktı. Diğer sektörlerde arka arkaya kaydedilen gerilemeler konut krizini daha da şiddetlendirdi. Bear Stearns, Merrill Lynch, Lehman Brothers, AIG ve genel olarak finans sektörünün, düşük ve orta gelir grubuna hitap eden ‘geri ödeme riski yüksek rnortgage’ piyasası üzerine oynadığı büyük çaplı bahislerin sonucu olarak, sistem çöktü.</p>

  <p class="calibre4">2008 yılında Lehman Brothers iflas etti; Bear Stearns’i ise J.P. Morgan Chase, hisse başına 2 dolar ödeyerek satın aldı ve son anda kurtardı. AIG, Bank of America ve Citigroup da devletin geniş kapsamlı mali destek paketi sayesinde batmaktan kurtuldu. Sonunda, ABD’nin belli başlı finans kuruluşları ve onların kontrol ettiği piyasalar yaklaşık 14 trilyon dolar kayba uğradılar ki bu, kabaca ABD’nin gayrısafi yurtiçi hasılası kadardı.<sup class="calibre8">3</sup></p>

  <p class="calibre4">Ticari bir banka olan Allen &amp; Company’nin halen idare müdürlüğünü yapan eski senatör Bill Bradley, tüm bu olup biteni 30 Nisan 2009 tarihinde yapılan bir sempozyumda şöyle özetleyecekti:</p>

  <p class="calibre4">“Hükümet, bugün itibariyle finans piyasalarına yaklaşık 12.7 trilyon dolar değerinde garanti ve taahhütte bulunmuştur ve biz de bu kriz sırasında 4 trilyon doların biraz üzerinde harcamada bulunduk./ ... / Vergi ödeyen ABD vatandaşları şu anda yaklaşık 400 milyar dolarla Citicorp’a ortak.”</p>

  <p class="calibre4">2008 Nobel Ekonomi ödülü sahibi Paul Krugman da şu bilgiyi ekliyordu: “Amerika’da hane halkının toplam servet büyüklüğünün aniden 13 trilyon dolar birden düştüğüne şahit oldular; üstelik dünyanın her yerinde buna benzer çöküşler yaşanıyor.” <sup class="calibre8">4</sup></p>

  <p class="calibre4">Küresel finansal çöküş ekonominin her alanına yayıldı. 30 Aralık 2008 tarihinde, S&amp;P/Case-Shiller Ev Fiyat Endeksi tarihinin en düşük düzeyine inmişti. Konut inşaatları %38 azaldı. 2009 yılının ilk aylarında GSYİH yıllık ortalama %6’dan fazla bir oranda düştü. Sanayi üretimi %13 geriledi. ABD İş İstatistikleri Bürosu, “Nisan ayında (2009), belli başlı neredeyse tüm özel sektör üreticilerinde büyük miktarda iş kaybı oluştu. Genelde, özel sektördeki istihdam 611 bin civarında azaldı,” diye açıklama yaptı ve işsiz sayısı 13 milyon 700 bine tırmandı. Bu rakam iş gücünün yaklaşık %9’una denk geliyordu.</p>

  <p class="calibre4">Mayıs 2009’da resmî olarak 16. ayına giren ekonomik durgunluk, Büyük Bunalım’dan<a id="footnote3"></a><sup class="calibre8"><a href="#bookmark9">3</a></sup> bu yana yaşanan en uzun durgunluk dönemi oldu.</p>

  <p class="calibre4">Ne zaman yeni bir istatistik yayınlanacak olsa, eski rekorları kırıyor gibiydi; hastalığın seyri giderek daha bunaltıcı olmaya başladı. Şirketlerin envanterleri 104 milyar dolar düştü. Bu gerileme, İstatistiklerin tutulmaya başladığı 1947 yılından beri görülen en büyük düşüştü. İhracat %30 azaldı, bu da son 40 yıldaki en yüksek gerilemeydi. İş yatırımları neredeyse %40 azaldı; yeni bir rekor. İnşaat sektöründeki daralma %38’i buldu. Şirketler toplam harcamalarını, o güne kadar görülmemiş bir şekilde, yıllık %38 oranında azalttılar. Bir diğer tarihi ilk de, Amerikalılar’ın %12’si-nin ev kredisi ödemelerini geciktirmesi ya da icralık olmasıyla kayıtlara geçti.</p>

  <p class="calibre4">Durumu, ülkedeki ekonomik dirliğin bir göstergesi olarak kabul edilen General Motors, önce ülkedeki fabrikalarından 13’ünü geçici olarak kapatacağını ve üretimi 190 bin araç düşüreceğini açıkladı; hemen sonra 1 Haziran 2009 tarihinde de iflasını ilan etti. Şirket yeniden yapılanmamnsa 21 bin ilave iş kaybı, en azından 12 fabrikanın ve 2 bin 600 satış acentesinin kapanması anlamına geldiğini duyurdu.<sup class="calibre8">5</sup> En sonunda, en büyük rezilliği yaşadı: Fiili olarak, ABD hükümetince millileştirildi.</p>

  <p class="calibre4">Ve ekonomik durgunluk tüm dünyayı sardı.</p>

  <p class="calibre4">Birleşmiş Milletler’in Dünya Ekonomik Durumu ve Beklentiler 2009 raporu, küresel ekonomide o yıl için %2.6’lık bir gerileme öngörüyordu, ki bu 2009 yılına ilişkin daha önceki en-kö-tü-senaryo öngörüsünden bile %0.5 daha kötüydü. Ocak ayında yayınlanan ve ‘küresel kredi krizinin tüm dünyadaki reel ekonomiyi zorlamaya devam ettiği,’ kaydedilen raporda, önümüzdeki 2 yıl içinde işsiz sayısının 50 milyona (durum kötüleşmeye devam ederse, kolaylıkla ikiye katlanabilecek bir sayı olduğu da vurgulanarak) ulaşacağı tahmini de yapılmıştı. Birleşmiş Milletler’in, 2009 yılı için ayrıca dünya ticaret hacminin %11 oranında azalacağı tahmini de Büyük Bunalım’dan bu yana görülen en büyük yıllık düşüşe tekabül ediyordu.<sup class="calibre8">6</sup></p>

  <p class="calibre4">Bu öngörüler, ne kadar ürkütücü olsa da, gerçeklerle ilgisi olamayacak kadar iyimser bir tablo çiziyordu; istatistikler açıkça biz-lerin devletlerimiz ve dünya finans kuruluşları tarafından yönlendirildiğimizi ve göz göre göre kandırıldığımızı gösteriyordu.</p>

  <p class="calibre4">Bu insanlar, bana bir Ekonomik Tetikçi olarak öğretilen oyunu oynuyorlardı: “Geleceği, olabileceğinden çok daha pembe gösterin.</p>

  <p class="calibre4">İnsanları sakin tutmak için ne gerekiyorsa yapın. Statükoyu koruyun.”</p>

  <p class="calibre4">Okuduğum istatistiklerde en-kötü-durum senaryoları son derece hafife alınmıştı. Örneğin, Çin’den gelen haberler orada en az 26 milyon insanın bugün işsiz olduğunu gösteriyordu? Ek olarak ABD’de de 13.7 milyon işsiz varsa, o zaman dünya rakamları şu anda bile Birleşmiş Milletler’in 50 milyonluk öngörüsünü aşmış olmalıydı, hem de ciddi bir şekilde.</p>

  <p class="calibre4">2009 yılının ilk çeyreğinin sonunda uzmanların ekonominin düzelmekte olduğuna ilişkin bizleri ikna etme yolundaki aşırı çabaları da bu stratejiyi teyit ediyordu.</p>

  <p class="calibre4">Ancak, ABD Merkez Bankası’nın Mayıs ayında yayınladığı rapor 2009 yılı için %2 ekonomik küçülme öngörüyordu, ki bu rakam bir önceki küçülme tahmini olan %1.3’e göre ciddi bir düzeltme yapıldığını gösteriyordu. Merkez Bankası %8.8 olan önceki işsizlik tahminini de %9.6 olarak güncellemişti.8 Değiştirilmiş bu tahminlerin de iyimser olduğunu ve gerçek rakamların çok daha kötü olacağını varsaymak bence akıllıca olacaktı.</p>

  <p class="calibre4">Soros Fon Yönetimi ile Açık Toplum Enstitüsü’nün yönetim kurulu başkanı ve <span class="calibre9">2008 Krizi (The Crash of 2008)</span> ile <span class="calibre9">Ne Anlama Geliyor (What it Means)</span> kitaplarının yazarı George Soros, yukarıda sözü edilen 3 Nisan 2008 tarihindeki sempozyum sırasında, yedi ay sonra başkan seçilecek Barack Obama’ya da verdiği tavsiyeyi bizimle şöyle paylaşmıştı:</p>

  <p class="calibre4">“Finansal sistemi yeni baştan oluşturmak zorunda, çünkü bu sistem artık eski haline getirilemez.”<sup class="calibre8">9</sup></p>

  <p class="calibre4"><a id="bookmark10"></a>NE YAPMALI?</p>

  <p class="calibre4">Bugün yaşamakta olduğumuz çöküş ne bir rastlantı, ne de kısa vadeli. Bundan 40 yıl önce, ben daha bir ‘Ekonomik Tetikçi’ olmadan uygulanmaya başlanan politikaların ve yaklaşımların bir sonucu.</p>

  <p class="calibre4">İkinci Dünya Savaşı’ndan bu yana, tarihin ilk gerçek küresel imparatorluğunu şekillendirme süreci içindeyiz. Kamuflaj giysileri içinde gladyatörler yerine, evrak çantaları ve bilgisayar modelle-meleri ile birlikte artistler gönderdik. Onlar da, Üçüncü Dünya’dan elde edilen değerli madenleri şekillendirmek üzere ekonominin lazer bıçağı kadar keskin araçlarını kullandılar.</p>

  <p class="calibre4">Şirketlerimiz elde etmek istedikleri bir şeylere (hayati önem taşıyan doğal kaynaklar veya stratejik öneme sahip taşınmazlara) sahip bir ülkeyi belirledikten sonra, her zaman olduğu gibi ekonomik tetikçiler bu ülkelerin liderlerini ‘Dünya Bankası ya da kardeş kuruluşlarından yüklüce bir miktar borç almaları gerektiği konusunda’ ikna etmek üzere ziyarete gittiler. Ancak, bu liderlere paranın doğrudan ülkelerine ödenmeyeceği, onun yerine elektrik santralleri, limanlar ve endüstriyel parklar gibi altyapı projeleri gerçekleştirmek için ABD şirketlerine ödeneceği söylendi. Liderlere, “Bu sizin yararınıza olacak,” dendi. “Ve dostlarınızın da.” Dostlarınız dedikleri, enerji sektöründe, ihracat ve sanayi mallarına dayalı işleri olan birkaç varlıklı yerel aileydi. Ama tabi ki liderlere, bu işlerden asıl yararlanacak olanın, söz konusu projeleri uygulayacak kendi şirketlerimiz olacağını söylemeyi her zaman ihmal ettik.</p>

  <p class="calibre4">Birkaç yıl sonra, o ülkeye geri dönen ekonomik tetikçiler, “Hımmm,” derler, bir modeli inceleyen artistler gibi çenelerini sıvazlayarak. “Almış olduğunuz bu borçları ödemekte zorlanacaksınız gibi görünüyor.” Model korku içinde titremeye başlayınca da, hafifçe sırıtırlar. “Merak etmeyin, her şeyi düzeltebiliriz. Yapmanız gereken tek şey petrolünüzü (ya da başka bir kaynağı) şirketlerimize ucuz fiyattan satmanız; bizi zora sokan çevre ve iş kanunlarını iptal etmeniz; ABD mallarına hiçbir zaman kota uygulamayacağınızı taahhüt etmeniz; sizin ürünleriniz etrafında oluşturmak istediğimiz ticari engelleri kabul etmeniz; kamu hizmetlerini, okulları ve diğer kamu kuruluşlarını özelleştirip bizim şirketlerimize satmanız; askerlerinizi, bizimkileri desteklemek için, Irak gibi yerlere göndermeniz... ”</p>

  <p class="calibre4">Bu, (toplu olarak, şirketokrasi<a id="footnote4"></a><sup class="calibre8"><a href="#bookmark11">4</a></sup>) büyük şirketler ve ABD arasında serbestçe gidip gelen insanların ekonomik kurnazlıkları ve çevirdikleri dolaplarla ortaya çıkmış bir sistemdir.</p>

  <p class="calibre4">Öncüleri de Ford Motor şirketinin yönetim kurulu başkanı olarak görev yapan, ABD başkanları John F. Kennedy ve Lyndon Jo-hnson’un kabinelerinde Savunma Bakanı olarak görev alan ve son olarak da Dünya Bankası Başkanlığı’nı üstlenen Robert McNa-mara; ekonomi profesörü ve Chicago Üniversitesi İşletme Fakültesi dekanı, Çalışma Bakanı, Yönetim ve Bütçe Ofisi direktörü, Richard Nixon’un Maliye Bakanı, Ronald Reagan’ın Dışişleri Bakanı, Bechtel Grubu şirketlerinin yönetim kurulu başkanı, George W. Bush’un danışmanı ve J.P. Morgan Chase bankasının da Uluslararası Danışma Konseyi Yönetim kurulu başkanı George Shultz ve Gerald Ford’un Beyaz Saray İdari Amiri, 1989 yılında Temsilciler Meclisi’nde azınlık parti denetçisi, George H. W. Bush’un Savunma Bakanı, ABD’nin enerji sektöründeki devlerinden Hal-liburton şirketinin yönetim kurulu başkanı ve CEO’su ve son olarak George W. Bush’un başkan yardımcısı olan Dick Cheney gibi insanlardır.</p>

  <p class="calibre4">Bir süre önce Ekvador’daki bir sanat sergisini gezerken, Dick Cheney olduğu son derece bariz, çok güzel yapılmış karakalem bir resme rastladım. Bir ayağı Beyaz Saray’da, diğer ayağı ise Halli-burton’un Dubai’deki yeni genel merkez binasındaydı. Bir elinde bir tomar kontrat, diğerinde bir AK-47 (kalaşnikof) vardı ve Afrika ile Ortadoğu’nun üzerine çömelmiş, pantolonunu da dizlerinin altına kadar indirmiş doğal işini görüyordu. Resmin altında da, “Dünyadan işte böyle görünüyor,” yazıyordu.</p>

  <p class="calibre4">En üst düzeylerde, en büyük şirketlerimizi yönetenlerle devleti yönetenler arasında hiçbir ayrım yoktur. Ama ön saflarda benim gibi ekonomik tetikçiler vardır ve bizler her zaman gerçek ‘tetikçilerin’, yani çakalların, şartlarımızı kabul etmeyi reddeden liderleri devirmeye ya da öldürmeye hazır bir şekilde, hemen arkamızda olduğunu biliriz. Irak ve Afganistan’da olduğu gibi, gizli çabaların başarısızlığa uğradığı ender durumlardaysa, askerlerimiz harekete geçer, işi becerirler!</p>

  <p class="calibre4">Bu model denizaşırı ülkelerde o kadar başarıyla uygulandı ki, bunu ABD’ye de ithal ettik. Biz ekonomik tetikçilerin Filipinler, Zaire/Kongo ve Ekvador’un liderlerinden talep ettiğimiz politika ve tekniklerin çoğu, New York, Kaliforniya ve Michigan’da da aynen uygulandı. ABD’de hayli yaygın olanlar arasında neler yoktu ki; şirketleri çevresel, sosyal, reklamda doğruculuk gibi bir zamanlar toplumun haklarını koruyan sert standartlara uymaya zorlayan yasalardan vazgeçilmesi; büyük miktarlarda kişisel, tüzel ve kamusal borcun altına girilmesi; kamu hizmetlerinin, hapishanelerin ve diğer ‘kamu’ kuruluşlarının özelleştirilmesi; ‘yurt içi güvenlik’ bahanesi ile artırılmış polis denetimi ve kamuya ait arazilerin tüzel çıkarlar için kullanılması.</p>

  <p class="calibre4">Başarıyla uygulandı diyorum ama bu sadece şirketokrasinin, yani senatörler, milletvekilleri ve başkanlaria dirsek temasında bulunan iş ve finans dünyasının güç simsarı o CEO’lar kulübünün bir üyesi iseniz doğrudur. Diğer herkes içinse, rezil bir başarısızlık olmuştur. Medicare’den<a id="footnote5"></a><sup class="calibre8"><a href="#bookmark12">5</a></sup> devlet okullarına kadar, haklarımızın birer birer elimizden alındığına, komşularımız tarafından işletilen mahalle bakkallarının büyük market zincirlerine yenik düştüğüne, medyanın bir avuç dev holding tarafından gasp edilişine şahit olan bizler, şimdi de kendimizi ‘bir daha asla yaşanmayacağı’ söylenen bir ekonomik durgunluğun sonuçlarına katlanır buluyoruz.</p>

  <p class="calibre4">Neredeyse 7 yıl bir ekonomik tetikçi olmama rağmen, ayakta kalmasına çalıştığım bu sistemin derin sonuçlarını 1978 yılına kadar anlamamıştım. O zamanki işim Panama Devlet Başkanı Omar Torrijos’u Dünya Bankası’ndan yüklüce bir kredi çekmeye ikna etmekti. Ülkesinin iflası, (daha yeni imzalanan ve kanalı Panama’ya iade eden anlaşmaya rağmen) ABD’nin kanal üzerindeki kontrolünü garantiye alacak ve karlı inşaat kontratlarının şirketlerimize verilmesini sağlayacaktı. Bir ülkenin liderini yozlaştırıp, onu zenginleştirmek, ülkesini de acımasızca sömürebileceğimiz bir konuma getirmek klasik bir ekonomik tetikçi dümeniydi.</p>

  <p class="calibre4">Ama Omar bu işe hiç yanaşmıyordu. “Senin kahrolası parana ihtiyacım yok, Juanito,’’ demişti bana bir öğleden sonra. O ve ben, Amerikalı politikacı ve büyük şirket yöneticilerinin, uluslararası medyanın ve eşlerinin meraklı gözlerinden uzak, güvenli bir şekilde seks ve uyuşturucu alemlerine dalabildiği Contadora Ada-sı’nda demirlemiş lüks bir yatın güvertesindeydik. Cilalı maun küpeşteye yaslanan Omar, bana en canayakın bakışıyla baktı. “Güzel bir evim, bol miktarda kaliteli yiyeceğim, hızlı arabalarım, yatını bana ödünç veren bir arkadaşım var.”</p>

  <p class="calibre4">Doğruldu ve kollarını, yakın danışmanlarının yarım düzine kadar bikinili genç kadınla birlikte rom kokteyli içtikleri alt güverteyi de içine alacak şekilde iki yana açtı. “Bir erkeğin isteyebileceği neredeyse her şey.”</p>

  <p class="calibre4">Sonra kaşlarını çattı. “Bir şey dışında.”</p>

  <p class="calibre4">Bana, amacının ülkesinin insanlarını ‘Yanki boyunduruğundan’ kurtarmak, kanalın ülkesinin kontrolünde olmasını garanti altına almak ve Latin Amerika’nın kendini tam da benim temsil ettiğim ve onun ‘yağmacı kapitalizm’ diye nitelediği şeyden kurtarmasına yardım etmek olduğunu söyledi.</p>

  <p class="calibre4">“Biliyor musun,’’ diye ekledi. “Benim önerdiğim şey, sonunda senin çocuklarının da işine yarayacak.”</p>

  <p class="calibre4">Panama lideri, benim desteklediğim ve azınlığın çoğunluğu sömürdüğü düzenin başarısızlığa mahkûm olduğunu söyledi. “Tıpkı eski İspanyol İmparatorluğu’nda olduğu gibi çökecek,’’ dedi.</p>

  <p class="calibre4">Küba purosundan derin bir nefes çekti ve dumanını, sevdiğine öpücük yollayan bir adam gibi, yavaşça bıraktı. “Sen, ben ve tüm dostlarımız bu yağmacı kapitalistlerle savaşmadığımız sürece,’’ diye uyardı, “küresel ekonomi şoka girecek.”</p>

  <p class="calibre4">Denizin üzerinden, Contadora’nın kum plajlarına ve palmiye ağaçlarına baktı, sonra bakışlarını bana çevirdi. <span class="calibre9">“No permitas que te engafien,”</span> (Seni kafeslemelerine izin verme) dedi.</p>

  <p class="calibre4">Emin olduğum bir şey var ki, Omar’ın sistemi değiştirme çabaları hayatına maloldu. 1981 yılının Haziran ayında, uluslararası medyada hemen herkesin bir CIA komplosu diye nitelendirdiği bir olayda, özel jetinin düşmesi sonucu öldü. Bu trajik haberi aldığımda sarsılsam da, çok şaşırmadım. Zaten birkaç aydır, ekonomik tetikçilerin onu yozlaştırma girişimlerine boyun eğmediği takdirde, sonunda çakalların onun da icabına bakacaklarından korkuyordum; aynı, İran’da Muhammed Musaddık’ın, Guatemala’da Jacobo Ar-benz’in, Endonezya’da Ahmet Sukarno’nun, Kongo’da Patrice Lu-mumba’nın, Şili’de Salvador Allende’nin, Ekvador’da Jaime Rol-dos’un ve daha nicelerinin icabına baktıkları gibi.</p>

  <p class="calibre4">ABD’de kimse Omar’ın davasına destek çıkmak istemedi. Hele başkanlarımız, asla. ABD Temsilciler Meclisi’ndekiler gibi, kuyruklarını bacaklarının arasına sıkıştırıp efendilerinin, yani seçim kampanyalarını finanse eden ve daha da fazla nüfuz ve güç isteyen şirket sahiplerinin dizlerinin dibine sokuldular. Bizler, yani seçmenler ve tüketiciler, bunun yağmur ormanlarına, dağ tepelerine, mercan resiflerine ve işçilere kesilecek faturasından habersiz, daha ucuz mal için yaygara kopardık.</p>

  <p class="calibre4">Kısacası, 1960’ların sonuna doğru, bir haber muhabiri olan Wal-ter Cronkite’nin, Vietnam’dan döndüğünde, aslında savaşın hükümetin iddia ettiğinin aksine hiç de iyi gitmediğini haber verdiği zaman olduğu gibi. Sanki, içinde olduğumuz rehavetten kurtuluyoruz gibi görünmüştü. Onun sözleri, insanların sokaklara çıkıp, savaşa artık bir son verilmesi talebinde bulunmalarına esin kaynağı olmuştu ve en sonunda savaş o kadar itici olmaya başladı ki, Başkan Nixon bir çıkış yolu bulmaya mecbur kalmıştı. Ama Saygon düştükten sonra, yeniden uykuya döndük ve bu çatışmanın temelindeki nedenleri incelemeyi ihmal ettik. Bu savaşın milyonerleri milyarderlere dönüştürdüğünü ve ileride başımıza bela olacak daha sinsi bir hastalığın sadece bir işareti olduğu olgusunu gözardı ettik. Cronkite’nin emekli oluşunu seyrettik ve çalıştığı televizyon şirketi, diğerleriyle birlikte şirketokrasi tarafından satın alınıp, habercilik anlayışı yerini sansasyonel eğlence programlarına bırakırken öylece durup baktık</p>

  <p class="calibre4">Clinton’un ‘Afrika Rönesansı’ programını, ülkesinin kapılarını Amerikan şirketlerinin talanına ve karlarına açması şartıyla, birbiri ardına acımasız diktatörleri desteklerken, protesto etmedik. Bir-iki istisna dışında, ll Eylül sonrası askerlerimizi Irak’a göndermenin mantığını sorgulamadık Devletimizin, diğer ülkelerle imzaladığı ve onlar için son derece insafsız ve adil olmayan şartlar içeren ticari anlaşmaları, dünyanın her tarafında birikmekte olan muazzam miktarda borcu ve Washington’un birbirinin peşi sıra denetimleri kaldırıp, ölçüsüz güçler bağışladığı Büyük Şirketleri görmezden geldik.</p>

  <p class="calibre4">Şirketlerimizi yöneten insanlara, o ana kadar görülmemiş paralar ödeyerek, bir CEO’lar çığırı başlattık; ta ki, ortalama bir CEO’nun geliri, tarihte daha önce hiç görülmedik bir şekilde, ayrıca Avrupa, Japonya ve diğer ülkelerdekinin de çok üstünde bir düzeye, ortalama bir işçinin gelirinin 400 katının da üzerine çıkana kadar. İş dergilerinin kapaklarını, kısmen başkalarının karlarından pay alarak, yeni ve daha riskli finansal araçlar yaratarak milyarlarca dolar kazanan Wall Street savaşçılarının fotoğraflarıyla donattık. Bu, azınlığın çoğunluğun sırtından para kazandığı çok eski bir formüldü. Ama bu durumda, ‘çoğunluğun’ aslında biz-ler olduğunu anlamaktan bile acizdik Durgunluk kötü vurdu ve biz daha hala hiçbir şey yapmıyorduk; bankaları, sigorta şirketlerini, araba üreticilerini ve tasarruflarımızı alıp götüren yöneticileri kurtarmaktan başka. Zahmet edip de kendi cüzdanlarımızın ötesine, burnumuzun dibinde kendi varoşlarımızda Nike tenis ayakkabıları yüzünden birbirlerini öldürenlerin ya da dünyanın her tarafında bir deri bir kemik kalmış ve açlıktan ölenlerin gözlerinin içine bakmıyorduk. O çok sevgili mallarımızın üretildiği Çin’deki şehirleri boğan zehirli dumanları koklamayı başaramadık</p>

  <p class="calibre4">Bir insan hakları kuruluşu olan Uluslararası Af Örgütü’nün hazırladığı ve dünya çapındaki ekonomik gerilemenin tüm dünyada daha fazla baskıya yol açmakta olduğuna dikkat çeken Mayıs 2009 tarihli raporu, ‘eşitsizlik, haksızlık ve güvensizlikten ibaret bir barut fıçısının üzerinde oturduğumuz ve bunun patlamak üzere olduğu,’ uyarısını yapıyordu.<sup class="calibre8">10</sup> Küresel insani Yardım Forumu (Global Humanitarian Forum) ise küresel ısınmanın her yıl 300 binden fazla insanın ölümüne yol açtığını belirtti.<sup class="calibre8">11</sup> Tüm bunları ve daha sayısız işareti görmezden geldik.</p>

  <p class="calibre4">Çevre koruma programlarına; kendilerini fakirler, gençler, yaşlılar ve aciz durumdakilerin sosyal ve yaşamsal şartlarını iyileştirmeye adamış kar amacı gütmeyen kuruluşlara ve sivil toplum kuruluşlarına (STK) ve yaşamı bildiğimiz şekli ile olası kılmak için gezegenimizin koşullarını izleyen ve koruyanlara ayrılan fonların birer birer kurumasını seyrettik. Çocuklarımıza ve onların çocuklarına yarayacak değişimlerden sakındık Onun yerine, artan benzin fiyatlarından ve vergilerden şikayet ettik, Hummerlar ve iPodlar satın aldık, siyasi kampanyaları destekleyen ve CEO’la-rın ceplerini dolduran politikaları destekledik.</p>

  <p class="calibre4">Dünyanın yarısı açlık sınırında ya da altında yaşam savaşı verirken, toplam nüfusun %5’inden azının yaşadığı ABD’nin, kaynakların %25’inden fazlasını tükettiği bu sistemin etkin olduğuna inanarak kendimizi kandırdık Neredeyse 200 milyon çocuğun insanlık dışı şartlarda işçi, hatta köle olarak çalıştırıldığı bir sistem. Fakir ülkelerin, aldıkları her ı dolarlık dış yardım için, dış borçlarını ödemeye ı dolar 30 cent harcadıkları bir sistem.<sup class="calibre8">12</sup> Ve bir kıtanın -Afrika- borç ödemelerine, sağlık harcamalarının 4 katı para harcadığı bir sistem^<sup class="calibre8">3</sup></p>

  <p class="calibre4">Bunlar gibi istatistikleri okuduk, birbirimize baktık, omuzlarımızı silktik ve kendimizi, ‘sistemimizin belki de mükemmel olmadığı ama var olanlar içindeki en iyisi olduğu,’ konusunda ikna etmeye çalıştık.</p>

  <p class="calibre4"><a id="bookmark13"></a><br /></p>

  <p class="calibre4">Ay’a insan gönderebilen, çiçek hastalığına aşı bulan, koyun-ları klonlayabilen ve tüm bir kitabı internet üzerinden anında bir yerden başka bir yere gönderebilen bir toplumda yaşayan bizler, noktaları birleştirmemizi sağlayacak soruları sormayı mütemadiyen ihmal etik:</p>

  <p class="calibre4">Eğer dünya nüfusunun %5’i, kaynakların %25’ini tüketiyorsa, aynı ekonomik modelin Çin, Hindistan, Afrika ve Latin Amerika’ya transferi için ne gerekiyor olabilir?</p>

  <p class="calibre4">Eğer sistemimiz milyonlarca çocuğu ekonomik kölelere dönüştürmeye bağlıysa, o zaman gelecek çocuklarımız için ne getirecek?</p>

  <p class="calibre4">Eğer sanayileşmiş dünya, ucuz petrole duyduğu açlığı ancak diğer ülkeleri avuçlarının içine alıp, onları asla geri ödeyemeyecekleri borçlar altına sokarak beslemek niyetindeyse, acaba gelecekteki refah ve yaşam tarzımız nasıl bir şekil alacak?</p>

  <p class="calibre4">Bu soruları yanıtlamaktan kaçındık çünkü bizi kaçınılmaz bir sonuca götürüyorlar: Mevcut sistemimiz tam bir fiyasko. Dünya nüfusunun kalan %95’ine de bizlerin kullandığı kaynakların aynısını sağlamanın, dünyamız gibi -ama insansız olarak- en az beş gezegen daha gerektireceğini duymak istemedik Ya da, diğer ülkelerin çocuklarını sömürmeye devam etmemizin, çocuklarımız için giderek artan bir oranda şiddet içeren bir dünya yaratacağım. Ya da, başkalarını ödeyemeyecekleri borçlar altına sokmanın, sonunda onlarınki kadar kendi ekonomimizi de yerle bir edeceğini.</p>

  <p class="calibre4">‘Normal’e dönmenin artık bir seçenek olamayacağını duymak istemedik</p>

  <h2 class="calibre4" id="sigil_toc_id_4"><a id="bookmark14"></a>2. Bölüm</h2>

  <p class="calibre4"><a id="bookmark15"></a>DEVLERİN SAVAŞI Keynes’e Karşı Friedman</p>

  <p class="calibre4">Bir ekonomik tetikçi olarak, Üçüncü Dünya ülkelerinde büyük altyapı projelerine önayak olmayı içeren görevim, özelleşme ve kâr etmeye ilişkin neredeyse kutsal diyebileceğimiz bir inanca dayanıyordu. Şu anda karşı karşıya bulunduğumuz krizlerin; küresel ısınma, insan hakları ihlalleri, tüm dünyada ‘sahip olanlar’ ve ‘olmayanlar’ arasında giderek büyüyen uçurum, azalan kaynaklar, petrol, yiyecek ve diğer ürünlerin giderek artan fiyatları gibi ekonomik çöküş ve daha birçok diğer hastalığın nedeni işte bu inançtır. Bunun altındaki politikaların bir devler savaşının doğrudan sonucu olduğunu pek azımız kavrayabilir.</p>

  <p class="calibre4">Bu, tarihin akışını değiştiren bir mücadeledir.</p>

  <p class="calibre4">İlk defa 1936 yılında yayımlanan ve artık klasikleşen <span class="calibre9">İstihdam, Faiz ve Paranın Genel Teorisi (The General Theory of Emp-loyment, Interest and Money)</span> adlı kitabın yazarı İngiliz ekonomist John Maynard Keynes, başarılı bir kapitalizmin anahtarı olarak sokaktaki adamın hakları için kahramanca savaşmıştı. Keynes’in fikirleri, İkinci Dünya Savaşı’nın hem öncesinde, hem de sonrasında akademisyenler ve siyaset yapıcılar arasında popüler oldu. Sınırlandırılmamış piyasaların -işçilerin maaşlarında indirim yapılmasını kabul ettiklerini varsayarak- tam istihdam sağlayabileceği fikri de dahil olmak üzere ‘serbest piyasaların’ geçerliliği hakkında o zamana kadar revaçta olan birçok kuramı alaşağı etti. Bu özellikle önemli bir kavramdı, çünkü ‘serbest piyasa’ kavramı o zamana kadar, sendikalarla mücadeleyi ve mevcut birçok işyeri ile fabrikadaki sefil çalışma şartlarını haklı göstermek için sanayiciler tarafından kullanılıyordu. Keynes, ekonomik bunalımlarla birlikte gelen kitlesel işsizliğe, işçi kesiminin özveride bulunması yerine, vergilendirmeyle desteklenen geniş çaplı devlet harcamalarının çare olacağını savundu.</p>

  <p class="calibre4">195O’lerde, Cumhuriyetçi başkan Dwight (lke) Eisenhower, ulusal otoyol ağı gibi Keynesyen ilkelere dayalı bir dizi kamu yatırımı programı başlattı. Kendi partisi tarafından bir ‘ilerici’ ya da Roosevelt’in ‘Yeni Anlaşma’sı<a id="footnote6"></a><sup class="calibre8"><a href="#bookmark16">6</a></sup> adı verilen paketinin destekleyicisi olarak yaftalanmayı önlemek isteyen Eisenhower, bu programları Sovyetler Birliği’nin giderek güçlenen ‘Kızıl tehdidine’ karşı gerekli bir savunma olarak lanse etti.</p>

  <p class="calibre4">1961 yılında, yeni seçilmiş Demokrat Başkan John F. Ken-nedy’nin, ekonomik büyümeyi Washington’dan gelen paranın kamçıladığı hakkında güçlü bir kanısı vardı. Bireyleri ufuklarını genişletmeye heveslendiren, şirketleri de yaratıcılık konusunda yüreklendiren programlara yatırım yaptı. Kennedy’nin ‘Yeni Ufuklar’ projesi eğitim için federal bütçeden pay ayrılmasını, yaşlılar için sağlık hizmetleri sağlanmasını, ekonomik durgunlukla mücadele için devletin girişimlerde bulunmasını öngörüyor ve ırk ayrımcılığına son verileceği sözünü veriyordu. Onun Barış Gönüllüleri -ki ben de 1968 yılında onlara katılmıştım- Amerikalılar’ı, diğer ülkelerdeki insanlara yardımcı olmaya özendirmişti. Uzay programı -ve Ay’a insan indirme konusundaki kararlılığı- kamu .tonlarını özel sektörün hem yararına olacak hem de onları disipline sokacak alanlara kaydırmayı amaçlıyordu.</p>

  <p class="calibre4">Kennedy’nin 1963 yılında bir suikast sonucu öldürülmesinin ardından başkanlık görevini üstlenen Lyndon Johnson, Keynes’in fikirlerini daha da ileri safhalara taşıdı. Onun ‘Büyük Toplum’ projesi kapsamında eğitim ve sağlık hizmetleri ile kentsel canlandırma ve ulaşım konularında geniş bir harcama programını başlattı.</p>

  <p class="calibre4">Birçok kıdemli Cumhuriyetçi de Keynesçi ekonomik görüşlere katıldı. Richard Nixon 1968 yılında başkan seçildiğinde, federal hükümetin sosyal güvenlik, sağlık sigortası, yiyecek yardımı ve kamusal yardım konularında bireylere yaptığı doğrudan ödemeleri artırdı. Yönetimi sırasında, bu tür ödemeler gayrısafi milli hasılanın (GSMH) yaklaşık %6’sından, neredeyse %9’una yükseldi. Nixon ayrıca, büyük şirketlerde ücret ve fiyat kontrolleri uyguladı ve “Hepimiz Keynesçiyiz,” diyecek kadar da ileri gitti.</p>

  <p class="calibre4">Ancak, Keynes’e karşı koyan güçler de vardı. Fikirleri, muhafazakâr iş adamları ile kendilerine dayatılan bu uygulamaların getirdiği sınırlamalara ve düzenlemelere içerleyen politikacılar tarafından yerden yere vuruldu. Bu kişiler sendikaların fazlasıyla güçlenmesinin, iş gücünün pahalı hale gelmesinin ve fazla denetimin, başka ülkelere haksız avantaj sağladığı gerekçesiyle şikayetçi oldular.</p>

  <p class="calibre4">“Olacak iş değil,” dedi Jake Dauber, 1970’lerin başında Asya’ya yaptığımız bir gezi sırasında ağzındaki Endonezya usulü pişmiş eti çiğnerken.</p>

  <p class="calibre4">Dauber, benim de çalıştığım Boston merkezli danışmanlık şirketi Chas. T. Main’in (MAIN) genel müdürüydü. Beni ve daha birçok MAIN yöneticisini Cakarta’daki Intercontinental Oteli’nin terasındaki lüks lokantaya davet etmişti. “Japonlar’ın her ABD üreticisini bu şekilde baltalayabilmesi kesinlikle kabul edilebilir değil. Fikirlerimizi çalıp, sonra da bizim keşiflerimizi yarı fiyatına üretiyorlar ve bunların hepsi o kahrolası sendikalar yüzünden oluyor.”</p>

  <p class="calibre4">Jake ve onun gibi diğer üst düzey yöneticiler kendilerini destekleyecek politikacılar aradılar. Sonunda, politikaya atılmış eski bir sinema oyuncusu ile Chicago Üniversitesi’nden (ki George Sc-hultz da aynı üniversitenin İşletme Fakültesi dekanıydı) yakında süperstar olacak bir ekonomistin hiç beklenmeyen işbirliği ile ödüllendirildiler. Ronald Reagan ve yüzü İzlanda’da gözlerimin önüne gelen Profesör Milton Friedman. İkisi, Keynes’in fikirlerine şiddetle saldıran bir takım oluşturdular. (Friedman’ın fikirleri sonradan bir Nobel ile ödüllendirilecekti.)</p>

  <p class="calibre4"><a id="bookmark17"></a><br /></p>

  <p class="calibre4">Ufak tefek, kocaman gözlüklü bu akademisyen ilk başlarda pek de öyle savaşçı biri gibi görünmemişti. Aslında, bir Keynesçi ekonomist olarak düşman kampında yetişmişti. Sonra, İzlanda güneşinden kaçan troller gibi, öbür tarafa sıvışmıştı. Eski üstadına karşı çıkmış ve <span class="calibre9">parasalcılık</span> adını verdiği temelden farklı bir politika önermişti. Friedman, devletin ekonomiyi idare edemeyeceğini, çünkü insanların bunu bozmak için davranışlarını değiştireceklerini öne sürdü. Özel şirketlerin CEO’larının, kamu çıkarları için devlet memurlarından çok daha iyi hizmet vereceğine inandı. Keynesçi politikaların ‘stagflasyon’a (yüksek enflasyon ve düşük ekonomik büyüme) yol açtığını iddia etti, ki bu ABD ekonomisini 1970’ler boyunca boğan ekonomik nedenlerin ta kendisiydi. Çözüm önerisi şuydu: Vergileri daha da düşürmek ve ABD’yi Büyük Bunalım’dan çıkartmak için Yeni Anlaşma sırasında uygulamaya konulan tüm düzenlemeleri iptal etmek.</p>

  <p class="calibre4">Keynesçiler ise Friedman’ın ‘serbest piyasaların’ birçok kusurunu gözardı ettiğini ileri sürdüler. Bunlar arasında en önemlisi de, insanların her zaman etik davranmadıkları konusundaki savlarıydı. Yöneticiler, başkalarının erişemeyecekleri bilgileri kullanabilirdi; örneğin, yeni bir ürünün piyasaya sürülmesi sonucunda hisse değerlerinde oluşacak değişimden kazanç elde edebilirdi; finans uzmanları ‘teminat altına alınmış borç’ ve ‘türev ürünler’ gibi göz boyayan deyimlerle kamuyu bilinçli olarak yanıltabilirdi; temelde aynı olan, fakat farklı piyasalarda -örneğin Botswana ve Bolivya’da- farklı fiyatlara satılan mallar hakkında bilgiye erişimi olan borsa simsarları bu bilgiyi kâr amaçlı kullanabilirlerdi.</p>

  <p class="calibre4">Keynesçiler, gerekli düzenlemeler olmadan, piyasanın yozlaşma için çok uygun bir ortam oluşturacağını ileri sürdüler.</p>

  <p class="calibre4">Ancak, Ronald Reagan atıyla beyaz perdeden çıkıp, önce Kaliforniya’da Vali Konağı’na, oradan da Beyaz Saray’a yerleşince, ekonomi devleri savaşını kazanan Friedman oldu. Reagan, ‘şirketlerin kamusal sorumluluğu kârlarını artırmaktır’ ve ‘daha az devlet, daha iyi devlettir,’ gibi söylemlerden çok hoşlanan bir politikacıydı. Re-agan’ın siyasi zaferleri, kaynakların kamudan özel mülkiyete aktarılmasıyla ve tüketicilerle yatırımcıları ahlaksız iş adamlarından koruyan yasaların feshedilmesiyle öne çıkacak bir dönemin de başlangıcıydı.</p>

  <p class="calibre4">Geri dönüp bakınca açgözlülük, saplantı derecesinde maddi-yatçılık, aşırı derecede borç (kurumsal, kamusal ve kişisel), devasa holdinglerin oluşumu ve sonuçta Enron, Bemard Madoff ve Wall Street fiyaskosu ile sembolize edilen türde bir yozlaşma ile nitelenen bir dönemdi.</p>

  <p class="calibre4">Reagan’ın seçilmesini takip eden neredeyse 30 yıl içinde çokuluslu kuruluşlar giderek zenginleşirken, yollar, köprüler, su ve kanalizasyon şebekeleri, hastaneler ile okullara yapılan kamu yatırımları neredeyse durma noktasına geldi. İller, ilçeler ve eyaletler giderek bir zamanlar kamu alanı olarak addedilen sektörleri, özel şirketlere satmaya zorlandılar. Bugün, Yeni Anlaşma sırasında ve sonrasında inşa edilmiş olan ve sonra da Friedman ekonomisinin bir sonucu olarak ihmal edilen altyapının onarımı için 2 trilyon dolardan daha fazlasına ihtiyaç duyulduğu tahmin edilmektedir.<sup class="calibre8">14</sup></p>

  <p class="calibre4">‘Serbest piyasanın’ eninde sonunda gelişmekte olan ülkelerin de ekonomilerini canlandıracağı fikri yıllar boyu Washington’un politikalarını yönlendirmeye devam etti.</p>

  <p class="calibre4">Başkanlık dönemi sırasında iki Friedman taraftarından (eski Maliye Bakanı ve Goldman Sachs eski CEO’su Robert Rubin ile ABD Merkez Bankası FED’in başkanı Alan Greenspan) etkilenen Bill Clinton, siyasi kampanyalarına büyük miktarlarda bağışta bulunan çokuluslu şirketlerin çıkarlarına hizmet eden ‘serbest ticaret’ anlaşmalarını [Dünya Ticaret Örgütü’nün (WTO), Gümrük Tarifeleri ve Ticaret Genel Anlaşması’nı da (GATT) içeren anlaşmaları ve Kuzey Amerika Serbest Ticaret Anlaşması (NAFTA) gibi] büyük bir hevesle destekledi.</p>

  <p class="calibre4">2000 yılında başkan seçilen George W. Bush, başta ll Eylül sonrası Amerikan halkına yaptığı ünlü ‘alışveriş yapın’ öğüdü olmak üzere, Latin Amerika’da yaptıkları ticaret anlaşmaları ve hatta Irak Savaşı’ndaki muazzam yatırımlar için Friedman’ın desteğini istedi. Oğul Bush da, babası, İngiltere’de Margaret Thatcher, Kanada’da Brian Mulroney, İzlanda’da Davıd Oddsson ve Şili’de Augusto Pinochet gibi Chicagolu profesörün sadık bir taraftarıydı.</p>

  <p class="calibre4">Orta ve alt sınıfların yararına projelerdeki devlet katkılarına en çok karşı çıkanların, sonuçta orduyu ve ona hizmet götüren kuruluşları desteklemek için kendi bütçelerinde büyük açıklar vermiş olmaları çok manidardır. 1980’lerde, Başkan Reagan’ın Stratejik Savunma inisiyatifi ‘Yıldız Savaşları’ askeri yüklenicilere milyarlarca dolar akıttı.</p>

  <p class="calibre4">George W. Bush’un ll Eylül sonrası teröre karşı yurt içinde ve yurt dışında yürüttüğü kampanyalar ABD tarihindeki en büyük bütçe açığına yol açtı. Aynı zamanda sayısız yeni milyarder de yaratan Bush, en zengin Amerikalılar’ın servetlerini büyük ölçüde artırırken, ülkenin geri kalanında insanların net gelir ve maaşlarının düşmesine yol açıp ABD ekonomisine diz çöktürdü.</p>

  <p class="calibre4"><span class="calibre9">Azınlık <sup class="calibre8">İ</sup>çin Demokrasi (Democracy for the Few)</span> ve <span class="calibre9">Süper Yurtseverlik (Superpatriotism)</span> de dahil, birçok kitabın yazarı olan siyaset uzmanı Michael Parenti, ulusal borcun o yıllardaki gelişimini şöyle özetlemişti:</p>

  <p class="calibre4">Ronald Reagan göreve başladığı zaman, ulusal borç 800 milyar dolardı, görev süresi sona erdiğinde ise 2.5 trilyon dolar.</p>

  <p class="calibre4">Reagan aynı zamanda o güne kadar görülen en kapsamlı vergi programını başlattı. Ama bu regresif bir vergiydi.<a id="footnote7"></a><sup class="calibre8"><a href="#bookmark18">7</a></sup> On milyonlarca insana uygulanan bir Sosyal Güvenlik vergisiydi.</p>

  <p class="calibre4">George Bush iktidara gelince ulusal borç 2.5 trilyondan 5 trilyona çıktı. Clinton -ki onu bir tek bu noktada takdir ediyorum- ödemeler dengesini sağlamaya çalıştı.</p>

  <p class="calibre4">Ama sıra George W. Bush’a gelince, 8 yıl içinde borç 5 trilyondan 10 trilyona fırladı.<sup class="calibre8">15</sup></p>

  <p class="calibre4">George W. Bush başkan seçildiği zaman, ABD’nin en zengin 400 vatandaşının toplam varlığı yaklaşık 1 trilyon dolardı. 6 yıl sonra, 2007 yılında, bu rakam %60’lık bir artışla, 1.6 trilyon dolara yükselmişti. Aynı dönemde ortalama bir çalışanın net yıllık maaşı ise 2 bin dolardan daha fazla düştük<sup class="calibre8">6</sup></p>

  <p class="calibre4">Friedman’ın serbest piyasa felsefesinin sonuçları, Bush yönetiminin son yıllarında tüm dünyadaki finansal piyasaların çökmesi, şirketlere verilen borçların durması, çalışanların işlerine son verilmesi ve ekonominin serbest düşüşe geçmesiyle doruğa ulaştı. Ama yine de, bu kadar dehşet verici kayıplar karşısında bile, şir-ketokrasinin ayrıcalıklı azınlığı, sanki haklarıymış gibi, yüklü maaşlar ve ikramiyeler almaya devam ettiler. İşte bu politikalar bizi sarsan, 2008 ve 2009’da herkesin midesini bulandıran şu manşetlere neden oldu:</p>

  <p class="calibre4">• AIG’den 450 Milyon Dolar İkramiye<sup class="calibre8">17</sup></p>

  <p class="calibre4">• CEO’lar Mortgage ve Kapanan Bankalar Üzerinden Kir Sağlamak İçin Yeni Bir Şirket Kurdu*<sup class="calibre8">8</sup></p>

  <p class="calibre4">• Merrill Lynch Üst Düzey Yöneticilere 10 Milyon Dolar İkramiye Ödedii<sup class="calibre8">9</sup></p>

  <p class="calibre4">• Hukukçulardan Bankaları Kurtarma Planına İtiraz<sup class="calibre8">20</sup></p>

  <p class="calibre4">• Teksas’da Bir Şirket 8 Milyar Dolarlık Yolsuzlukla Suçlanıyor*</p>

  <p class="calibre4"><sup class="calibre8">•</sup> Suçluluk Duyan Oto Üreticileri, Hatalarını Telafi Etmeye Çalışıyor</p>

  <p class="calibre4">• 100 Eski Memur Bankaları Kurtarmak İçin Lobi Yapıyor<sup class="calibre8">3</sup></p>

  <p class="calibre4">• Goldman Sachs’ın İlk 3 Aylık Kârı 1.6 Milyar Dolar<sup class="calibre8">4</sup></p>

  <p class="calibre4">• ExxonMobil’de CEO’nun Maaşına %10 Zam2<sup class="calibre8">5</sup></p>

  <p class="calibre4">• Araştırma: ABD’de CEO’ların Maaşlarına İndirim Değil Zam Yapıldı2<sup class="calibre8">6</sup></p>

  <p class="calibre4">• Neden Bankacılara Hala Asilzadeler Gibi Davranılıyor?<sup class="calibre8">27</sup></p>

  <p class="calibre4">• AIG İkramiyeleri, Açıklanandan Daha Yüksek<sup class="calibre8">28</sup></p>

  <p class="calibre4">Bunlar, insanın 21. yüzyılda (gazete ve web sitelerinde) değil, 1929 yılında borsanın çöküşüne ve sonra da Büyük Bunalım’a yol açan olayları anlatan, ancak tarih kitaplarında okumayı bekleyebileceği türden manşet ve makale başlıkları.</p>

  <p class="calibre4">Bu manşetler hiç eğlenceli değil ama okuyunca,- cennetin kapısında Aziz Peter’in karşısına çıkan Keynes ve Friedman’la ilgili bir fıkrayı hatırlattı bana. İkisine de hesap sorulur. Keynes, Büyük Bunalım sırasında milyonlarca fakir insanı açlıktan ölmesinler diye kurtarmaya çalıştığını iddia eder. Friedman ise insanlığı günahlarından arındırmaya adanmış bir hayat sürdürmüş olduğunun gayet açık olduğunu savunur.</p>

  <p class="calibre4">“Nasıl yani?” diye sorar Aziz Peter, Friedman’a.</p>

  <p class="calibre4">“Kurallara karşı gelmek günahtır,'’ der gözlüklü profesör. “Ben de kuralları ortadan kaldırmaya çalıştım.”</p>

  <p class="calibre4">“Bir daha asla bir Büyük Bunalım daha olmayacak!”</p>

  <p class="calibre4">Bu, 1960’ların sonlarında, ben henüz bir işletme fakültesi öğ-rencisiyken sık sık duyduğum bir nakarattı. Hocalarım, bu tür faciaları önlemek için çıkartılan yasaların bizi koruyacağından emindi. Haklıydılar da.</p>

  <p class="calibre4">Geride bıraktığımız 30 yıl içinde, ABD, 4 kez ekonomik durgunluk yaşadı: 1980’de başlayan ve neredeyse 2 yıl süren birincisi; 1990’da başlayıp, bir yıldan kısa süren ve arkasından tarihteki en uzun süreli ekonomik büyümenin gerçekleştiği ikincisi; Mart 2001’de başlayan ve Kasım’da biten üçüncüsü ve 2006’daki olaylara bağlanabilecek, gerçek anlamda 2007 yazında başlayan sonuncusu.</p>

  <p class="calibre4">İlk üç durgunluğu atlattık çünkü daha bir işletme öğrencisiy-ken öğrendiğim uygulamalarla korunuyorduk. Ne yazık ki, son 20 yıldır bu yasalar sürekli erozyona uğradı, iptal edildi ya da tam tersi uygulamalar içeren yeni yasalarla değiştirildiler. Sonra, bir ulus olarak, şirketlerimizin şımarık ve asi birer genç gibi davrandıkları bir aşamaya geldik.</p>

  <p class="calibre4">Genç insanlar çağdaşlarından daha başarılı olmaları gerektiğine inanarak büyürler; derslerinde, sporda, sanatta, dansta ya da karşı cinsle ilişkilerde. Sadece bir uğraşıda iyi olmak için başarılı olmak, rakiplerini alt etmenin ardından ikinci sırada gelir. Yetişkinlik öncesi, yani ergenlik döneminin belirleyici niteliklerinden biri de, ‘bunlar benim rekabet yeteneğimi, kendim olmamı, gerçekten başarılı olmamı engelliyor,’ gibi bir bahanenin ardına sığınıp, kurallara uymayı reddetmektir.</p>

  <p class="calibre4">Kapitalizm de benzer bir süreçten geçmiştir. Bir tekstil firması ya da bir oto üreticisi başarılı olmak için, müşterilerini rakiplerinden uzaklaştırıp, kendine çekmesi gerektiğine inanırken, daha büyük ölçekte bu dürtü, piyasaya hakim olma ve onu sömürme çabasına yol açmıştır. İnsanlar yüzyıllar boyu, toplumların (ve ülkelerin) ilerlemek için komşularından faydalanmaları gerektiği gibi bir inanca sahip olmuştur. Bu inanç, kadim Çin ve Yunan’dan İngiliz İmparatorluğu’na kadar eski askerî imparatorlukların ve İkinci Dünya Savaşı sonrasında bugünkü neo-sömürgeciliğin temeli olmuştur. Ve şimdi, gerçek ya da hayalî potansiyel tüm rakipleri saf-dışı bırakmak yolundaki doymak bilmez arayış, gezegenimizin en değerli kaynaklarını hızla tüketmektedir.</p>

  <p class="calibre4">Acımasız bir rekabet henüz olgunlaşmamış bir yetişkinliğin, işbirliği ise daha oturmuş bir olgunluğun göstergesidir. İşbirl iğiyle sonuçlanan örgütsel yetenekleri, gelişmiş sosyal düzenlerin bir belirtisi olarak görürüz. Kurtlar, aslanlar, yunuslar ve şempanzeler gibi işbirliği amacıyla gruplaşan hayvanlardan etkilenir ve onları dikkatle inceleriz. İnsan toplulukları da daha karmaşık hâle geldikçe, işbirliğinde yarar görüp, ittifaklar oluşturur. Böylece, şehir-devlet-ler uluslara dönüşür ve uluslar da birbirlerini desteklemek ve korumak üzere NATO ve Avrupa Birliği gibi anlaşmalara imza atar.</p>

  <p class="calibre4">İkinci Dünya Savaşı sonrasında ve küresel işbirliğini geliştirmek amacıyla oluşturulmuş Birleşmiş Milletler, Dünya Bankası ve benzer diğer kurumlar varken, Birleşik Devletler’in ve büyük şirket yöneticilerinin neden rekabet ve sömürüyü öne çıkaran bir modeli desteklemeyi sürdürdükleri bir merak konusudur. 1980 sonrası Washington tarafından imzalanan serbest ticaret anlaşmaları gibi anlaşmalar neden ekonomi dünyasının geri kalanını birleştirmeye yönelik değil de, bölüp yönetmeye yönelik girişimler olmuştur?</p>

  <p class="calibre4">Cevap şu; ekonomi devlerinin savaşında kazanan Keynes değil, Friedman oldu. Kazananlarsa, milyonlarca insanın açlıkla, çevresel bozulmayla ve doğal kaynaklarının tükenmesi gibi bir durumla karşı karşıya olduğu, bilinen yaşam biçimlerinin tehdit altında bulunduğu bir dünyayı destekleyen radikal bir sistem uyguladılar.</p>

  <p class="calibre4">Politik olarak, Ronald Reagan’ın başkan seçildiği 1980 yılını eşik yılı diye nitelendirebiliriz. Ama kendi kendimizi yok etme yolundaki bu düşüncesizce çabalar, neredeyse 30 yıl önce, Keynesçi ekonomi hüküm sürerken ve Friedman kuramlarını hâlâ geliştirmekteyken başladı. İlk atış, Amerikan Devrimi’ni başlatan Concord Köprüsü üzerindeki o tek el silah gibiydi. Dünyayı değiştirdi. Ama bu defaki, gezegenin öteki yanında gerçekleşen gizli bir olaydı. Ve genç Ronald Reagan’ı Demokratlıktan Cumhuriyetçiliğe, Keynes’den Friedman’a ve Sinema Aktörleri Derneği’nin başkanlığından sendika dağıtıcılığına geçmeye ikna etti.</p>

  <p class="calibre4">Ben, bu olayı ilk kez, bir ekonomik tetikçi olarak çalışmaya başladığımda, ilk aylar bana yol göstericilik yapan o inanılmaz çekici, baştan çıkartıcı ve dalavereci kadından, Claudine Mar-tin’den duydum.</p>

  <p class="calibre4"><a id="bookmark19"></a><br /></p>

  <h2 class="calibre4" id="sigil_toc_id_5"><a id="bookmark20"></a>3. Bölüm</h2>

  <p class="calibre4"><a id="bookmark21"></a>İLK EKONOMİK TETİKÇİ</p>

  <p class="calibre4">Claudine ile ilişkim, hayatım boyunca yaşadığım en karanlık iç çelişkilere yol açmıştır. Beni, bir erkeğin baştan çıkartılabileceği neredeyse her şekil ve biçimde baştan çıkarttı. Ama kabul etmek gerek ki, ben de hevesli bir suç ortağıydım. Bana, arzuladığım şeyleri sundu; ebeveynimin tutucu ahlâki değerlerinden kurtuluş, macera ve romantizm, akıl hocalığı ve düşlerimin ötesinde bir cinsellik. Aynı zamanda, ruhumu ekonomik tetikçilik dünyasına satmakta olduğumu da hissedebiliyordum. Hem kanma, hem de tüm yaşamım boyunca benimsediğim ilkelerin çoğuna ihanet ettim.</p>

  <p class="calibre4">1971 yılıydı. Hükümetlere ve büyük şirketlere danışmanlık yapan yaklaşık 2 bin profesyoneli bünyesinde barındıran MAIN şirketinde yeni işe başlamıştım. Patronum, şirketin ağzı sıkılığa ne kadar önem verdiğini özellikle vurgulamıştı. Müşterilerimiz, tıpkı avukatları ve psikoterapistlerinden olduğu gibi, bizden de mahremiyetlerine kayıtsız şartsız saygı göstermemizi bekliyordu. Basınla konuşmak kabul edilemez bir şeydi. Dolayısıyla, hizmet ettiklerimizin dışında neredeyse kimsenin bizden haberi yoktu. Değişik şartlar altında Claudine ile bu şekilde tanışmak şüphelenmeme yol açabilirdi ama şirketin alışılagelmişin dışındaki yöntemlerine artık pek de yabancı değildim.</p>

  <p class="calibre4">MAIN’in Prudential Center’a yakın genel merkez binasından hemen bir sokak ilerideki Boston Halk Kütüphanesi’nde bir masada otururken, koyu yeşil bir elbise giymiş, esmer, nefis bir kadın <span style="font-size: 1em; line-height: 1.2; text-indent: 1.5em;">dikkatimi çekti. Salınarak salona girip, kitap raflarının arasından geçip karşıma oturduğunda, fark etmemiş gibi yaptım.</span></p>

  <p class="calibre4"><a id="bookmark22"></a></p>

  <p class="calibre4">Onun beni incelediğini bilmek, beni hem heyecanlandırmış, hem de şaşırtmıştı. New Hampshire’da yatılı bir erkek okulunda yetişen bir öğretmen çocuğu olduğumdan, güzel kadınların yanında her zaman kendimi rahatsız hissetmiş ve bu histen de bir türlü kurtulamamıştım. Ona doğrudan bakmamaya çalışsam da, biçimli bacaklarının son derece farkındaydım. Ben dikkatimi önümde açık duran Dünya Bankası’nın Kuveyt’e ilişkin istatistiklerine vermeye çalışırken, o da birçok kez bacak bacak üstüne attı, bacağını indirdi, sonra yeniden bacak bacak üstüne attı.</p>

  <p class="calibre4">Sonra gerindi ve tek kelime etmeden oturduğu sandalyeden kalktı. Uzun denebilecek bir süre orada öylece durup bana baktı.</p>

  <p class="calibre4">Tüm dikkatimi önümdeki kitaba verip, sayfaları çevirmeye devam ettim. Öylesine tedirgindim ki, neredeyse kitabı yere düşürüyordum.</p>

  <p class="calibre4">Güldü; hafif, mırlar gibi bir gülüş.</p>

  <p class="calibre4">Başımı kaldırıp ona bakmaktan başka çarem kalmamıştı. Gina Lollobrigida’ya benzediğini düşündüm.</p>

  <p class="calibre4">Bir parmağını dudaklarına götürüp sus işareti yaptı. Sonra tatlı tatlı gülümsedi, masanın etrafından dolaşıp yanıma geldi ve bana bir kitap uzattı. Açık olan sayfada Endonezya hakkında bilgi içeren bir tablo ve sayfaların arasına sıkıştırılmış, üzerinde şu bilgiler yazan bir kartvizit vardı:</p>

  <p class="calibre4">Claudine Martin</p>

  <p class="calibre4"><span class="calibre9">Özel Danışman</span></p>

  <p class="calibre4">C.T. MAIN, Inc.</p>

  <p class="calibre4">Üzerindeki elbise ile aynı renkteki zümrüt yeşili gözlerine baktım. Tanışmak üzere elini uzattı ve yanımdaki sandalyeye oturdu. Fısıldayarak -ki bu, o sessiz kütüphane ortamında son derece doğal geldi- eğitimimde yardımcı olmak üzere görevlendirildiğini söyledi ve beni ilk görevime hazırlayacağını ekledi.</p>

  <p class="calibre4">“Cakarta’ya gidiyorsun,” dedi, en gözüpek Odesa’yı bile ayartıp Sirenler’e yem yapacak bir sesle.</p>

  <p class="calibre4">Sonra da üzerimden uzanıp, incelemekte olduğum kitabı kapattı. “Artık Kuveyt yok.”</p>

  <p class="calibre4">Elimi tuttu ve beni yavaşça koridora götürüp, bir kartvizit daha uzattı. Bunun arkasında elle yazılmış bir adres vardı. “Ev adresim,” dedi. “Yarın öğlen bekliyorum.”</p>

  <p class="calibre4">Şaşkınlıktan resmen donakalmıştım.</p>

  <p class="calibre4">Eliyle kolumu okşadı. “Bunun çok garip göründüğünü biliyorum,” dedi. “Bir rüya gibi ama böyle şeyler de oluyor.”</p>

  <p class="calibre4">Gitmek için arkasını döndüğü sırada bir kez daha, “Yarın!” dedi.</p>

  <p class="calibre4">Her nasılsa, başımı sallamayı becerebildim.</p>

  <p class="calibre4">“Ah, evet. Bir şey daha. Lütfen bundan kimseye söz etme. Eşine bile.”</p>

  <p class="calibre4">Ertesi gün, daha ilk seans sona ermeden sevgili olmuştuk. Ondan sonra, Claudine’in Beacon Sokağı’ndaki evinde düzenli olarak buluştuk. Aramızda geçenleri gizli tutmamız gerektiğini vurgulayarak, MAIN hakkındaki düşüncelerimi pekiştirdi.</p>

  <p class="calibre4">Birçok defa, benim evli bir adam olduğumu hatırlattı. “Asla evliliğini zedeleyecek bir şey yapmam,” diye beni temin etti.</p>

  <p class="calibre4">“Ama en samimi erkek arkadaşlarına bile söz etme. Bu bizim sırrımız olarak kalmalı. Kütüphanedeki karşılaşmamız, sana gizliliğin önemi hakkında bir fikir vermiş olmalı.”</p>

  <p class="calibre4">Sonra da beni ekonomik tetikçiler hakkında eğitmeye başladı.</p>

  <p class="calibre4">Mesleğimizin, 1950’li yılların başlarında anahtar bir olayla başladığını söyledi. “O zamanlar kimsenin bunu fark ettiğini sanmıyorum ama Eisenhower’ın kararı o andan itibaren uluslararası politikayı sonsuza kadar değiştirdi.”</p>

  <p class="calibre4">Masanın üzerine bir harita yayıp, Soğuk Savaş döneminde, İran’ın satranç tahtasında neden çok kritik bir parça olduğunu anlatmaya başladı. “Ülke petrol dolu, ama...” Haritaya işaret etti. “Daha da önemlisi, komşularına bak: Sovyetler Birliği, Türkiye, Irak, Suudi Arabistan, Afganistan ve Pakistan. Ayrıca, İran’ı kontrol eden taraf Basra Körfezi’ne de hükmeder ve kolaylıkla İsrail, Lübnan, Ürdün ve Suriye’ye roket saldırısında bulunabilir.”</p>

  <p class="calibre4">Sözlerine devamla, 1951 yılında, İran halkının, başbakanlık için yapılan demokratik seçimlerde, petrol şirketlerini elde ettikleri kârdan halka daha fazla pay vermeye zorlayacağına, buna yanaşmayanları da kamulaştıracağına söz veren Muhammed Musad-dık’ı <span class="calibre9">(Time</span> dergisinin 1951’deki ‘Yılın Adamı’) seçtiğini söyledi. “Adam seçim kampanyasında verdiği sözü tuttu.”</p>

  <p class="calibre4">Haritayı katladı. “Piç kurusu, İran’ın petrol kaynaklarını millileştirdi.”</p>

  <p class="calibre4">Sonra da gülümsedi. “Ve de ... İngiliz ve Amerikan istihbaratının hışmına uğradı. Büyük hata...”</p>

  <p class="calibre4">Claudine günün geri kalanını Ortadoğu’daki Soğuk Savaş politikalarını özetleyerek geçirdi. İngiltere ve ABD’nin İkinci Dünya Savaşı sonrası güçlü bir bağ kurduklarını, petrol rezervlerini Sovyet Rusya’ya kaptırmamak konusunda da ortak bir hassasiyetleri olduğunu söyledi.</p>

  <p class="calibre4">“Musaddık’ın petrolü millileştirmesinden sonra, CIA direktörü Allen Dulles bu konuda bir şeyler yapılmasını talep etmişti. Ancak, İran’ın Rusya’ya coğrafi yakınlığından dolayı, Başkan Eisen-hower nükleer bir savaşa yol açabileceği endişesiyle bir kara harekâtına izin vermemişti. Bunun yerine, Kermit Roosevelt (ABD eski başkanı Ted Roosevelt’in torunu) adında bir CIA ajanı, birkaç milyon dolarla birlikte İran’a gönderildi.</p>

  <p class="calibre4">Roosevelt, ülkeyi karıştırmak için yeterli sayıda serseri kiraladı. Bunu, Musaddık’ın hem pek sevilmeyen hem de beceriksiz biri olduğu izlenimini yaratmaya yönelik ayaklanmalar ve kanlı gösteriler izledi. Musaddık, 1953 yılında devrildi, bir süre hapsedildi ve yaşamının geri kalan kısmını ev hapsinde geçirdi.</p>

  <p class="calibre4">Onun yerine CIA’in seçimi olarak, petrol şirketleri ve Washin-gton yanlısı Muhammet Rıza Pehlevi getirildi ve ‘Şahların Şahı’ olarak taç giydi.”</p>

  <p class="calibre4">“Yani şimdi bana, CIA’in demokratik olarak seçilmiş bir devlet başkanını devirdiğini mi söylüyorsun?” diye sordum sözü bitince.</p>

  <p class="calibre4">Kestane rengi saçlarını geriye savurarak bir kahkaha attı. “Tabii ki. Herhalde bunu ilk defa duymuyorsun, değil mi?”</p>

  <p class="calibre4">CIA operasyonu olduğundan şüphelenilen darbeler sonucu devrilen Musaddık ve diğerleri -Guatemala, Şili ve birçok Afrika ülkesinin liderleri- hakkında bir şeyler okuduğumu kabul ettim.</p>

  <p class="calibre4">“Ama bunlara hiç inanmadım,” diye itiraz ettim. “Yani, dikkatimi çektiyse bile, sanırım hep bu insanların bizim için gerçek birer tehdit olduklarını düşünmüşümdür.”</p>

  <p class="calibre4">“Eh, bu noktada haklısın. Bu adamlar gerçekten de birer tehditti. Her zaman uyanık olmalıyız. Komünizm hiçbir engel tanımaz. Hem, Şah da sözünü tuttu. Petrol şirketlerimizi bağrına bastı ve ABD şirketlerini binlerce bol kazançlı kontrada ödüllendirdi.”</p>

  <p class="calibre4">Bu olayın daha geniş çıkarımlarını da konuştuk. Şöyle ki, Kermit Roosevelt’in oynadığı kumar, Ortadoğu’nun tarihini yeniden şekillendirmiş, aynı zamanda imparatorluk oluşumuyla ilgili tüm eski stratejileri de geçersiz kılmıştı. Washington, bu sayede birkaç milyon dolarla silahlandırılmış tek bir kişinin, daha önce ordulara bırakılan ve milyarlarca dolara malolan işleri başarabileceğini öğrenmişti.</p>

  <p class="calibre4">Roosevelt, İran’ı bir ABD kuklasına çevirmiş ve bunu Rusya’yla bir savaş riski yaratmadan, hatta ABD vatandaşları da dahil, dünyanın büyük bir kısmı (bir demokrasiyi nasıl dize getirdiğimizi) farkına bile varmadan başarmıştı.</p>

  <p class="calibre4">“Ama burada iki sorun vardı,” dedi Claudine. “Birincisi, Ker-mit üzerinde kimlik taşıyan bir CIA ajanıydı. Yakalansaydı hükümetimiz, en hafif deyimiyle, son derece güç bir duruma düşecekti. İkincisi de, bu kadar fazla sayıda eğitilmemiş insan ile (o para verdiği serseriler) çalışmak zorunda kaldığından, sonunda birileri bu olayı sızdırdı ve bu da ciddi kırgınlıklara neden oldu.”</p>

  <p class="calibre4">Utangaç bir şekilde gülümsedi. “İşte senin rolün de tam burada başlıyor.”</p>

  <p class="calibre4">Washington, o sıralarda giderek artan özelleştirme eğilimiyle de tutarlı, dâhice bir çözüm buldu. Kirli işlerini yaptırtmak için devlet memurları yerine, MAIN gibi yükleniciler tutacaktı.</p>

  <p class="calibre4">“Ve,” diye ekledi, “sadece bir ayaklanmayı kışkırtmaya bel bağlamak istemedik. Daha millileştirme, kamulaştırma tehditlerinde bulunamadan yetkilileri yozlaştırmak daha iyi bir seçenekti.”</p>

  <p class="calibre4">Claudine ile buluşmalarımız genellikle sevişerek başlıyordu. “Libidon tatmin olunca, daha iyi bir öğrenci oluyorsun,” demişti bir keresinde. '</p>

  <p class="calibre4">Ama bir öğleden sonra, o gün işlerin daha farklı olacağını söyledi. Üzerinde vücut hatlarını ortaya çıkartan o elbiselerinden biri değil, bir blucin ve bol bir süveter vardı. “Bugün sadece iş,” dedi. “Bu ders önemli.”</p>

  <p class="calibre4">Elimden tuttu ve beni büyük bir deri sandalyeye götürdü. “Ama dersini iyi bir öğrenci gibi öğrenirsen... ”</p>

  <p class="calibre4">Beni sandalyede bıraktı ve karşımdaki koltuğa oturdu. “Senin hakkında konuşma zamanımız geldi,” dedi.</p>

  <p class="calibre4">Ve bana, görevimin Kermit Roosevelt’inki ile aynı olduğunu söyledi: Petrol, bir kanal ya da ucuz iş gücü gibi şirketlerimizin göz diktiği kaynaklara sahip ülkeleri saflarımıza çekmek.</p>

  <p class="calibre4">Kermit’in karşılaşmış olduğu gibi, bir liderin bize kafa tuttuğu ya da direndiği bir duruma karşı bir önlem olarak, işe hedef ülkenin büyük miktarlarda borçlanmasını haklı gösteren ekonomik çalışmalar yaparak başlayacaktım. Altyapı projelerini gerçekleştirmek için de Bechtel, Halliburton ve diğer ABD şirketleriyle anlaşma yapılacaktı. “Ülke borcunu ödeyemeyecek duruma geldiği zaman da, diyetini istersin.”</p>

  <p class="calibre4">“Endonezya’da benden beklenen bu mu olacak?”</p>

  <p class="calibre4">“Aynen. İyi bir maaş almanın, birinci sınıf uçmanın, en iyi otellerde kalmanın nedeni de bu. Endonezya kritik bir ülke, tıpkı İran gibi. Asıl ada olan Cava, gezegendeki en yoğun nüfusa sahip toprak parçasıdır. Endonezya, dünyada en fazla Müslüman halka sahip ülke ve bir petrol denizi üzerinde bulunuyor. Komünizmin durdurulması gereken bir yer. .. Vietnam’dan sonraki domino. Endonezya’da oyunu kazanmalıyız.”</p>

  <p class="calibre4">Bana, gazeteden kestiği bir karikatürü gösterdi. Bir geyik sürüsünün ortasına dalan bir kurt, ortalığı birbirine katmıştı. Biri yavru biri yetişkin iki kurt da kenarda sessizce oturmuş, seyrediyorlardı.</p>

  <p class="calibre4">“Baban onları iyice yorup, korkuttuktan sonra,” diye açılıyordu büyük olanı. “Biz ortaya çıkıp, onları kurtaracağız. Sonra da akşam yemeğine hangisini istersek seçebiliriz.”</p>

  <p class="calibre4">“İşte bu, yaptığımız işi kabaca özetliyor,” dedi Claudine.</p>

  <p class="calibre4">Bana iki kitap uzattı.</p>

  <p class="calibre4"><span class="calibre9">Tüketim İşlevinin Kuramı</span> ile <span class="calibre9">Kapitalizm ve <sup class="calibre8">Ö</sup>zgürlük.</span> “Bu haftaki okuma ödevin. Pek James Bond sayılmaz.”</p>

  <p class="calibre4">Her iki kitabın da kapağına bir göz attım. İkisi de Milton Fried-man’ındı.</p>

  <p class="calibre4">“Ama bunları anlarsan,” diye devam etti. “James Bond’unki gibi bir yaşama sahip olacaksın... Tabii ki füzeye dönüşen dolmakalemler dışında.”</p>

  <p class="calibre4"><br /></p>

  <p class="calibre4">Bu kitaplar beni sonraki 10 yıl boyunca birçok Üçüncü Dünya ülkesinde uygulayacağım kuramlarla tanıştırdı.</p>

  <p class="calibre4">Claudine ve Milton sayesinde işimde hayli yetenekli bir hâle geldim. Yaşamım, en azından oteller, içki ve kadınlar açısından bakılınca, gerçekten de Bond’unkini andırmaya başladı. Baş ekonomist oldum. Son derece yetenekli ekonomistlerden, finans uzmanlarından, yönetim danışmanlarından, bölge planlamacılarından ve hatta bir sosyologdan oluşan bir kadrom vardı ve MAIN’in 100 yılı aşkın tarihindeki en genç ortağı oldum.</p>

  <p class="calibre4">Geriye dönüp bakınca, Panama Devlet Başkanı Omar Torrijos’un da söylediği gibi, kandırıldığımı görebiliyorum. Aşırı derecede ka-pitalize edilmiş altyapı projelerine yatırılan büyük miktarda borç paranın, özelleştirme ile birleştirilince yoksulluğu azaltacağı kan-drmacasını ben de yuttum. Ama bu borçlar ve projeler, onları alan ülkelerin ekonomik olarak büyüdüklerini gösterip, işleri kağıt üzerinde iyi gösterirken, sözü edilmeyen kısım, bunların faizini ödemek için sağlık hizmetleri, eğitim ve diğer sosyal hizmetlere ayrılması gereken fonların kullanılıyor olduğuydu.</p>

  <p class="calibre4">Ağır borçlar giderek daha fazla insanı yoksulluğa itti ve zenginle fakir arasındaki uçurumu daha da derinleştirdi. Yapılan tüm çalışmalar, Üçüncü Dünya’da yoksulların çoğunun istatistikî olarak ölçülen ekonominin dışında yaşıyor olduğu gerçeğini belirtmeyi ihmal etti. Bu insanların elektrik ya da araba alacak paraları olmadığı gibi, liman ya da havaalanlarını kullanmıyorlar. Modern endüstri parklarında çalışan birkaçı da genellikle çok kötü çalışma şartlarından, düşük ücretlerden ve sık sık işten çıkartılmalardan muzdaripti.</p>

  <p class="calibre4">Sonradan keşfedeceğim gibi, benim işim dünyayı kandırmaktı.</p>

  <p class="calibre4">Üçüncü Dünya’da hem geyikleri korkutan kurt, hem de onları öldürmek için saldıran kurt olduğumun farkına vardım.</p>

  <p class="calibre4">O zamanlar ABD’nin Üçüncü Dünya ülkeleriyle ortak bir yanı olduğu ya da kendi ülkemde geyiklerden biri olduğum hakkında en ufak bir fikrim yoktu. Geri kalan neredeyse herkesle birlikte.</p>

  <p class="calibre4">Ve bu kurtların kurbanları gibi, biz de felakete sürükleniyorduk.</p>

  <p class="calibre4"><br /></p>

  <p class="calibre4"><a id="bookmark5"></a><a href="#footnote1">1</a></p>

  <p class="calibre4">American International Group: Amerikan sigorta şirketi. 2008 Eylül ayında girdiği nakit krizi nedeniyle ABD Merkez Bankası FED ve Hazine tarafından toplamda 182.5 milyar dolarlık bir kurtarma paketi ile desteklendi.</p>

  <p class="calibre4"><a id="bookmark6"></a><a href="#footnote2">2</a></p>

  <p class="calibre4">Bir Ekonomik Tetikçinin İtirafları.</p>

  <p class="calibre4"><a id="bookmark9"></a><a href="#footnote3">3</a></p>

  <p class="calibre4">ABD’de 1929’da borsanın çökmesiyle başlayan, 1930'lu yıllar boyunca devam eden ve dünyanın her tarafında ekonomik krize yol açan 21. yüzyılın en büyük ekonomik bunalımı. (e.n)</p>

  <p class="calibre4"><a id="bookmark11"></a><a href="#footnote4">4</a></p>

  <p class="calibre4">Corporatocracy</p>

  <p class="calibre4"><a id="bookmark12"></a><a href="#footnote5">5</a></p>

  <p class="calibre4">ABD’de, 65 yaş üstü ve ayrıca özel koşulları sağlayan vatandaşlar için devletin sağladığı sağlık sigortası.(ç.n.)</p>

  <p class="calibre4"><a id="bookmark16"></a><a href="#footnote6">6</a></p>

  <p class="calibre4">Dea/: Franklin Roosevelt'in, 1933'te başkan seçildikten sonra istihdam yaratmak</p>

  <p class="calibre4">ve ekonomik gelişmeyi tetiklemek için yarattığı bir dizi ekonomik programa verilen ad.</p>

  <p class="calibre4">(ç.n.)</p>

  <p class="calibre4"><a id="bookmark18"></a><a href="#footnote7">7</a></p>

  <p class="calibre4">Regresif vergi: Vergi oranının geriye doğru büyümesi. Düşük gelir grubunda vergi oranı daha yüksek. (e.n.)</p>
</body>
</html>
